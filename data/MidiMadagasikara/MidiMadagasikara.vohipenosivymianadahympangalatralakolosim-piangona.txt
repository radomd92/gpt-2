VOHIPENO : SIVY MIANADAHY MPANGALATRA LAKOLOSIM-PIANGONANA , NAIDITRA AM-PONJA – MIDI MADAGASIKARA

Sivy mianadahy no voasambotry ny mpitandro filaminana tany Manakara, tompon’antoka tamin’ny 
lakolosim-piangonana Ekar Katolika tao Vohipeno. Ny volana febroary lasa teo, raha ny vaovao 
dia nisesisesy ny halatra lakolosy tany an-toerana. Nametraka fitarainana ireo fiangonana lasibatra 
raikitra avy hatrany ny fikarohana an’ ireo olon- dratsy; izay nataon’ ny mpitandro filaminana. 
ny fanomezam-baovao marim-pototra avy tamin’ olona tsara sitrapo dia tra-tehaka tany amin’ ny 
Ranomena Distrikan’ i Manakara ireo mpangalatra, mpividy halatra ary ireo mpitady mpividy lakolosim-piangonana 
tsikombakomba tamin’ ireo jiolahy. Afak’omaly no niakatra Fitsarana ny raharaha, ka samy naiditra 
vonjimaika izy sivy mianadahy miandry ny fotoam-pitsarana azy ireo. 




















