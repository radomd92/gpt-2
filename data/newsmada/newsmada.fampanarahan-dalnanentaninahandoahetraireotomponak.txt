FAMPANARAHAN-DALÀNA  : NENTANINA HANDOA HETRA IREO TOMPONA “KARAOKE”, “CABARET”… | NEWSMADA

Par Taratra sur 31/03/2018 

Nanatanteraka dinikasa niaraka tamin’ireo mpandraharaha madinika sy salantsalany manao ny 
fivelomana momba ny “karaoke” sy “cabaret” ary “boite de nuit” eto amin’ny tanànan’Antananarivo 
herinandro ity ny tompon’andraikitra ao amin’ny kaominina Antananarivo Renivohitra. 

Nitondra fanampim-panazavana mahakasika ny lalàna mifandraika amin’ny hetra ny teo anivon’ny 
générale des impots” avy amin’ny fitondrana foibe. 

Fantatra, araka ny lalàna laharana 2014-02 tamin’ny 27 septambra 2014 fa tsy maintsy mandoa hetra 
fanjakana ireo rehetra manao asa fivelomana an’ny “karaoke” sy “cabaret” ary “boite de nuit” ireo. 

Miditra amin’ny kitapom-bolan’ny faritra ny 50%-n’izany hetra izany. Miditra any amin’ny kaominina 
ny 30% ary miditra any amin’ny faritrany ny 20%. 

Voalazan’io didim-pitondrana io, ho an’ny olona mpanao “karaoke” fa raha latsaky ny 25m2 ny toerana 
30 000 Ar isam-bolana ny vola aloa. 40 000 Ar isam-bolana kosa izany raha 25m2 ka hatramin’ny 75m2 
toerana iasana. Mitentina 80 000 Ar isam-bolana kosa izany raha miohatra ny 75m2 ny toerana anaovana 


Ho an’ireo tompona “cabaret” sy “boite de nuit” kosa, mitentina 100 000 Ar isam-bolana ny hetra 
haloany amin’ny fanjakana. 

Nampahafantarina ireo mpandraharaha amin’ny sehatry ny fialambony anaty trano ireo ny dingana 
haleha rehefa handoa ny hetra. Teo koa ny fanentanana azy ireo hiditra amin’ny sehatry ny ara-dalàna. 



Les commentaires sont fermées. 

