FAHASALAMANA : MISOROKA NY METY HISIAN’NY ARETINA PESTA NY CRM | NEWSMADA

Par Taratra sur 11/01/2016 

Nanomboka ny faran’ny herinandro teo, nandaraka fanafody hiarovana ny mety hisian’ny valanaretina 
ny Croix Rougr malagasy. Natomboka teny Andrefan’Ambohijanahary hatrany Tanjombato izany. 

Natao izao hetsika izao ho fiarovana ny fahasalaman’ny mponin’Antananarivo manoloana ny loto 
ny fakobe misavovona raha ny tatitra voaray. Manodidina ny 20 ireo mpilatsaka an-tsitrapo manatanteraka 
fandrarahana fanafody. 

Tanjona ny famonoana ny otrikaretina izay mety hiparitaka sy miaro amin’ny fisian’ny valanaretina 
ny loto toy ny pesta. Na izany aza, efa betsaka ireo ankizy ampijalian’ny aretin-tratra vokatr’izany 
izany. 

Nandritra ny telo volana, miaritra ny mafy vokatry ny fako ny mponin’Antananarivo. Tsy hay hodiavina 
lalana rehetra. na ny mpampiasa fiara na ny mpandeha an-tongotra samy miferinaina amin’ny fako 


Ireo mponina mipetraka manodidina ny tobim-pako moa voatery mifindra monina mihitsy indrindra 
manana zazakely noho ny fofona ratsy tsy azo iainana ateraky ny fakobe misavovona. 

Nisy ihany ireo toerana efa tsikaritra ho nandalovan’ny kamiaoben’ny Samva ka nadiodio saingy 
betsaka ihany koa ireo toerana lavitr’andriana. Tafiditra anatin’izany ny toerana tsy dia andehanan’ny 
sy ny olom-panjakana loatra toy ny eny Ambatolampy sy ny eny 67 ha. 



Les commentaires sont fermées. 

