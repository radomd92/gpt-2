MANANARA AVARATRA : FITSARAM-BAHOAKA, OLONA VALO NOSAMBORINA – MIDI MADAGASIKARA

Taorian’ilay fitsaram-bahoaka nahafatesana olona enina be izao, niseho tany Mananara Avaratra, 
herinandro lasa teo, dia fantatra izao fa olona valo no nosamborin’ny mpitandro filaminana tany 
ny alatsinainy teo. Araka ny fampitam-baovao azo dia olona nandray anjara tamin’ny famonoana 
fandorana ireo olona voalaza ho mpangalatra ireo nosamborina ireo ary nalefa avy hatrany any amin’ny 
Toamasina. Nihanahazo vahana tokoa tato ho ato izay ny fitsaram-bahoaka, hatrany amin’ny faritra, 
hatreto an-drenivohitra. Ity niseho tany Mananara ity no nahafatesana olona be indrindra. Tsiahivina 
voarohirohy ho nandroba mpandraharaha ireto olona niharan’ny hatezeram-bahoaka ireo ary efa 
zandary. Nandratra mafy ny tompon-trano izy ireo, ka izay no nahatezitra ny olona ary nitarika 
fitsaram-bahoaka. Marihina fa efa nisy olona dimy hafa, voarohirohy tamin’io resaka fandrobana 
hatrany, efa nadoboka tany am-ponja. Ny roa tamin’izy ireo dia fantatra fa naman’ireo enina matin’ny 
Tao anatin’izany anefa dia nisy olona efatra hafa ihany koa avy nohenoina teny anivon’ny mpitsara 
famotorana nalefa ny am-ponja. Voatery nafindra toerana any Toamasina anefa ireto olona sivy 
ireto, noho ny hatezeren’ny olona. Raha ny loharanom-baovao voaray hatrany mantsy dia efa saika 
fokonolona tao Mananara Avaratra izy ireo. 



