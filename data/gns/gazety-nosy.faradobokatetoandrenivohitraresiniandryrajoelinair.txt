FARADOBOKA TETO ANDRENIVOHITRA : RESIN’I ANDRY RAJOELINA I RAVALOMANANA

Rahampitso amin’ny 6 ora maraina no hikatona tanteraka ny fampielezan-kevitra ho an’ity fifidianana 
2018 ity. Nanamarika an’iny faran’ny herinandro iny, indrindra fa ny teto Andrenivohitra, ny 
nataon’ireo kandidà roa hifanandrina amin’ny fihodinana faharoa, izay ho tanterahina ny alarobia 
avy izao. Raha mbola niverina teny amin’ny kianjaben’i Mahamasina ny kandidà Marc Ravalomanana, 
sabotsy lasa teo, dia nanova paik’ady kosa ny mpifanandrina aminy, Andry Rajoelina. Misy amin’ireo 
moa no mametra-panontaniana amin’ny hoe : “iza no tena nivoaka mpandresy tamin’izay faradoboka 
teto Andrenivohitra izay?”. Mazava ho azy fa samy hilaza ny mpomban’ny andaniny sy ny ankilany 
ny kandidà tohanany no nandresy, saingy raha mijery amin’ny fo tsy miangatra dia hita fa ny kandidà 
faha-13 no nivoaka mpandresy. Porofo ahafahana milaza izany ny fahamaroan’ireo olona nanatanteraka 
filaharambe na ny “carnaval” natao teto Andrenivohitra, omaly alahady. Ankaotra ireo olona an’arivony 
izay efa nifampitaona teny anoloanan’ny gara Soarano, dia olona an’alinkisa resy lahatra amin’ity 
tetezamita teo aloha ity no niandry izay filaharambe izay, manerana ireo fokontany rehetra nandalovany. 
volom-boasary avokoa ny sisin-dalana ary hatramin’ireo olona any anaty trano dia naneho ny fankasitrahany 
kandidà Andry Rajoelina. Voalohany aloha dia resy i Marc Ravalomanana satria hita ho nahomby kokoa 
paik’ady nosafidian’ny laharana 13 tamin’ny fisafidianana ny filaharambe mitety ny boriboritany 
eto Andrenivohitra noho ny fanaovana lanonam-be 

eny amin’ny Coliseum Antsonjombe. Raha fandresen-dahatra ny mpifidy mantsy no resahina, mahomby 
ny fitetezana tanàna satria na ireo olom-pirenena mety mbola misalasala aza mety ho resy lahatra 
mahita ny fahamaroan’ny olona manohana na mankasitraka ilay kandidà. Raha atao ao anaty kianja 
ny fampielezan-kevitra, tahaka izay mbola nosafidian’ny kandidà Marc Ravalomanana, ny sabotsy 
dia saika ireo olona efa mpomban’ilay kandidà ihany no tonga manatrika ny lanonana. Antony faharoa 
fa resin’i Andry Rajoelina ihany koa i Marc Ravalomanana tamin’ny faradoboka natao ny faran’ny 
teo, dia hita ho manatombo ny isan’ireo olona resy lahatra amin’ny kandidà laharana 13. Tsy mahagaga 
satria na ny voka-pifidianana navoakan’ny vaomiera mahaleo tena misahana ny fifidianana izay 
fitsarana avo momba ny lalàmpanorenana aza dia manaporofo fa ingahy Andry Rajoelina no be mpifidy 
ny teto Antananarivo-Renivohitra, tamin’ny salan’isa 46% raha toa ka 44% kosa no azon’ny kandidàn’ny 
Nolazaina hatramin’izay manko fa i Marc Ravalomanana no tompon’ity Antananarivo Renivohitra 
ka sarotra ny handresena azy. Efa mifanohitra amin’izany anefa ny zava-misy ankehitriny satria 
mbola misy ampahany betsaka amin’ny mponina eto Andrenivohitra aza no mankasitraka sy manohana 
dia tsy latsa-danja amin’izany ny mpanohana an-dRajoelina Andry. 



