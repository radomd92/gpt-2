MAHAJANGA : MPIANATRA 2 MATY NATELIN’NY RANO TENY AMIN’NY « GRAND PAVOIS » – MIDI MADAGASIKARA

Tovolahy iray 20 taona eo ho eo, kilasy famaranana ao amin’ny lycée Philibert Tsiranana, sy tovovavy 
15 taona, no samy dobo an-drano teny amin’ny « grand pavois » ny asabotsy folakandro teo. Io andro 
mantsy no nifampitaonan’ireo mpianatra rehetra teto Mahajanga nanao fitsangantsanganana mialoha 
paska. Raha ny fitantaran’ireo namany dia tamin’ny fotoana efa avy nisakafo iny izy ireo no tratran’io 
io. Niakatra mantsy ny rano, na ilay atao hoe « samonta », ka mahery vaika ary misintona mihitsy. 
fotoana io moa mbola niezaka ireo mpianatra namany nitondra azy ireo teny amin’ny hopitaly be eny 
saingy tsy avotra intsony ny ainy. 

Fa ankoatra an’io, nitelina zaza iray ihany koa tamin’ny herinandro teo, ny teny amin’ny “village 
Zaza 5 lahy avy nilalao baolina teny amin’ny “gradin” Mahavoky no nilomano teny. Avy eo samy dobo 
izy rehetra saingy nisy nahita ary nisy nanavotra ary ny iray ihany no tsy avotra. Teo ihany moa dia 
ny fikarohana ny razana ka adiny enina taty aoriana vao hita izany. 

Ny vanim-potoanan’ny fety tahaka izao no tena tokony hitandremana indrindra rehefa mandeha eny 
ranomasina. Misy fomba fiteny mantsy manao hoe : « tsy ilaozan’ny tsy haka ho azy izy satria fety 
andro ». Noho io, tokony hajaina ny fomban-tany, fadina fatratra ny mitondra sakafo misy kisoa 
malina hatrany any anaty rano. 



