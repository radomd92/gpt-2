TOERAM-PIVAROTANA VOATAFIKA  : OLONA 7 INDRAY NARATRA VOATIFITRA | NEWSMADA

Par Taratra sur 15/03/2016 

Nitrangana fanafihana mahery vaika tany Bejofo Ambatondrazaka ny zoma lasa teo, tokony ho tamin’ny 
ora sy sasany alina. Toeram-pivarotana iray voatafika tamin’izany. Tsy vitan’ny fanafihana 
anefa, fa mbola nampiasa herisetra ireo jiolahy enina nirongo basim-borona telo. Nitifitra ireo 
olona fito indray voatifitra tamin’izany, ny efatra no tena voa mafy. Nalefa notsaboina, any Ambatondrazaka, 
telo tamin’ireo. 

Voaroban’ireo jiolahy ny vola 1 tapitrisa Ar, peratra volamena telo sy kavina milanja 7 grama, 
ny entana hafa tao amin’ity mpivarotra ity, toy ny savony iray baoritra. 

Tonga teny an-toerana ny zandary avy any Vohidiala, saingy tsy tratra ireo jiolahy. Mandeha ny 
azy ireo. 

Vao ny asabotsy teo, raha tsiahivina ny fanafihana trano iray teny Ankadivoribe Atsimondrano, 
nahafatesana raim-pianakaviana iray sy nandratra ny zanany roa lahy. Andrasana ny tohin’ny famotorana 
tranga samihafa ireto, izay samy tao anaty herisetra nataon’ny jiolahy avokoa. Tsy mbola nisy 
ny tompon’antoka. 



Les commentaires sont fermées. 

