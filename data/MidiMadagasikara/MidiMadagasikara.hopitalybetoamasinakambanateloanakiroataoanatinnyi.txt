HOPITALY BE TOAMASINA : KAMBANA TELO ANAKIROA TAO ANATIN’NY IRAY VOLANA – MIDI MADAGASIKARA

“Tsara vintana ny hopitaliben’i Toamasina, fa tao anatin’ny iray volana izao dia kambana telo 
no nampitarehan’ireo mpampivelona teto aminay”, izay no nambaran’ireo mpitsabo sy mpampiveloa 
amin’ity hopitaly oniversitera Analakininina Toamasina ity. Ny tranga faharoa tamin’izany 
niseho ny alahady 29 jolay tolakandro teo, renim-pianakaviana iray 34 taona antsoina hoe Saholy 
any Sahavalaina Brickaville, lalam-pirenena faha-02, no nanao kambana telo. Telo vavy be izao 
zaza teraka ireto ka Rasoanirina Elinah, Rasoanirina Delinah, ary Rasoanirina Cerdine no anaran’izy 
ka Atoa Leonard Célestin ny rain’izy ireo izay samy mpiasa tany ny asan’izy mivady. Ny olana amin’izy 
ireto dia teraka tsy tonga volana teo amin’ny faha-07 ny volana ilay ramatoa ka voatery mbola manaraka 
sy fitsaboana eo anivon’ny toerana fanaraha-maso ny zaza vao teraka tsy ampy volana eo anivon’ny 
be ireto zaza kambana telo vavy ireto ankehitriny; na izany aza dia nilaza ny mpitsabo ireto zaza 
tsy misy ahiana ny fahasalaman’izy efa-mianaka ankehitriny. Faly izy mivady nahazo ireto zanany 
telo be izao, saingy sahiran-tsaina kosa noho ny hoenti-manana sy ny hisahanana ny adidiny tsy 
eo am-pelatanan’izy mivady; noho izay dia nitondra fanampiana azy ireo ny Dr Rakotomanana Gervais 
Tanana teo aloha ary mpanolo-tsain’ny kaominin’i Toamasina ankehitriny avy amin’ny fikambanana 
mba hahafahan’izy mivady misahana ny fitsaboana ny zanany satria miankina amin’ny fahazoan’ireo 
ireo ny lanja ara-pasalamana ho an’ny zaza teraka tsy ampy volana ny fahafahany mivoaka ny hopitaly. 




















