FANORENANA ENY ANOSIBE :: VELONA AHIAHY AMIN’ILAY TSENA VAOVAO IREO MPIVAROTRA • AORAHA

Toherin’ireo mpivarotra sasany eny Anosibe ny fanorenena tsena vaovao hataon’ ny kaominina Antananarivo 
(Cua) ao anatin’ ny toeram-piantsonan’ny fiarabe. Teraka indray ny ahiahy isan-karazany noho 
tsy fahampian’ny fifanomezam-baovao ka miafara amin’ny fifanoherana momba ny asa fananganana 
tahaka izay fahita eto amintsika. 

“Tombontsoa ho an’ny manana no nanaovana an’ ireo fotodrafitrasa ireo satria izay manana fahefa-mividy 
no mahatakatra azy. Lainga ny filazana fa ny mpivarotra amoron-dalana no hampidirina ao ” , hoy 
Marcellin, iray amin’ireo mpivarotra manohitra ny fanorenana. 

Manampy trotraka amin’ny fitakian’izy ireo ny fanafoanana ny toeram-piantsonan’ny fiarabe 
amin’io faritra hitsanganan’ny tsena vaovao io. Nanamafy kosa ny tompon’andraikitry ny tsena 
amin’ny Boriborintany faha- IV, Razafindrakoto Andry fa : « fandaminana ny tanàna no hataon’ny 
». 

“Ny fisian’ ny mpivarotra amoron-dalana no midika ny tsy fahampian’ ny tsena sady efa miha tery 
eto an-drenivohitra ka tsy afaka manao tsena lehibe intsony. Tsy maintsy ny fanatsarana izay efa 
am-pelantanana no hatao ka anisan’ izany io etsy Anosibe io. Ny faritra tsy misy fiara miantsona 
no anorenana azy”, araka ny fanamoim-panazavany. 

Fantatra fa tsy mbola voafaritra izay olona hivarotra ao anatin’ireo tsena vaovao ireo. Efa tonga 
an-toerana sahady kosa ny avy ao amin’ny vovonan’ireo rehetra iharan’ny antsojay ataon’ ny kaominina, 
“Nisy ny fanatonan’ny solontenan’ny mpivarotra ety Anosibe anay ka nanapa- kevitra izy ireo hiditra 
anatin’ny vovonana. Manome aina ny tsena ny toerana fiantsonana ary toy ny maty ny tsena tsy misy 
hoy Raharinirina Clémence, filohan’io vovonana. 

Milaza ny hiaro hatramin’ny farany an’ireto mpivarotra mitaraina ny vovonana. 









Enregistrer mon nom, mon e-mail et mon site web dans le navigateur pour mon prochain commentaire. 



