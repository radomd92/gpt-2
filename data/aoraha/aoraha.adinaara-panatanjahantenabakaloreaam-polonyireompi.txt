ADINA ARA-PANATANJAHANTENA BAKALOREA :: AM-POLONY IREO MPIADINA NILAZA FA MITOE-JAZA • AORAHA

Nahatratra am-polony ireo ankizivavy hita fa mitoe-jaza hatramin’ny fanombohan’ny adina ara-panatanjahantena 
teny amin’ny ANS Ampefiloha. Manodidina ny telo isan’andro kosa izany ho an’ny ao amin’ny foibem-panadinana 
Mahamasina. 

Efatra no efa hita teny amin’ny kianjan’Alarobia ary iray no efa hita tetsy amin’ny kianjan’ny 
Masindahy Misely Ampahibe. Ny fizahana nataon’ny mpitsabo no nanamarinana ny mahabevohoka azy 
“Manodidina ny 16 hatramin’ny 20 taona eo ireo mpiadina ireo ary nandritra ny fitokonana nataon’ny 
ireny no heverina ho nahabevohoka azy ireo”, hoy ny Dokotera Andrianjafy Haja, mpandrindra ny 
ara-pahasalamana eny amin’ny kianjan’i Mahamasina. 

Nanomboka ny 27 aogositra lasa teo ny fanombohan’ny adina ara-panatanjahantena bakalôrea ho 
renivohitra sy ny manodidina ary hifarana ny 7 septambra ho avy izao. Aorian’izao adina ara-panatanjahantena 
dia mbola hiatrika ireo adina an-tsoratra ireo mpiadina ny 17 hatramin’ny 21 septambra ho an’ny 
ankapobeny. Ny 24 hatramin’ny 26 septambra kosa ho an’ny taranja teknika. 

Iraika ambin’ny folo taona ny zandriny indrindra hiatrika izany ary dimy amby fitopolo taona ny 
indrindra, izay mpiadina avy eto Antananarivo avokoa. Ny sokajy A2 no be mpiadina indrindra amin’ity 
ity . 









Enregistrer mon nom, mon e-mail et mon site web dans le navigateur pour mon prochain commentaire. 



