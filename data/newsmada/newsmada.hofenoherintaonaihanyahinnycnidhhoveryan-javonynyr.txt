HO FENO  HERINTAONA  IHANY…  : AHIN’NY CNIDH HO  VERY AN-JAVONY NY “RAHARAHA ANTSAKABARY” | NEWSMADA

Par Taratra sur 18/01/2018 

Vitavita ho azy amin’ny hoe “Efa mandeha ny fanadihadiana” . “Herintaona amin’ ny volana ambony 
tranga niseho tany Antsakabary. Eo ny famonoana ireo polisy roa lahy nirahina hamita iraka. Fa 
koa ny fandoroana tranon’ olon-tsotra sy fampijaliana olona. Tsy mbola hita be ihany anefa ireo 
heloka tamin’ ireo tranga roa samy hafa ireo”, hoy ny eo anivon’ny Vaomieram-pirenena mahaleo 
misahana ny zon’olombelona (CNIDH), tetsy 67 ha, omaly. Na izany aza, niezaka nanao ny adidiny 
ireo amin’ ny fanaraha-maso iny raharaha iny mba hivoahan’ny marina. Anisan’izany ny nandefasana 
tatitra teny anivon’ ny Antenimierampirenena, Antenimierandoholona ary tonga hatrany amin’ 
minisitry ny Fitsarana, ny praiminisitra ary ny filoham-pirenena. Trary ny bemarenina koa izany 
ny CNIDH fa karazan’ny vitavita ho azy sy ho very an-javony io raharaha iray io. Nisehoana fanitsakitsahana 
ny zon’olombelona tsotra izao anefa ny “Raharaha Antsakabary”. 

Vahiny tsy manara-dalàna… 

Ankoatra izany, niaiky ny CNIDH fa voahitsakitsaka ny zon’ ny vahoaka. Anisan’ny notanisain’izy 
ohatra, ny momba ireo vahiny manao asa fitrandrahana eto amintsika. Eo ny fitrandrahana volamena 
Vohilava Mananjary, ny grafita ao Brickaville ary ary ny any Ambatolampy. “ Samy tsy nahazo fahazoan-dalana 
ireo orinasa vahiny kanefa mirotsaka avy hatrany manao ny asa. Simbain’ izy ireo ny fananan’ olona, 
voly ary voaloto ny rano fisotro”, hoy ihany ny CNIDH. Nohitsin’izy ireo fa miray tendro amin’ireo 
ny manampahefana sasantsany aty ambony sy ny amin’ireny toerana ireny. 

“Raharaha Claudine », « Villa Elisabeth », « loholona Andriamandavy… » 

Tsy vitan’izany. “Iharan’ ny antsojay sy fisamborana tsy ara-drariny ireo mba miaro ny zon’ ny 
amin’ireny toerana ireny”, hoy ihany izy ireo. 

Araka izany, maromaro ireo raharaha hanara-dia an’Antsakabary raha mitohy izao. Anisan’izany 
“Raharaha Claudine”, ny “Raharaha Villa Elisabeth”, ny momba ny loholona Andriamandavy Riana… 



Les commentaires sont fermées. 

