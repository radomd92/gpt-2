ANJOROZOBE : OLONA TELO HITA FATY, SAMY VOATIFITRA – MIDI MADAGASIKARA

Tranga tsy dia fahita firy tany amin’iny faritra Anjozorobe iny no niseho ny alatsinainy maraina 
teo. Telolahy, efa tsy nisy aina intsony no hitan’ny fokonolona, nitsirara teo ambodi-kininana. 
nahitàna diana bala avokoa tamin’izy ireo. 

Isan’ny azo lazaina fa faritra mena anjakan’ny resaka tsy fandriampahelamana raha iny tapany 
iny, tato ho ato izay. Saika efa miaina anaty tebiteby tanteraka ireo mponina, indrindra fa any 
faritra somary mihataka sy ambanivohitra. Azo lazaina fa efa lasa sakafon’izy ireo isan’andro 
resaka asan-dahalo. Tamin’ity indray mitoraka ity anefa dia habibiana hafa indray no niseho tsy 
loatra ny tampon-tananan’Anjozorobe. Razana telo, feno ratra no nialokaloka tao ambany kininina, 
kely ny lalana mizotra mankany amin’ny kaominina Analaroa, tao amin’ny fokontany Ambohibeloma, 
lavitra ny tanan’i Tsarahonenana. 

Tsy misy mahafantatra ireto lehilahy hita faty ireto ny mponina teny an-toerana. Izy ireo rahateo 
olona avy amin’ireo faritra manodidina raha ny fampitam-baovao azo fa olona sendra nandalo angamba. 
andanin’izay, tsy nahitàna taratasy milaza ny mombamomba azy ireo tany aminy na tamin’ireo entana 
tsy lavitra ny vatana mangatsiakan’ireto olona ireto. Raha ny angom-baovao natao tetsy sy teroa 
milaza fa hoe any amin’izany tanan’Ambohimandroso izany, izay tokony ho am-polony kilaometatra 
mianavaratra, miala eo amin’ilay toerana nahitana ny fatin’izy ireo, no monina ny sasany amin’ireto 
hita faty ireto. Ny iray tamin’izy ireo aza, raha ny siosion-dresaka ihany koa dia voalaza fa isan’ny 
karohina noho ny antony tsy fantatra. 

Olona sendra nandalo tamin’izany lalana izany no nahita azy ireto voalohany indrindra ka nampandre 
ireo tompon’andraikitra teo an-toerana. Azo lazaina fa vono olona niniana natao ity nitranga 
hoy ny vaovao. Miendrika boribory toy ireny diana bala ireny mantsy ireo ratra hita tamin’izy ireo, 
inoana fa nitarika ny fahafatesany. Toa hoe notifirina akaiky dia akaiky ireny ary tsy navela raha 
namoy ny ainy. Mbola tsy fantatra kosa anefa hatreto na teo izy ireo no novonoina na tany ambadika 
ary teo amin’io toerana io no natsipy nony avy eo. Ny anton’ny famonoana sy izay nahavita izao moa 
miandry tanteraka ny fanadihadiana ataon’ireo mpitandro filaminana, izay tonga avy hatrany 
an-toerana. 



Aleo aseho mba ho hitampoko hitampirenena fa tsy hita anie tarehan ireo olona ireo eee De aza atao teny vazaha raha tsy hainao manoratra anazy fa raha resaka dignité no tinao resahana 
bafoué mintsy fa zavatra marina no aseho Ary ny traumatisme physiologique tsy hitako ny rapport aminizay faty tsy détaillé. 

Mangataka aminareo mpanao gazety raha mba azo atao tsy hamoaka n’y sary toy izao Voalohany dia ho 
ny intimité n’ilay olona Maty (dignité) ho an’ny olona mpamaky gazety indrindra n’y Ankizy betsaka 
sensible ka mety hanimba aratoentsaina . tromatisme physiologie .Avelao ho an’ny mpanao famotorana 
sary.misaotra tompoko . 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

