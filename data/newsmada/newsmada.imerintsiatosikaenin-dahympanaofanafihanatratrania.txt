IMERINTSIATOSIKA  : ENIN-DAHY MPANAO FANAFIHANA TRATRA NIARAKA TAMIN’NY BASY | NEWSMADA

Par Taratra sur 25/09/2017 

Ny faran’ny herinandro lasa teo, olona enina no saron’ny zandarimariam-pirenena ao amin’ny borigady 
“Ireto jiolahy ireto dia anisan’ny mampitondra faisana amin’iny fokontany Antongona, Morafeno 
faritra Imerintsiatosika iny. Tamin’ny fikaroham-baovao izay nohamarinin’ny olona tsara sitrapo 
nahafahana nisambotra ireo jiolahy ireo”, hoy ny zandary. Misy avy any Imerintsiatosika ihany 
misy namany koa avy aty Antananarivo ireo olon-dratsy ireo. Nandritra ny fanadihadiana natao 
ireto sy ny fisavana ny tranony no nahatratrana basy P.A miaraka amin’ny bala iray ary ireo fitaovana 
mamaky trano. Niaiky tokoa izy ireo amin’ny asan-jiolahy maromaro vitan’izy ireo tany amin’iny 
iny ka fianakaviana telo tonta, izay voatafika tamin’ny volana aogositra sy septambra ity ny efa 
nanatitra ny taratasy fitoriany teny anivon’ny zandary . Misy ireo olona milaza fa mbola hitory 
koa. Natolotra ny fampanoavana ireo olona ireo. 



Les commentaires sont fermées. 

