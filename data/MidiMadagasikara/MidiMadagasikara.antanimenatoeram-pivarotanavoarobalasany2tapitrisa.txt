ANTANIMENA : TOERAM-PIVAROTANA VOAROBA, LASA NY 2 TAPITRISA ARIARY – MIDI MADAGASIKARA

Toeram-pivarotana kojakoja fanaovan-trano, tsy lavitra ny toeram-pisakafoanana malaza eo 
ambany, indray no lasibatry ny jiolahy omaly. Vola mitentina 2 tapitrisa ariary no lasan’ireo 
mirongo fitaovam-piadiana tamin’izany araka ny vaovao voaray. Raha ny fantatra hatrany dia tany 
an’ny 4 ora hariva tany ho any no nisehoan’ity fanafihana ity ary mbola nivoha soa aman-tsara ity 
karàna ity no nidiran’ireo jiolahy efa-dahy tsy nisaron-tava amboletra. Avy hatrany dia nanatona 
“caisse” izy ireo ary nanambana basy. Raiki-tahotra tamin’izany ny tompon-trano ka nanome ireo 
rehetra maty nandritra ny andro. Nahatratra teo amin’ny 2 tapitrisa ariary mahery teo izany raha 
vaovao voaray hatrany. Fotoana vitsy monja no nanantanterahan’ireo jiolahy ny asa ratsiny ka 
vao azony izay nilainy dia nirifitra nitsoaka nandositra nihazo elakelan-trano ry zalahy. Tao 
fotoana izany no nampandrenesana haingana ny mpitandro filaminana, izay nigadona teny an-toerana 
fohy monja. Indrisy anefa fa efa nadio ny rano nitan’ireto olon-dratsy ireto. Fantatra kosa ny 
nalehany ka velona ny fifanenjehana. Araka ny voalaza hatrany dia tsy sahy nanapoaka basy ireo 
filaminana noho ny haterin’ny lalana sy ny habetsaky ny olona nitangorona, nizaha ny zava-misy. 
kosa fa narian’ireo jiolahy tamina lakan-drano iray teny an-toerana ny sakaosy iray, nahitana 
“calibre 12”, izay efa notsofaina ny lohany sy ny vodiny. Voalazan’ireo mpitandro filaminana 
fa tokony ho tratra mihitsy ireo jiolahy saingy noho ny hamaroan’ny olona dia somary voasembatsembana 
ireo. 



