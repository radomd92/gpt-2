TOAMASINA : FETIN’NY FARAN’NY TAONA, OLONA 85 NAIDITRA HÔPITALY, ROA TORAN’NY TOAKA, IRAY NAMONO TENA – MIDI MADAGASIKARA

Tao anatin’ny oram-be no namaranana ny taona sy nitsenana ny taona vaovao teto Toamasina. saika 
rano niandrona vokatr’izany ny areba sy ireo faritra iva rehetra, saingy tsy nanakana ny olona 
fety nitsenana ny taona vaovao 2018 izany. “Tsy maintsy mifety izahay, fa tena mafy iny taona lasa 
ka aleo atao veloma any, ka tsenaina amin’ny fifaliana ny taona vaovao mba hitondra vokatra tsara 
izay no nambaran’ireo andiana tovolahy nifety tao anaty orana nilaza ny heviny. Raha ny fanazavan’ireo 
misahana ny vonjy taitran’ny hopitaly ben’i Toamasina, dia nisy fihenana ny isan’ny olona niditra 
anivon’izy ireo tamin’ity taona ity, izany dia vokatry ny fiavian’ny oram-be ka nahavitsy ny olona 
efitrano filanonana samihafa, izay saika nanodidina ny 100.000 ariary hatramin’ny 150.000 ariary 
ireo naka mpanan-kanto malaza. Ny alahady teo sy ny alatsinain’ny taona vaovao dia 85 ireo nandalo 
anivon’ireo mpitrsabo ny vonjy taitran’ny hopitaly be, ny 63 tamin’izay tsy maintsy nampidirina 
noho ny fahamafisan’ny fahavoazana, ankoatra ireo lozam-pifamoivoizana 7 sy ny ady vokatry ny 
alikaola 9, dia teo koa ireo narary vokatry ny tosidrà sy ny tazomoka. Teo koa ireto tovolahy roa 
toaka izay nivoaka ny hopitaly ihany taorian’ny fitsaboana natao azy ireo, na izany dia nisy tovovavy 
koa namono tena noho ny resa-pitiavana avotra taorian’ny fitsaboana azy izay nitranga, ny sabotsy 
desambra 2017 lasa teo. Tao anatin’iny famaranana taona sy ny taona vaovao izao, dia nisy olona 
maty. Ny iray dia tovolahy 20 taona maty voatifitry ny polisy ny zoma 29 desambra lasa iny taorian’ny 
nataony raha efa-dahy izy ireo no nifanenjehan’ny polisy tamin’izao, tao Ambolomadinika. Nisy 
zazalahy 12 taona maty noho ny aretina nahazo azy izay maty an-dàlana raha niezaka nitondra azy 
teo anivon’ny hopitaly be ny ray aman-dreniny sy ny fianakaviany. Ny alatsinainy alina hifoha 
teo, dia ramatoa iray tokony ho 40 taona eo no hita faty nivalampatra teo amoron-dranomasin’ny 
Jacques Rabemananjara, tsy lavitry ny tobin’ny miaramila. Tsy nisy ratra ny vatany, fa nisy ranon’ivy 
nivoaka ny vavany izay noheverina fa mety ho toran’ny toaka tratry ny hatsiaka, noho ny orana tsy 
avy teto Toamasina no nahafaty azy raha ny fanazavana. Tamin’ny ankapobey anefa, dia nilamina 
fankalazana ny taona vaovao teto Toamasina. 




















