AMBOHIDRATRIMO : TRANO TELO INDRAY VOATAFIKA – MIDI MADAGASIKARA

Nasesin’ireo jiolahy ny tokantrano telo tetsy Ambohitsaratelo, tao amin’ny tanàna antsoina 
Fiadanana. Manodidina ny tamin’ny 12 ora sy sasany alina no tonga ny valo lahy izay mitazona basim-borona 
sy antsy. Mitovy avokoa ny nanatontosan’ireo ny fanafihana : novakiana ny varavarana dia niditra 
tao an-trano. Rehefa tafiditra dia nambanana basy ny olona ary norahonana ho faty raha vao manohitra. 
maro ireo jiolahy no mbola mitazona fitaovam-piadiana koa. Tsy nisy azo natao araka izany ankoatra 
nanaraka ny baikon’ireo. Nitaky vola ireo ary dia navoaka izay nisy. Tao amin’ny tokantrano voalohany 
trano fonenana tsotra dia lasa ny vola izay mitentina 300.000ariary sy ny kojakoja izay nanintona 
mason’ireo olon-dratsy ka mora nobataina. Torak’izany koa ny tao amin’ny tokantrano faharoa 
kosa nitentina 1,3 tapitrisa ariary ny vola lasa. Io dia sady trano fonenana no toeram-pivarotana 
Tao amin’ny fahatelo indray izay tsy nisy nalain’ireo jiolahy ankoatra ny piesin’ny bisikileta 
Nitsoaka nilamina tao anatin’ny haizina ny mpanafika ary tsy nisy sahy nanaraka noho ny tahotra 
ho voatifitra. Horohoro toa izany hatrany no iainan’ny olona any amin’ny tanàna izay misintaka 
an’andrenivohitra. Toa izany koa ny etsy Ambalavao sy Ambohijanaka, etsy Antsimondrano. Amin’ny 
ora hariva dia efa mihidy an-trano ny olona noho ny tahotra ny asan-jiolahy. Misy akony amin’ny 
fitadiavan’ny olona izany satria lasa mihena koa izany ny fotoana tokony hitadiavam-bola. Midika 
izany rehetra izany fa mbola tokony hamafisina ny fanapariahana ny biraon’ny mpitandro ny filaminana 
toraka izany koa, omena lanja ny andrimasom-pokonolona. Mora loatra amin’ny jiolahy ny manafika 
porofon’izany, trano telo ao anatin’ny tanàna iray no indray asesiny ao anatin’ny alina iray. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

