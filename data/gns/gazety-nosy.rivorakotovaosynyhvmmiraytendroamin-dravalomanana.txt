RIVO RAKOTOVAO SY NY HVM : MIRAY TENDRO AMIN-DRAVALOMANANA

May volon-tratra ny kandidà Marc Ravalomanana sy ireo mpiara-dia aminy, ankehitriny. Matahotra 
ho resy amin’izao fiodinana faharoa izao angamba ka miantso vonjy any amin’ny filoha mpisolo toerana 
maika, Rivo Rakotovao. Asa raha nampivarahontsana azy ireo angamba ny fahitàna ny fitiavan’ny 
eto Andrenivohitra ny kandidà Andry Rajoelina, nandritra ny “carnaval” lehibe natao ny alahady 
teo. Zavatra iray tsy nampoizin’i Marc Ravalomanana sy ny mpanohana azy ireny fahombiazana lehibe 
kandidà mpifanandrina teto Andrenivohitra ireny satria. Raha ny eritreritr’izy ireo mantsy 
babo tanteraka amin’ny kandidà laharana 25 ny vahoakan’Antananarivo. Raha ny loharanom-baovao 
fantatra fa efa mikononkonona ny hanohitra ny voka-pifidianana hivoaka amin’io fihodinana faharoa 
ny TIM raha toa tsy ho lany, ary miray tendro amin’izy ireo ny antoko HVM sy ny filoha mpisolo toerana 
maika, Rakotovao Rivo. Tsara tsindriana ihany fa na dia nanambara tamin’ny fomba ofisialy ny tsy 
kandidà amin’izao fihodinana faharoa izao aza ny filoha teo aloha Hery Rajaonarimampianina, 
manohana ambadika an’i Marc Ravalomanana ireo olon’ny HVM, na ireo lohandohany mpitarika ny antoko 
ireo olom-boafidy any amin’ny faritra rehetra any. Raha ny omaly ohatra, fantatra fa nihaona manokana 
Rivo Rakotovao teny amin’ny lapam-panjakana Ambohitsirohitra ny olon-dRavalomanana vitsivitsy 
notarihin’ny depiote Hanitra Razafimanantsoa. Voalaza fa nanatitra fitoriana tamin’ny filoha 
toerana vonjy maika ireto delegasionina avy amin’ny kandidà laharana 25 ireto, izay mitaky ny 
hanesorana ny minisitra ny Atitany sy fitsijaram-pahefana. Ity farany izay ampangain’izy ireo 
manao ny fomba rehetra hampandaniana an’i Andry Rajoelina. Ny loharanom-baovao ihany no nahafantarana 
nihaona mangingina tamin’i Rivo Rakotovao teny Ambohitsorohitra ny kandidà Ravalomanana Marc 
Mbola Rajaonah. Tsy fantatra moa ny tena votoatin-dresaka nifanaovan’ny andaniny sy ankilany 
fihaonana mangingina io, tsy nisy rahateo koa ny fampitam-baovao avy amin’ny seraseran’ny filoha 
aloha Ravalomanana. Izany trangan-javatra rehetra izany no ahafahana milaza fa misy ny firaisana 
eo amin’ny TIM sy ny HVM, hanakanana ny fiakaran’i Andry Rajoelina eo amin’ny fahefana. Tsiahivina 
fa andro vitsy mialohan’ny fisokafan’ny fampielezan-kevitra tamin’ny fihodinana voalohany, 
efa nisy ny fihaonana mangina tamin’ny andro alina teo amin’i Marc Ravalomanana, Hery Rajaonarimampianina 
Rivo Rakotovao, tao amin’ny lapan’Ambohitsorohitra. Tamin’izany no efa voaporofo fa miray tendro 
TIM sy ny HVM na tsy misy aza ny fiarahan’ny roa tonta amin’ny fomba ofisialy. 

