BIANCO - ADY AMIN’NY KOLIKOLY :: NILAZA HIADY AMIN’NY TSIMATIMANOTA NY TALE JENERALY VAOVAO • AORAHA

Hentitra ny tenin’Andrianirina Laza Eric Donat, tale jeneraly vaovaon’ny Birao mahaleotena 
amin’ny kolikoly (Bianco) raha nanao ny fianianany, omaly, tetsy amin’ny lapan’ny Fitsarana 
Anosy. Nametraka vina amin’ny fampihenana ny fanjakazakan’ny fahalovana eto Madagasikara sy 
fanenjehana an’ireo tsimatimanota izy ary niantso ny fitondram-panjakana sy ireo sampana rehetra 
amin’ny kolikoly mba hifanome tanana aminy. Nolazainy fa “tena hiady tokoa izahay fa tsy hanao 
satria manantena vokatra ny vahoaka malagasy”. 

Nanararaotra nampahafantatra ireo tetik’ady hoentiny miasa mandritra ny dimy taona ity tompon’andraikitra 
ity. “Harahina maso akaiky ny fitantanana volam-panjakana sy fampidirana mpiasam-panjakana, 
tsy misy teritery ny lalàna ary tsy hanavahana na iza na iza ny fanasaziana”, hoy izy. Notsindriany 
fa “na eo aza ny finiavana hanao zavatra goavana dia zava-poana izany raha tsy misy ny fiaraha-miasa 
ny hafa sy hoenti-manana amin’izany”. 

Notontosaina, omaly, koa ny famindram-pahefana teo amin’ity tale jeneraly vaovaon’ny Bianco 
sy ny tale jeneraly teo aloha, Andriamifidy Jean Louis. Tompon’andraiki-panjakana maro nahitana 
Filoham-pirenena sy minisitra samihafa ary olona manan-kaja maro isan-tsokajiny no nanotrona 
lanonana. 











Enregistrer mon nom, mon e-mail et mon site web dans le navigateur pour mon prochain commentaire. 



