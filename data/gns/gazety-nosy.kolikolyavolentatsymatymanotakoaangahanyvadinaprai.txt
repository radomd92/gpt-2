KOLIKOLY AVO LENTA : TSY MATY MANOTA KOA ANGAHA NY VADINA PRAIMINISITRA ?

Maromaro ihany ireo tompon’andraiki-panjakana ambony voarohirohy amin’ny raharahan-keloka 
tsy azo tsaraina amin’ny rafi-pitsarana andavanandro fa tsy maintsy eo anoloan’ny Fitsarana 
na “Haute Cour de Justice”. Efa nisy mihitsy moa, raha ny re, no nampanantsoin’ny rafi-pitsarana 
anivon’ny “Pôle Anti-Corruption” (Pac), ka nohenoina, saingy tsy nisy azon’ny “Pac” natao satria 
manana fahefana hitsara azy ny “Pac”. 

Etsy ankilany, misy amin’ny olona voarohirohy ho isan’ny nitsikombakomba na mpiara-niombona 
tamin’ireny tompon’andraikitra ambony ara-panjakana ireny no avy hatrany dia notanana am-ponja, 
ny fotoam-pitsarana. 

Etsy an-daniny, sanatriavin’ny vava ve dia hoe “tsy fantatra ny manam-pahefana nanao fanadihadiana 
niniany nohadinoina, fa misy olona isan’ny tompon’antoka tamin’ny raharahan-kolikoly, toy 
fanaovana “fiantohana entana matoatoa”, izany hoe nitsikombakomba fa hiantoka entana ho an’ny 
dia ny faktiora no nalefa fa ny entana tsy hita akory, nefa dia tsy voakitikitika mihitsy. Voatonontonona 
ny vadin’ny praiminisitra teo aloha, Mahafaly Olivier Solonandrasana. Ity praiminisitra teo 
ity moa dia isan’ireo manam-pahefana ambony voatonona sy voarohirohy amin’ny raharaha maromaro 
ara-dalàna, miendrika heloka, fony izy tompon’andraikitra ara-panjakana ambony, ka tsy mbola 
nandraisana fepetra fa hoe “miandry ny Fitsarana Avo”, ka moa ve ny vadiny koa tsy azo kitihina fa 
zo manokana koa ka tsy maintsy eo anoloan’ny “Fitsarana Avo” vao azo tsaraina ? 

Ny mpanara-maso koa aza moa dia misy ny manamarika hoe te hiafina ve ity Praiminisitra teo aloha, 
Olivier Mahafaly ity fa tena tra-pahasahiranana, tsy mba nahavita nanilika sy nanangona, no mivaro-pananana 
fotoana ? Mitady mpividy ny fiarany izy, hoy ny akom-baovao. 

