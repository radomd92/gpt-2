JCFATO : “TSY EKENA INTSONY NY MANAO FARALAHY AN’I TOLIARA”

Nanao atrikasa momba ny fampandrosoana ny faritanin’i Toliara ny fikambanan’ny tanora avara-pianarana 
any amin’ity toerana ity izay mitondra ny anarana hoe JcFato. Tao amin’ny toeram-pandraisam-bahiny 
Anosy no nanatanterahany izany omaly talata faha 11 desambra 2018. 

Mahakasika ny fampandrosoana ara-toekarena sy sosialy ary fizahan-tany no tena niadian-kevitra 
Tonga tamin’izany koa nefa ireo raiamandreny marobe izay miasa eto Antananarivo. 

Samy nahatsapa izy rehetra ireo fa manana toerana lehibe amin’ny fampandrosoana ny firenena ny 
Toliara. Tsy azo dikaina velively ity faritra ity, hoy izy ireo. Tany midadasika misy harena maro, 
feno hazandrano sy harena marobe, ary indrindra fa toerana fitsangantsanganana izay mahaliana 
mpizahatany avy any ivelany. 

Nanapa-kevitra ity fikambanana ity fa tokony hampandrosoana ny faritr’i Toliara fa tsy hatao 
intsony eto Madagasikara. Tsapa tokoa fa isan’ny faritra mahantra indrindra eto Madagasikara 
toerana ity, hoy hatrany izy ireo. Ny fitondrana nifandimby teo hoy ireo mpikambana ao amin’ny 
ireo dia nanao ambin-javatra ny fampandrosoana ny faritra ka tsy ho ekena intsony izany. Vonona 
handray andraikitra ny tanora any any amin’ny faritanin’i Toliara ireto. Vonona koa hampandroso 
faritra nihaviany ka milaza fa tokony hiaraha-midinika amin’izy ireo ny fampandrosoana hatao 
faritra iny. Manana ny olona afaka handray andraikitra amin’izany izy ireo. 



