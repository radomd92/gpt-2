RN7 : TAXI-BROUSSE NIVADIKA, OLONA ROA NAMOY NY AINY – MIDI MADAGASIKARA

Aina roa indray no nafoy tamin’iny lalam-pirenena fahafito iny, ny sabotsy maraina lasa teo, vokatry 
fivadihana taxi-brousse iray. Ankoatr’ireo olona roa maty ireo dia fantatra fa nisy olona fito 
naratra mafy. Ny telo amin’izy no mbola tsy nahatsiaro tena tamin’ny fotoana nisehoan’ny loza. 

Tokony ho tamin’ny enina maraina teo no nitrangan’ity lozam-pifamoivoizana mahatsiravina ity, 
amin’ny PK 315+50, toerana antsoina hoe Ampamarinana, fokontany Ambohipihaonantsoa (Camp Robin). 
« sprinter », ao amin’ny kaoperativa « Trans Tsy Tara » ary mampitohy ny distrikan’Ihosy amin’ny 
Avy aty Andrenivohitra ity fiara fitateram-bahoaka ary handeha hianatsimo. Raha niala kelin’ilay 
Camp Robin ilay fiara no nanomboka ny olana. Tsy voatan’ny mpamily intsony ny familiana raha tao 
fiolahana izy ireo. Mazava ho azy fa somary nandeha mafy ilay fiara tamin’izay. Vokany, rehefa 
nikivilavila ilay fiara dia nidona mafy tamina andrin-tany teo amin’ny sisin-dalana. Taorian’io 
nivadika sy nandry tamin’ny sisiny. Vehivavy iray 66 taona sy lehilahy 42 taona, isan’ireo mpandeha 
anatin’ity fiara zotra nasionaly ity no namoy ny ainy avy hatrany. Isan’ireo naratra mafy tsy nahatsiaro 
kosa ny mpamily, niaraka tamin’ireo olona roa hafa. Ireto farany moa dia samy nezahana haingana 
tany amin’ny hôpitalibe tao Fianarantsoa. Ireo naratra hafa kosa, dia nisy nampakarina taty An-drenivohitra 
nisy ireo najanona notsaboina tao amin’ny CSB II tao Camp Robin ihany. Efa tonga teny an-toerana 
ny fanadihadiana ifotony moa ireo zandary any an-toerana, ary namerina tamin’ny laoniny ny fifamoivoizana, 
nitohana tanteraka tamin’iny lalam-pirenena iny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

