DISADISAM-PANAMBADIANA :: BETSAKA NY VEHIVAVY IHARAN’NY HERISETRA ARA-TSAINA • AORAHA

Isan’ny herisetra mpahazo ny vehivavy ny herisetra ara- batana, ara-nofo, ara-bola, fa tena mahazo 
ihany koa ny ara-tsaina. Mahatratra 19%-n’ ireo vehivavy no iharan’io herisetra ara-tsaina io 
tsy mahafantatra, toy ny tsy fanomezana karama, tsy famelomana ny ankizy ary ny fomba fiteny manjakazaka. 

«Diso manefy loatra ny fomba fisainan’ny vehivavy malagasy ny toe-tsaina napetraky ny fiarahamonina 
hoe: ny tokantrano fihafiana, ny tokantrano fandeferana ka tsy mety mahafoana ny herisetra mpahazo 
izy ireo. Misy ny mieritreritra fa rariny izany herisetra izany ka telo amin’ ny vehivavy folo ihany 
sahy mitaraina», hoy Andriamanantsoa Fetrasoa ao amin’ ny Borigadin’ny vehivavy na BFP eny Tsaralalàna. 

Taorian’ny fanokafana tamin’ny fomba ofisialy ny ady atao amin’ny herisetra, ny 25 avrily lasa 
dia efa manomboka manatona tsikelikely an’io BFP io ireo izay miaina herisetra. Miisa fito ireo 
efa nandalo tao ary ny iray amin’ireo no hilaza ny hitory. Isan’izany ny renim- pianakaviana iray, 
taona, monina eny Betongolo. «Iharan’ny herisetra aho na ara-batana na ara-tsaina. Tsy mba nisy 
ho ahy mihitsy tao anatin’ny 26 taona nivadianay ka lasa sorona ihany koa ny zanako. Mahazo teny 
sy teny ratsy foana izahay nefa tsy afaka mamaly. Ny zanako no nandefa ahy tato amin’ny BFP », hoy 
fijoroana vavolombelon’itsy farany. 

Amin’izao fotoana izao dia misy ny fidinana ifotony ataon’ny BFP eny anivon’ny fokontany amin’ny 
fa raha misy ny tranga hita mivantana dia afaka manao fisamborana avy hatrany izy ireo. “Tsy hampisaraka 
fianakaviana na ny mpivady izahay fa manoro hevitra sy mampahafantatra ny lalàna sady mandamina 
mba tsy hiakarana eny amin’ny fitsarana”, hoy ry zareo ao amin’io Borigady io. Misy ny laharana 
hiantsoana azy ireo dia ny 034 05 350 13 raha misy ny trangana herisetra. 









Enregistrer mon nom, mon e-mail et mon site web dans le navigateur pour mon prochain commentaire. 



