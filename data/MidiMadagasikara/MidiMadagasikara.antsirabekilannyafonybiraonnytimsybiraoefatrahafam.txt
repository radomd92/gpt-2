ANTSIRABE : KILAN’NY AFO NY BIRAON’NY TIM SY BIRAO EFATRA HAFA – MIDI MADAGASIKARA

Nisehoana hain-trano mahatsiravina indray teto Antsirabe, ny alin’ny Talata 3 Novambra lasa 
Tokony ho tamin’ny 9 ora sy sasany tany no nirehetan’ny afo, vao niitatra ny firehatry ny afo dia 
sarotra ny famehezana azy na dia tao anatin’ny ora-mikija aza teto Antsirabe. Nilaza ny mpiambina 
fa mbola teo am-pisakafoanana izy no tapaka tampoka ny herinaratra, nivoaka izy nijery ny zava- 
kinanjo efa afo be mijoalajola no tazany. Niezaka niantso namana aho hamono ny afo hoy filazany, 
efa niitatra be loatra ny afo ka tsy voafehy intsony. 

Birao efatra be izao no indray levon’ny afo io alina io, isan’izany ny efitrano fivoriana sy foiben’ny 
TIM eto Antsirabe, raha ny fantatra aza dia tao amin’io trano io mihitsy no niandohan’ny afo. May 
tao avokoa noho izany ireo antontan-taratasy maro sy fitaovam-piasana an’ity antoko ity. Mifanila 
amin’ity toerana ity ny sampandraharahan’ny ministeran’ny varotra misahana ny fanara-hamaso 
fitaovam-pandanjana eto Vakinankaratra sy ny biraon’ny “fertilis Interenational “ levon’ny 
avokoa ireo. Voa mafy tamin’ity loza ity koa ny fikambanam-behivavy reny miavotra; izay manome 
ireo vehivahy sy mitondra fampivoarana ny vehivavy sy ny tanora amin’ny alalan’ny fampianarana 
fanodinana voankazo, ary ny fampiofanana informatika. May kila tao avokoa noho izany fitaovan’ity 
ity; izay mitentina eo amin’ny 60 tapitrisa ariary, raha ny fanazavana noho ireo solosaina sy milina 
afo. 

Tonga namono ny afo ny “groupe socota” niaraka tamin’ny mpitandro filaminana. Somary naharitra 
ny famehezana ny afo, maro ireo entana simba sy kilan’ny afo. 

Mifamahofaho be ihany resaka mandeha hatreto, ao ireo izay milaza fa nodoran’ny sasany ny efitrano 
TIM eto Antsirabe, ao koa ireo miteny fa vokatry ny herinaratra no nahatonga ny loza. Ny fanadihadiana 
hamantrana ny zava-nitranga marina. 




















