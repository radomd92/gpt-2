 AZO AVY AMIN’NY FAMBOLEN-KAZO: MAMOAKA ARINA 1800 GONY NY MPIKAMBANA 80 | NEWSMADA

Par Taratra sur 07/10/2019 

Anisan’ny tohana ataon’ny Tetikasa fanamafisana ny fahaiza-manao iatrehana ny fiovan’ny toetrandro 
ao anatin’ny fandaharanasa fanohanana ny fitantanana ny tontolo iainana (PAGE) ny tantsoroka 
an’ny fikambanan’ny mpamboly hazo (GAR) Ezaka ao amin’ny fokontany Ambalambaksiny, kaominina 
distrika Ambato Boeny. Ampina ny mpikambana hamboly hazo ka ny vokatra miakatra no havadika ho 
fandrehitra avy eo. 86 ha ny velaran-tany misy ny hazo trandrahin’ny mpikambana 80 eo ho eo. Nanomboka 
taona 2009 ny fambolen-kazo voalohany ary ny taona 2016, nanomboka nanapaka ny hazo havadika ho 
fandehitra, araka ny fanazavan’ny tompon’andraikitry ny rojom-pihariana arina ao amin’ny PAGE, 
Tantely. Ny kazaran-kazo kininina no novolena ary mbola mandalo fiofanana ny dingana rehetra 
amin’ny fambolena sy ny hikapana ary ny fanodinana ny hazo ho arina. Mbola tohanana koa izy ireo 
fitadiavana lalam-barotra. Teny am-piandohana, 80 gony ny vokatra rehefa navadika ho arina ny 
efa tafakatra 1 000 gony izany tamin’ity taona ity, hoy ny filohan’ny GAR ezaka, Andriamahatratra 
Bebe kokoa ny vokatra arina azo amin’ity fomba fandorana nohavaozina ity ary kelikely ny setroka 
amin’ny fatana. 

Rehefa nihena ny voka-bary noho ny tsy fahampian’ny orana, manampy amin’ny fidiram-bola ny fanodinana 
azo avy amin’ny fambolen-kazo, hoy ny mpikambana. Isaky ny enin-taona no azo kapaina ny hazo. Voafetra 
koa ny isan’ny hazo azo tapahina, araka ny fahazoan-dalana omen’ny tompon’andraikitra. Amidy 
Andranofasika ihany ny vokatra arina, 15 000 Ar ny gony iray. Tohana avy amin’ny PAGE/GIZ izay tohanan’ny 
eoropeanina sy ny BMZ no nahafahana nanatanteraka ny tetikasa. 



Les commentaires sont fermées. 

