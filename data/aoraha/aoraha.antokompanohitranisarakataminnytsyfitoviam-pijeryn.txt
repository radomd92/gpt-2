ANTOKO MPANOHITRA :: NISARAKA TAMIN’NY TSY FITOVIAM-PIJERY  NY FIVORIANA TETSY ANOSY • AORAHA

Tsy mitovy ny fomba fijery. Nifamotoana tetsy amin’ny Hotel Carlton Anosy ireo antoko milaza ho 
ny fitondrana, tamin’ny sabotsy teo. Tsy nisy na inona na inona tapaka nandritra ny fihaonana fa 
indray no teraka vokatry ny tsy fitovian-kevitra teo amin’ireo mpitarika antoko sasantsasany. 

Araka ny fanazavan’Andriamiseza Alain, mpitarika ny antoko Hetsika ho an’ny Fanarenana Ifotony 
izay nampiantso sy nikarakara an’io fivoriana io, dia: « tanjona nokendrena ny hampivondrona 
antoko mpanohitra rehetra mba hahafahana manambatra ny hevitra sy hahafahana mifidy mpitarika 
ka io olona voafidy io avy eo no hitondra ny hevitry ny besinimaro eny anivon’ireo andrimpanjakana 
raha misy ny tsy mety hataon’ny fanjakana”. 

Isan’ny notoherin’ireo antoko sasany tonga teny an-toerana ny fanolorana ny anaran-dRavalomanana 
filoha mpanorina sady mpitarika ny antoko Tiako i Madagasikara (Tim), ho lehiben’ny mpanohitra. 

« Tsy nahalala ny tena votoatin’ny fivoriana marina izahay fa nantsoina sy nandefasana hafatra 
avy dia tonga. Gaga izahay rehefa tonga tato an-toerana fa toa tetika saika hametrahana an-dRavalomanana 
ho lehiben’ny mpanohitra no antony nisian’ny fivoriana izay natao”, hoy i Amidou Alli, sekretera 
antoko Manda ho an’ny firaisam-pirenena, izay tarihin-dRavololomanana Lalatiana. 

Betsaka tamin’reo olona mpiara-miasa sy efa niara-dia tamin’ity Filoham-pirenena teo aloha 
tokoa no tonga nanatrika an’io fotoana io. Naverimberin-dRavalomanana Marc indray anefa fa : 
ny antokon’izy ireo ihany hatreto no nametraka taratasy teny anivon’ny minisiteran’ny Atitany 
nahazo fanamarinana avy any amin’io ministera io ka mametraka azy ho mpanohitra ara-dalàna ». 











Enregistrer mon nom, mon e-mail et mon site web dans le navigateur pour mon prochain commentaire. 



