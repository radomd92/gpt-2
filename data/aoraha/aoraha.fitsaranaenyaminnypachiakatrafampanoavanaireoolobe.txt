FITSARANA ENY AMIN’NY PAC :: HIAKATRA FAMPANOAVANA IREO OLOBE VOATONDRO HO MPANAO KOLIKOLY • AORAHA

Nanomboka omaly ary haharitra hatramin’ny 27 septambra ny andiany faharoa amin’ny raharaham-pitsarana 
eny amin’ny Fitsarana manokana misahana ny kolikoly (PAC) 67Ha. Raharaha momba ny fanaovana kolikoly 
fanodinkodinana tsenam-baro-panjakana sy volam-panjakana miisa fito ambin’ny folo no hiakatra 
ady heloka bevava amin’ity andiany faharoa ity. 

Olon-tsotra sy olona sokajiana ho “trondro vaventy” telopolo mahery no voasaringotra amin’izany, 
ny fampitam-baovao avy any amin-dRazafindrakoto Solofohery, lehiben’ny Fampanoavana eny amin’ny 


“Tompon’andraiki-panjakana teo aloha maromaro no hotsaraina. Anisan’izany ry Razaimamonjy 
izay mbola manana raharaha ambiny miisa roa; ao koa i Mbola Rajaonah, manana raharaha ambiny iray; 
loholona Randriamihaingo Berthin sy ny solombavambahoaka Rasolomampionona Hasimpirenena. 
vadina minisitra teo aloha iray sy vadina manam-boninahitra eo anivon’ny Polisim-pirenena iray 
koa hotsaraina”, hoy izy. 

Notsiahivin’io lehiben’ny Ffampanoavana eny amin’ny PAC io fa: “ankoatra ny fampidirana am-ponja 
haharitra amam-bolana na an-taonany maro dia hiampy fandoavana onitra ny sazin’ireo olona voahelokan’ny 
ady heloka bevava eto amin’ny PAC”. Fantatra fa raharaham-pitsarana enimpolo no miandry ny PAC 
faran’ity taona 2019 ity. 

Efa vita tamin’ny 19 aogositra ka hatramin’ny 27 aogositra lasa teo ny andiany voalohany. Telo 
folo ireo raharaha notsaraina tamin’izany saingy hotohizana amin’ity andiany faharoa ity ny 
amin’ireo satria tsy mbola vita tanteraka. 











Enregistrer mon nom, mon e-mail et mon site web dans le navigateur pour mon prochain commentaire. 



