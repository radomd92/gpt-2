MPANAKANTO VAO MISANDRATRA :: HAMPIAKATRA NY LENTAN’NY KOLONTSAINA ANY ATSIMO I LAURÉAT • AORAHA

Tsy voatery atao asa fitadiavana ny mozika. Fitaovana iray ahafahana mampandroso sy hanampiana 
toerana nihaviana. Izay no tanjon’i Mahatovo Soavatse Victoire Lauréat mpanakanto vao misandratra 
any Ambovombe Androy iny. 

Araka ny fanazavany dia roa ny tanjony amin’ny fihirana. Ny voalohany dia ny haneho amin’ny rehetra 
kolon-tsaina avy any Atsimo ary ny faharoa kosa dia hitondra ny anjara biriky izay vitany ho fampandrosoana 
faritra atsimon’ny Nosy, indrindra fa ny tanàna nahalehibe azy. 

Manoloana izany indrindra dia misokatra amin’ny rehetra ny tenany indrindra fa ny mpanakanto 
any Atsimo amin’ny fiaraha-miasa amin’ny fanatanterahana izany. Fantatra fa mbola vao sivy taona 
izy dia efa niditra ho mpikambana tao anatina antoko mpihira saingy tamin’ny taon-dasa teo kosa 
sahy niditra teo amin’ny sehatry ny matihanina. Mozika trôpikaly no ataon’i Lauréat ka asehony 
karazana gadona maro samihafa izany. 

Anisan’ny mampiavaka kely an’i Lauréat amin’ny mpanakanto hafa manao mozika mafana eto amintsika 
fampiasany fitenim-paritra maro ao anaty mozikany. Miisa folo ny hiran’ity andriambavilanitra 
efa azo lazaina fa nivoaka amin’izao. Mbola tsy dia fanta-daza eto an-drenivohitra loatra i Lauréat, 
noho izany indrindra dia manomana fampisehoana eto Antananarivo miaraka amin’ny mpankanto sy 
vaovao no fandaharam-potoana akaiky amin’izao. Mampanantena izy fa tsy handiso fanantenana 
mpitia mozika mafana avy eto Iarivo 









Enregistrer mon nom, mon e-mail et mon site web dans le navigateur pour mon prochain commentaire. 



