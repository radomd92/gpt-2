MAROANTSETRA : VAKY NY FONJA, GADRA 6 TAFATSOAKA

Tsy ampy herinandro akory no nisahotaka ny tanànan’i Maroantsetra dia vaky indray ny fonja ao an-toerana, 
alin’ny talata hifoha omaly alarobia. Ny fampitam-baovao avy amin’ny fandraharahana ny fonja 
nahafantarana fa gadra miisa 6 no tafatsoaka ary tany ambonin’ny tafo no nivoahan’izy ireo. Nikija 
orana tao an-toerana tamin’io fotoana io ka nanamora ny fitsoahana. Marihana fa tsy mbola misy 
ireto gadra miisa 6 nitsoaka ny fonja ireto izay voapanga amina raharaha famonoan’olona avokoa. 
vitsy taorian’ny fahavakisan’ny fonja ihany dia efa nanomboka ny fikarohana ny mpitandro filaminana 
Maroantsetra sy ny manodidina. Raha ny loharanom-baovao avy any an-toerana dia fantatra fa tsy 
milamina tanteraka ny toe-draharaha ao Maroantsetra ankehitriny, taorian’ny rotaka niseho 
faran’ny herinandro ka mety ho nanararoatra izany koa ireto gadra nitsoaka ireto. 

