KIRANOMENA : TOMPON’ANDRAIKITRA AMBONY MIBODO TANIN’OLONA – MIDI MADAGASIKARA

Miaramila miisa valo miaraka amina 4X4 amin’izao fotoana izao no miandry sady mitrandraka tany 
misy vatosoa « cristal » ao amin’ny toerana iray ao amin’ny kaominin’i Kiranomena. Araka ny fanazavan’dRtoa 
izay milaza ho tompon’io toeram-pitrandrahana io dia tompon’andraikitra ambony iray ao amin’ny 
Bongolava mihitsy no miditra an-tsehatra amin’ity fibodoana tanin’olona ity. Efa hatramin’ny 
2010, hoy izy, no nahazoanay fahazoan-dàlana arada-làna hitrandraka harena ankibon’ny tany 
amin’io tany io, ary nilamina foana ny asa nataonay tao. Iray volana lasa anefa dia tonga ny olona 
milaza ho tompony, kanefa dia tsy manana antontan-taratasy iray akory manamarina izany. Araka 
fanazan’dRoa R.F ihany dia mandrangaranga fa mahalala olona akaiky ny Filoham-pirenena ireto 
tany ireto ary milaza ihany koa fa mahafantatra olona ambony maro any amin’ny Faritra. 



