FIFANDRAISANA ARA-TAFIKA: HIARA-KIASA NY ZANDARIMARIA SY I TIORKIA | NEWSMADA

Par Taratra sur 09/10/2019 

Tonga nanao fitsidihana tao amin’ny Sekreteram-panjakana eo anivon’ny fiarovam-pirenena miadidy 
zandarimaria (Seg) ny masoivohon’i Torkia, omaly teny amin’ny toby Jly Ramarolahy Philibert 
Betongolo. Zavatra roa lehibe no niompanan’ny fitsidihana dia ny fametrahana ny “agence de cooperation” 
ny fanatanterahana ireo tetikasa sy ny fifandraisana ara-miaramila eto Madagasikara ka hafainganina 
fanatanterahana izany mandra-pialan’ity diplomaty ity eto Madagasikara. Nodinihina manokana 
ny fihaonana ny fanaovana jery todika ny fiaraha-miasa misy hatramin’izay teo amin’ny zandarimaria 
sy i Tiorkia. Hisy ny fanatsarana sy fanamafisana izany amin’ny aoriana ka hatevenina ny fifanakalozana 
eo amin’ny roa tonta, toy ny fandefasana zandary hanaraka fiofanana any Tiorkia sy ny mety ho fanampiana 
atao amin’ny fampitaovana. Nanambara ny Seg fa efa betsaka ny fiaraha-miasa teo amin’ny firenena 
sy ny zandarimaria hatramin’izay ary nitondra voka-tsoa ho an’ny zandarimaria izay nahafahana 
ny adidy teto Madagasikara. 



Les commentaires sont fermées. 

