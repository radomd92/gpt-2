FANDRAHARAHANA ETO MADAGASIKARA :: MILAZA HAMPIASA VOLA FA TSY HANAO POLITIKA IREO VAHININ’NY MEDEF • AORAHA

«Tsy hanao dip­lao­masia no anton-dianay eto fa handraharaha ». Voa­fehin’io fehezanteny io 
fahavononan’ireo Mpandraharaha mivondrona ao ana­tin’ny hetsika ho an’ny fam­piroboroboana 
avy any Frantsa (Medef) hampiasa ny volany eto Madagasikara. Nisongadina nandritra ny fihaonan’izy 
tamin’ireo vondrona mpandraharaha malagasy, tetsy amin’ny Hotel Carlton, omaly, ny dinik’asa 
mpandraharaha frantsay ireto sy ny avy eto an-toerana. 

Hifantoka amin’ny fampi­roboroboana sehatra efatra, dia ny fandraharahana angovo, ny fiahiana 
fahasalamana, ny fampiroboroboana ny fambolena ary ny fananga­nana fotodrafitrasa goavana, 
ny seranam-piara­mani­dina, ny fampiasam-bola ataon’ireo mpandraharaha ao amin’ny Medef. 

“Efa hita taratra ny fahavo­nonan’i Madagasikara hampiroborobo ny sehatra ara-barotra. Efa 
fivoarana ihany koa ny sehatry ny fandraharahana eto an-toerana, ka vonona izahay hiroso amin’ 
fifanaraham-piaraha-miasa amin’ny fitondram-panjakana malagasy”, hoy i Patrick Martin, filoha 
ny delegasionan’ny Medef, tetsy amin’ny Carlton. 14 taona aty aoriana Mahatsapa ireto mpandraharaha vahiny ireto fa: “efa misy fivoarana ny ady amin’ny kolikoly sy 
fomba fitantanana ny raharaham-panjakana eto amintsika”. Mahavelombolo azy ireo ihany koa ny 
nataon’ireo mpikambana eo anivon’ny governemanta, izay miasa mafy hanatsara ny sehatry ny fandraharahana 
Madagasikara. Tsy hianona fotsiny amin’ny fampiasam-bola eto amintsika anefa fa nilaza ny hanampy 
hiara-hiasa amin’ ireo mpandraharaha malagasy ihany koa ny Medef. 

Hisy ny fanampiana an’ ireo orinasa madinika. “Efatra ambin’ny folo taona taty aoriana indray 
tonga teto amintsika ireo mpandraharaha ireo. Misy dikany izany ary hita fa tena vonona ny handra­haraha 
amintsika tokoa izy ireo. Mety hisy, araka izany, ny fifampidinihana hahafahana miara-miasa”, 
Andriamamonjiarisoa Noro, filohan’ny Vondrona mpandraharaha eto Madagasikara (Gem). 











Enregistrer mon nom, mon e-mail et mon site web dans le navigateur pour mon prochain commentaire. 



