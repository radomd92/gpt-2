MAEVATANÀNA : DAHALO IRAY LAVON’NY BALA, TRATRA NY FITAOVAM-PIADIANA. – MIDI MADAGASIKARA

Dahalo iray no lavon’ny balan’ny polisy, fitaovam-piadiana maro no sarona. Dahalo valo lahy nirongo 
no nanafika tao amin’ny fokontany Morafeno, kaominina Maevatanàna voalohany, ny alahady lasa 
tokony tamin’ny 12 ora sy sasany alina. Araka ny fanazavana voaray avy tamin’Atoa Andrianirina 
kaomisera eto Maevatanàna, dia nifanehatra tamin’ny polisy izy ireo ka raikitra fifanejehana 
amin’ny roa tonta. Dahalo iray antsoina hoe Avisoa no maty voatifitra nandritra ny fifandonana, 
namaly nitifitra tamin’ireo polisy, ka voatery niaro tena ireto farany. Teo no nahafaty voatifitra 
malaso iray ity. Nogiazana kosa ireo fitaovam-piadiana teny aminy, toy ny Antsy lavalela maromaro 
ny fanafody gasy iray tavoangy ary vola niaraka tamin’ny solosaina tao anaty sakaosy. Marihana 
io dahalo maty io no voalaza namono an’ilay mpandraharaha tany Andranomamy voa tsy ela akory izay, 
mbola nahafaty olona roa tamin’ny fanafihana tao Ambatofotsy ny 28 Aogositra lasa teo, raka ny 
voaranay. Mbola mitohy kosa ny fikarohana ireo namany sasany izay antsoina hoe « Pascala sy Dauphin 
ilay lehibe mpamatsy any Antanànarivo.» Ny polisy eto Maevatanàna no misahana ny fanadihadiana 
famotorana momba ireo fitaovam-piadiana azo ireo. 




















