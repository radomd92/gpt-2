TOAMASINA : RAVAN’NY POLISY NY TAMBAJOTRAN-JIOLAHY RAINDAHINY AMIN’NY FANENDAHANA | NEWSMADA

Par Taratra sur 12/08/2016 

Jiolahy miisa sivy indray saron’ny polisin’ny Fip ao Ankirihiry sy ny Centrale ao Bazarikely Toamasina, 
talata alina teo. Jiolahy raindahiny ireto tratra ireto… 

Noraisim-potsiny ireo mpifoka rongony telo lahy saron’ny polisin’ny Fip tao Ambolomadinika 
ny alin’ny talata teo. Tratra tany amin’izy ireo nandritra, ny fisafoan’ny polisy, koa ny fonosan-drongony 
75 sy ravina paraky gasy. Ho an’ny raharaha rongony, nambaran’ny kaomisera Rafaliarivo Jules 
mbola misy polisy sahy manelanelana ny hamotsorana ireo telo lahy voasambotra ireo ary efa nisy 
vola 1 tapitrisa Ar ho tambin’izany. “Tsy manao kolikoly isika ary mbola mampitandrina hatrany 
tsy hamelako ny resa-drongony satria tena fototry ny tsy fandriampahalemana eto amin’ny firenena”, 
izy. 

Fa tratran’ny polisy tao Ankirihiry Toamasina tamin’io fotoana io koa ny jiolahy antsoina hoe 
Louis Garis, raindahiny amin’ny halatra môtô ity jiolahy ity. Voalaza fa maro ny fitarainana voarain’ny 
momba ny halatra môtô ka niainga avy amin’izany ny fanarahan-dia nataon’izy ireo. Tratra ihany 
ireo jiolahy miisa dimy mpanendaka eny amoron-dranomasina, ny alin’ny talata teo. Nanao antso 
kosa ny polisy mba tsy havotsotra fahatany ireny jiolahy ireny fa omena ny sazy sahaza azy satria 
amin’izy ireny voasambotra saingy votsotra tampoka indray aorian’izay. 



Les commentaires sont fermées. 

