ASA ANY KOWEIT  : TOVOVAVY GASY IRAY INDRAY NAMOY NY AINY | NEWSMADA

Par Taratra sur 05/04/2018 

Tovovay malagasy iray hafa indray namoy ny ainy ny 14 martsa lasa teo tany Koweit. Raha ny loharanom-baovao, 
Ralaimanga Blandine, 30 taona, niasa tany Koweit. Nihinana fanafody nihoatra ny tokony hohanina 
nahafaty azy, raha ny fanazavana azo. Etsy andaniny, voalaza fa niniana nomena fanafody nahafaty 
ary natsipy ny fatiny. Ny loharanom-baovao hafa kosa nilaza fa maty tao amin’ny hopitalin’ i Farawaniya 
ary mbola ao ny razana hatramin’ny fotoana nandefasany ny vaovao aty Madagasikara. 

“Miandry ny fikarakaran’ny fianakaviana ny antontan-taratasy hahafahana mandefa ny razana 
any an-tanindrazana”, hoy hatrany ny loharanom-baovao. 

Nohamafisin’ ity farany hatrany fa tsy hita ny mpampiasa azy. Ny pasipaorony anefa, any amin’ilay 
azy. Ity farany izay nandositra ny trano fonenany, raha ny fanazavana hatrany. 

Mbola misy tonga an-tsokotsoko any an-toerana 

Raha ny loharanom-baovao voaangona tamin’ ireo Malagasy miasa sy monina any Koweit, sy ny mpitandro 
any an-toerana, samy nanamarina fa taorian’ny fahafatesan’ny vehivavy malagasy matetika sy 
am-ponja vehivavy malagasy miisa 80, 

nisy ny lasa narary saina. Nakaton’ny fitondrana koesianina aloha ny fandraisana vehivavy malaagsy 
any an-toerana, araka ny fifanarahana misy eo amin’ny fitondram-panjakana roa tonta. 

Tsy izay anefa ny zava-miseho amin’ izao fotoana izao fa misy hatrany ireo miditra an-tsokotsoko 
Koweit, ireo tovovavy malagasy, raha ny loharanom-baovao marim-pototra. 

“Efa nakanton’ny fitondram-panjakana koesianina ny fidiran’ny vehivavy malagasy hiasa aty 
mbola misy miditra an-tsokotsoko. Avy ao Maorisy izy ireo no miainga aorian’ny fialana an’ i Madagasikara 
mandalo ao Seychelles, mihazo an’ i Aboudabi ary tonga ao Dubai. Malalaka ho azy fidirana ao Koweit, 
avy any Nairobia (Kenia) sy Etiopia ny fidirana teo aloha”, hoy ny fanazavana. Nikatona izany ary 
ny fanaraha-maso. Vokany, ny 28 marsa lasa teo, nisy tovovavy malagasy maromaro tonga an-tsokotsoko 
Koweit raha 10 hafa kosa tonga ny alahady voalohan’ny volana avrily teo, raha ny 

fampitam-baovao avy any an-toerana hatrany. 

Hatreto, tsy faly ny fitondrana ao an-toerana amin’ny fisian’ ireo mbola fahatongavana 

an-tsokotsoko, izay ambaran’ ireto farany fa lasa mahatonga ny fanaovan’ ireo tsy mataho-tody 
sy famonoana vehivavy malagasy miasa any aminy. Tsy Koesianina irery ny mampiasa Malagasy ao an-toerana 
ahitana karazan’ olona avy amin’ny firenena arabo maro samihafa. 



Les commentaires sont fermées. 

