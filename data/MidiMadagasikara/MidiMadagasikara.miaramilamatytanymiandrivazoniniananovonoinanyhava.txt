MIARAMILA MATY TANY MIANDRIVAZO : « NINIANA NOVONOINA NY HAVANAY » HOY IREO FIANAKAVIANA – MIDI MADAGASIKARA

“Tonga taty am-poto-tsofinay ny feo fa hoe jiolahy ny havanay ary fitsaram-bahoaka no nahafaty 
tany amin’iny faritra Miandrivazo iny. Mandà tanteraka an’izany filazàna izany anefa izahay 
ary manamafy etoana fa niniana novonoina ity havanay ity” hoy ny antsoantson’ireo fianakavianana 
miaramila iray, hita faty tany amin’iny faritra Miandrivazo iny ny zoma 3 novambra laa teo. Raha 
dia tamin’ny efatra ora maraina tany ho any no hitan’ny fokonolona nitsirara teo amin’ny arabe, 
vatana mangatsiaka an’ity lehilahy ity. Teo amin’ny lohany no voa mafy, ary noheverina fa nitarika 
fahafatesany. Tsy nahitàna ratra hafa na mangana kosa tany amin’ny faritry ny vatany. Antony nilazan’ireto 
ireto, nitafa taminay fa tsy fitsaram-bahoaka velively no nahafaty ny havany fa nisy ninia namono 
izy. Manamboninahitra mitondra ny gradina “lieutenant” ity miaramila hita faty ity. Nanantateraka 
ofisialy tany amin’io tanana io ny tenany, 10 andro talohan’ny nahitana ny vatana mangatsiakany 
Hatreto moa dia mbola tsy nisy mangirana ny amin’ny famotorana, na dia efa manao izay azo atao avokoa 
ireo tompon’andraikitra amin’izany. Araka izany dia manentana hatrany ny fitohizan’izany sy 
ny ahitàna ny marina rehetra mahakasika ity tranga ity ireo fianakavian’ny maty. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

