AMBATOFOTSY : MIHENJANA NY TADY EO AMIN’NY FIANAKAVIANA ROA – MIDI MADAGASIKARA

“Tokony ho tamin’ny enina ora ramatoa T. no nandalo tao amin’ny tranon’i A.M tao Tsiadana ary nitaky 
ny ambim-bolany 4 hetsy ariary. Entiny hitsaboana ny rainy izany raha araka ny teniny” raha araka 
fanazavan’ny fianakavian’i A.M izay namaly ny lahatsoratra momba ny fahafatesan’i T., monina 
Ambatofotsy ka nilazan’ny fianakavian’i T. fa i A.M no tompon’antoka. Nanontany tena koa izy ireo 
raha nomena asidra ve izy tamin’ny 6ora maraina, ahoana no mbola nahafahany nandehandeha nifampiantso 
tamin’ny zanany mipetraka lavitra ny renivohitra ora maro taty aoriana ary koa mbola afaka niresaka 
fotoana nahitana azy teny Ambatofotsy tamin’ny 4ora hariva. Etsy ankilan’izany, ny fianakavian’i 
indray dia nanohitra ny didy famotsorana vonjimaika an’i A.M. Mihenjan-droa tanteraka ny tady 
ity raharaha ity ary samy mitaky ny fitsarana hiasa am-pitoniana sy hijery ambony ambany ny fikirakirana 
dosie ity ny roa tonta. 




















