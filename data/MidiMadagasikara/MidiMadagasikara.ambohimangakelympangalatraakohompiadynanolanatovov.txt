AMBOHIMANGAKELY : MPANGALATRA AKOHO MPIADY, NANOLANA TOVOVAVY – MIDI MADAGASIKARA

Ny alin’ny sabotsy hifoha alahady teo, jiolahy maromaro no niditra an-kerina tao amina tokantrano 
teny Mahatazana, fokontany Manantenasoa, kaominina Ambohimangakely. Tsy nihanona tamin’ny 
ireo akoholahy mpiady 20 ireo jiolahy ireto, fa mbola nanolana ny tovovavy iray tao an-trano. Raha 
vaovao voaray dia tsy nisy afa-tsy ankizy telo no tao amin’ity trano nisy efitra roa ity. Tovolahy 
taona ny zokiny indrindra niaraka tamina ankizilahy 14 taona sy ankizivavy 17 taona, tao amin’ny 
fatoriana. Ankevitry ny fantatr’ireto olon-dratsy ireto, fa tsy nisy olon-dehibe tao an-trano 
niditra amboletra, rehefa avy nanapitsoka ny varavaran-kely izy ireo. Avy hatrany dia namantana 
amin’ny efitranno fatorian’ireto ankizy ary nanampina ny vavan’izy ireo. Niharan’ny fanolanana 
kosa ilay ankizivavy tamin’izy ireo, raha ny loharom-baovao hatrany. Araka ny fantatra hatrany 
nirongo sabatra ireto olon-dratsy ireto, nampitahorany an’ireo ankizy izay tsy sahy nikofoka. 
vita ny filan-dratsiny dia nitsoaka niaraka tamin’ny akoholahy mpiady 20 teo ho eo izy ireo. An-tapitrisany 
no teti-bidin’ireto biby ireto. Mahatratra hatrany amin’ny 300.000ar ka hatramin’ny 600.000ar 
vidin’ akoho mpiady iray mantsy ary mety hahazoana hatramin’ny 3 tapitrisa ariary mahery izany 
entina hampiadiana. Efa eo am-pelantan’ny mpitandro filaminana ny raharaha. 



