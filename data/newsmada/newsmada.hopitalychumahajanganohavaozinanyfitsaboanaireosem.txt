HOPITALY CHU MAHAJANGA: NOHAVAOZINA NY FITSABOANA IREO SEMBANA AMIN’NY VATANA | NEWSMADA

Par Taratra sur 14/02/2019 

Nohavaozina ny tobim-pitsaboana ho an’ireo sembanana amin’ny vatana ao amin’ny hopitaly CHU 
Mahajanga, tamin’ity fiandohan’ity volana ity. Nasiam-panaovazana ny fitsaboana azy ireo amin’ny 
fotodrafitrasa sy ny fitaovana. “Manaraka ny fenitra iraisam-pirenena sy manana ny kalitaony 
fitsaboana ato amin’ny Service d’appareillage et de rééducation na SAR, ho fitsaboana indrindra 
sembana amin’ny vatana. Maimaimpoana ny fikarakarana ny zaza mivadi-tanana sy mivadi-tongotra, 
raisina an-tanana ny fanabeazana ny olona tsy tomombana amin’ny vatana hananan’izy ireny fizakantena”, 
ny Pr Tiandaza Dinaraly Odilon, talen’ny CHU Androva. 

Marihina fa anisan’ny manampy betsaka eo amin’ny lafiny fanamafisana traikefa ho an’ny mpiasa 
anivon’ny SAR ny fikambanan’ny mpitsabo sembana eto Madagasikara (Association de médecine physique 
de réadaptation). “Mahery” ny anaran’ny tetikasa mijery manokana ny olona manana fahasembanana. 
ny taona 2018 no niasany any Mahajanga ary telo taona ny faharetany. Maherin’ny 100 izao ireo zaza 
noraisin’izy ireo an-tanana notsaboina maimaimpoana ; 1 000 ny tanjona napetraka. Mamatsy vola 
tetikasa sy manome tohana teknika azy ireo ny fikambanana iraisam-pirenana Christoffel Blinden 
miasa eto Madagasikara. 

Tombontsoa manokana ho an’ny faritra Boeny izao fotodrafitrasa izao amin’ny fanampiana ny olona 
hanana fahaleovantena tokoa izy ireo, ary fototra iray lehibe mitondra fanavaozana ny SAR. 





Les commentaires sont fermées. 

