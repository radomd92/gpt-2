TSY FILAMINAM-BAHOAKA ETO TOAMASINA : MITOMBO ISA IREO ANDIANY MPITONDRA “CYCLO-POUSSE” MANENDAKA SY MANGALATRA – MIDI MADAGASIKARA

Saika isan’andro dia andrenesa hatrany olona voaendaka sy angalarana mpitondra « cyclo-pousse 
eto Toamasina. Ho an’ny mpivarotra izay tena voa matetika sy betsaka amin’ny fitarainana voarain’ny 
filaminana, dia ireo mandeha maraina sy tratra alina noho ny varotra atao no tena fanaovan’izy 
ny asa ratsiny ; saingy ankehitriny dia miitatra izany ka ireo mpivarotra mpividy « friperie » eny 
toerana mpamongady izany indray izao no tena lasibatra. Mazana mantsy maka fonosana lamba tonta 
ireo mpivarotra izany, ka voatery maka posy roa na telo mitondra izany izay efa feno ireo mpitondra 
ireo manodidina ireny tranombarotra mpamongady fonosana lamba tonta ireny. Mandritra izany 
hanararaotan’izy ireo mangalatra ireo entana ireo, satria efa misy ny firaisana tsikombakomba 
amin’ny samy mpitondra posy amin’ny fandehanana mafy an’ireo posy miotondra ny entana, nefa ilay 
ny tompony milaza ny tsy afaka aty aoriana. Sarotra ho an’ireo tratran’izany anefa ny mamantatra 
mpitondra posy mpangalatra sy mpanendaka ireo, noho ny fahamaroan’izy ireo izay efa ho 40.000 
Toamasina izao. Eo koa ny tsy fisian’ny marika hamantarana azy ireo. Ankoatra izany ho an’ireo 
hafa tratran’ ny asa ratsin’ireto mpitondra « cyclo-pousse » mpanendaka sy mpangalatra ireto, 
tsy izy rehetra kosa aloha no manao izany, dia ireo mpiasa tratra alina sy miainga vao maraim-be, 
mpandeha trano fandihizana sy trano fisotroana no tena lasibatra izy ireo. Ho an’ireo olona ireto 
dia firaisan’izy ireo amin’ireo mpanendaka no misy, satria raha misy ny tranga miseho dia tsy mba 
voan’ny fanendahana sy ny halatra ireo mpitondra « cyclo-pousse ». 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

