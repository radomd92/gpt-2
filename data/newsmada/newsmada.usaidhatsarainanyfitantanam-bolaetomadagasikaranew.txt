USAID: HATSARAINA NY FITANTANAM-BOLA ETO MADAGASIKARA | NEWSMADA

Par Taratra sur 13/07/2018 

Efa hatramin’ny fiandohan’ny taona 2016, manampy ny ministeran’ny Vola sy ny tetibola ny biraon’ 
fanampiana teknika (OTA) ao amin’ny sampandraharaha amerikanina mikirakira ny tetibolam-panjakana, 
ny lamina momba ny vola sy ny tetibolam-panjakana eto amin’ny firenena sy hananganana kaonty manokana 
tokana ho an’ny fikirakirana vola eto Madagasikara. 

Ao anatin’izany fiaraha-miasa izany, nanolotra solosaina 45 sy fitaovana 25 mandeha amin’ny 
masoandro ny USAID, hamatsy herinaratra ny biraom-paritra sy hanamafy orina ny fitantanam-bola 
alalan’ny fanatsarana ny fivezivezen’ny vaovao eo amin’izy ireo sy ny minisitera eto Antananarivo. 

Misy biraom-paritry ny MFB any amin’ny distrika 113 eto Madagasikara, saingy araka ny fanadihadiana 
tsy tomombana ny fahazoana herinaratra any amin’ireny toerana ireny. Toy izany koa ny fifandraisana 
“internet” sy ny fahanterana na ny tsy fisian’ny fitaovana, izay mametra ny fahafaha-manaon’ireo 
any ivelan’Antananarivo ireo. Misy fiantraikany eo amin’ny fanatontosana ny raharaha ara-bola 
mampiadana ny fahavitan’ny asa izany. 

“Mahomby ny fikirakirana ny tetibolam-panjakana sy ny fanatanterahana ny tetibola rehefa azo 
ny tambajotram-pifandraisana,” hoy Atoa Chris Milligan, tale jeneraly mpisolo toeran’ny USAID 


Ireo takelaka mandray angovo avy amin’ny masoandro no hamatsy herinaratra fanampiny ho an’ny 
ny MFB ary ny solosaina kosa, hanampy amin’ny fizaram-baovao sy fandefasana tatitra ara-potoana. 

” Hihatsara ny fivezivezen’ny vaovao mankany sy avy amin’ny foibem-paritry ny MFB sy ny fitantanana 
vao tafapetraka ny fitaovana”, hoy ny minisitry ny Vola sy ny tetibola, Rtoa Andriambololona Vonintsalama. 



Les commentaires sont fermées. 

