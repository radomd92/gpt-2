BEKIPAY MOROMBE :  MIRONGATRA NY TAZOMAHERY, ANKIZY 18 MATY TAO ANATIN’NY 20 ANDRO – MIDI MADAGASIKARA

Tao anatin’ny 20 andro, ankizy 18 no matin’ny aretina hafahafa tsy hay ho tazomahery, antsoin’ny 
any an-toerana hoe : « Bakabaka », any amin’ny tanànan’i Bekopay, kaominina ambanivohitry Befandriana 
distrikan’i Morombe. Toy izao ny soritr’aretina, raha ny voalazan’ Atoa Jonastin Razafindratsitoagny, 
ara-toekarena zanaky ny faritra, nitafa tamin’ny mpanao gazety omaly naraina : mafana hoditra 
zaza, mandoha sy mivalana avy eo. Roa andro aorian’io dia maty. Afak’omaly, raha ny fanazavany 
dia zaza roa tao amin’ity tanàna ity no namoy ny ainy (6 sy 10 taona). Rehefa mihinana voatango sy 
(sakafo misy any an-toerana amin’izao) ny marary, dia mihombo ny aretina. 

Kaominina maromaro lasibatra. « Tsy maintsy entina any Befandriana Atsimo ny marary, satria mikatona 
CSB I ao Bekipay. Misy ny maty eny an-dàlana », hoy hatrany ity mpandraharaha ity, manaitra ny sain’ny 
hijery akaiky ny zava-misy. Raha ny vaovao voaray : kaominina maromaro any amin’ny distrikan’i 
no ahitana ity aretina hafahafa ity, toy ny ao Tanimeva, Ambahikily, sns. Nisy trangan’aretina 
izao ihany koa tao Ankililoaka Toliara II sy tany Mahaboboka Sakaraha, namoizana ain’olona hatrany. 

