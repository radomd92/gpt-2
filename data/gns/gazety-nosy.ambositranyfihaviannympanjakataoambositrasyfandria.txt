AMBOSITRA :  NY FIHAVIAN’NY MPANJAKA TAO AMBOSITRA  SY FANDRIANA

Ambositra : Ny fihavian’ny mpanjaka tao Ambositra sy Fandriana 

Amin’izao fotoanan’ny fifidianana izao dia tsara ihany raha toa ka mamerina ny tantara nisy teto 
isika. Ny tantaran’Ambositra sy Fandriana no hoentintsika androany satria manana ny mampiavaka 
manokana ity toerana iray ao Betsileo ity satria Antemoro avy any Vohipeno no nipoirany. 

Ambositra dia tsy mba isan’ny voalaza ao anatin’ny tantara betsileo. Raha ny mpitantara fahiny 
miresaka dia i Manandriana, Isandra, Lalangina ary i Vohibato sy Tsieniparihy no voalaza fa nisy 
taty Betsileo. Voalaza koa fa i Betafo ao Vakinankaratra dia isan’ny faritr’i Betsileo satria 
amin’ity toerana ity no nanjaka sy milevina Andriamanalina Betsileo. I Manandriana no renivohitra 
fanjakana betsileo ara-tantara. 

Ambositra indray dia ny taona 1600 tany ho any vao nisy fanjakana. Ny zanaka ny ampanjaka Andriamarohala 
Ramarohala, Antemoro Anteony, antsoina hoe Ndrekazomambo izay niteraka an’Andriandrambobemalaza 
niteraka ny ampanjaka tao Ambositra. Avy amin’ny foko Antemahazo avy ao Vohipeno izy ireo. Tarana-dRamakararo 
ireo. 

Talohan’ny niforonan’ny fanjakana tao Ambositra dia ny fanjakan’ny zokiolona no nisy tao Ambositra 
ny antsoina hoe Zanakandraibe no nalaza indrindra tamin’izany. 

Ny taona 1600 dia tonga avy any atsimo ny zanaka ampanjaka Andriandrambobemalaza telo mianadahy, 
Ratrimo izay lahimatoa, Renosy izay vavy tokana ary ny faralahy nantsoina hoe Andriamanalina. 

Nitondra olona maro nanaraka azy avy any Vohipeno izay nantsoina hoe Antevato ireto zanak’ampanjaka 
ireto. Hanorina fanjakana no nahatongavany tany Ambositra sy Fisakana (Fandriana) araka ny fahitany. 
tonga tao izy dia nifanaraka tamin’ireto Zanakandraibe ireto ka nitondra ny fanjakana tao Isahasomanga 
Ambositra ankehitriny. Ny lapa ao Iary Fizehanarivo no renivohitra tamin’izany amin’ny lapa 
napetraka ao Ambositra. Ny mpanjaka napetraka tao dia ny faralahy izay nantsoina hoe i Mpanalina 
Andriamanalina ary ny taranany dia natsoina hoe Zanakompanalina. Niitatra hatrany Ambatofinandrahana 
fanjakan’i Mpanalina na Andriamanalina, ka izany Ralainariana no andriana napetraka tao Ambatofinandrahana 
taona 1710 dia Andrianonimananolona. 

Ny zokiny lahimatoa indray izay nantsoina hoe Ratrimo no nanorina ny fanjakana ao Fisakana -Fandriana 
niteraka ilay mpanjaka Rarivoekembahoaka na Rafovato izay niaina nandritra ny 200 taona teo ho 


Ny anabaviny antsoina hoe Renosy no napetraka teo Imito izay nifehy tonga hatrany Imady. Ity anabavin’izy 
ity no mpanelanelana ny fanjakana tao Ambositra sy Fandriana. 

Izany no ilazan’ny olona ny avy ao Ambositra hoe “Tambositra”. 

Ambositra izany no isan’ny fanjakana Antemoro ivelan’i Matitanana any Vohipeno. Manana fomba 
itoviana amin’ny Antemoro ny ao Ambositra noho izany. 



