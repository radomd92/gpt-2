FARIHY ANDRAIKIBA : NISY NANOTA FADY, NESORINY NY VATO FANIDIN’NY RANO – MIDI MADAGASIKARA

Niteraka resa-be sy tahotra teo amin’ny fiarahamonina ny zava-nitranga tao Andraikiba, nisy 
mantsy ny vato fanidin’ny rano napetraky ny Ntaolo fahagola ka mihorohoro ny mponina. Lovan-tsovina 
hafatra napetraky ny Ntaolo ny tsy tokony hikitihana ity vato be ity, napetraka eo ambony andrefana 
alalan’ny fombafomba, mba ho fanidin’ny farihin’Andraikiba. Ankoatra azy ity dia misy vilany 
lehibe roa koa miaraka amin’io vato io. Tsy azo kitihina ireo, araka ny hafatra napetraky ny ray 
fa fanidin’ny rano. Raha ny fanazavan’ireo ray aman-dreny hatrany mantsy dia misy biby maro be 
amin’io rano, toy ny voay, karazana bibilava sy biby tsy fantatra anarana, misy aza moa ny milaza 
misy zazavavin-drano ao amin’io farihy lehibe io. Mba tsy hiakaran’izy ireny antanety dia nanao 
ny Ntaolo, dia io voalaza etsy ambony io. Hatramin’izay dia nahatandrina sy tsy nisy nahasahy nikitika 
vato io, fa hataraina kosa ny an’ny mponina manodidina raha nisy nilaza fa nisy nanilika ilay vato 
tamin’ny alin’ny alarobia lasa teo. Olona sendra nandalo no nahatsikaritra izany ny marain’ny 
10 martsa teo ka nampandre ny manodidina sy ny ray aman-dreny be eo an-tanana. Tsy fantatra aloha 
ny tena tanjon’olona sahy nangady sy nanilika ity vato be ity tamin’ny toerany. Tombanan’ny sasany 
mety ilay vilany vy be roa angamba no saika hangalarany saingy tsy hitany. Matetika tokoa no hita 
farihy na renirano amina faritra maro eto amin’ny Nosy ireny vilany vy ireny, napetraky ny Ntaolo 
ho fanidy ny rano indrindra ho fanidy ny vavam-boay ary mazàna mandaitra izy ireny rehefa voahaja 
ny fady azy. Miandry am-pitaintainana izay mety zavatra hitranga ny mponina ao Andraikiba amin’izao, 
fa izao ankatoky ny fankalazana ny Paska izao izay tena mahamaro ny olona mitsidika sy miala voly 
Andraikiba. Efa nisy ihany moa ny fombafomba sy fangataham-pitahiana nataon’ireo olo-be teo 
ary naverina teo amin’ny toerany ilay vato be. 



Izany no toe-tsaina malagasy izay nosimbain’ny toe-trandro eto amintsika, ny fanajana ny fomba 
malagasy indray no atao tsinotsinona fa ny an’ny hafa no hajaina sy haparitaka. Tokony samy hahay 
ny an’ny tena indrindra fa ny maha malagasy. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

