MAHITSY : MPIVIDY OMBY VOATAFIKA, ROALAHY NARATRA MAFY, ENINA TAPITRISA ARIARY VERY – MIDI MADAGASIKARA

Mirongatra mihitsy ankehitriny ny fanakanan-dàlana. Ny zoma alina lasa teo, tany Ankadimainty, 
ambanivohitra Mahitsy, mpividy omby roalahy no lasibatry ny jiolahy, nirongo fiadiana. Vokany, 
mafy ireto lehilahy roa ireto, lasa koa ny vola saika hividianan’izy ireo omby izay mitentina enina 
ariary. Tamin’iny làlam-pirenana fahefatra iny no nitranga ity fanakanan-dàlana ity, tokony 
tamin’ny valo ora alina. Saika handeha ho any Ampanotokana, ireto roalahy mpividy omby ireto, 
nandeha môtô, no nifanehitra tamin’ireo olon-dratsy. Toa efa fantatr’ireto roalahy nanakana, 
nirongo basy poleta sy zava-maranitra, ny fisian’izy roalahy nitondra vola ireto. Teo amin’ny 
maizimaizina rahateo no nanatanterahan’izy ireo ny asa ratsy. Nobahanana avy hatrany ny làlana, 
tafajanona tampoka ireo mpitondra môtô. Nambanan’ireo jiolahy ny fitaovam-piadiana teny an-pelan-tànany 
ireo. Somary nanohitra anefa izy roalahy ka tsy nisalasala ireto mpanafika ireto nidaroka sy namono 
mpividy omby. Lasa nitsoaka niaraka tamin’ny vola tao anaty sakaosy moa izy ireo vao vita ny asa 
Olona sendra nandalo no nampandre ny mpitandro filaminana ary nitondra azy ireo tany amin’ny toeram-pitsaboana. 
mandeha ny fikarohana ireo olon-dratsy. 




















