MIANDRANDRA FIOVANA • AORAHA

Nohavaozina ny Filankevi-pitantanana eo anivon’ny orinasa Jirama, izay tarihin’ny filohany, 
Rasamoelina Solo. Betsaka ny fanamby napetrak’izy ireo amin’ny fanarenana an’io orinasam-panjakana 
ny olana sy ny fatiantoka io. Ny zava-misy aloha, sanatria tsy mana­kivy am-boalohany, fa tsy mora 
ny asa miandry azy ireo. 

Efa tena lalina mangitsokitsoka mantsy ny lavaka nohadian’ireo mpitantana nifanesy hatramin’izay. 
izay mety ho fiovana ny mpanjifa. Raha ny marina, rehefa miova andriana tokony hiova ny sata. Fiovana 
amin’ny tsara sy ny tombontsoan’ny besinimaro anefa no andran­draina fa tsy sanatria hikororosy 
lavitra noho ny efa niainana teo aloha indray. 

Matoa napetraka ireo olom-baovao, dia tokony hisy vokatra vaovao azo tsapain-tanana, izay tokony 
hiandrasana ela satria efa ela niaretana ihany koa ny mpanjifa. Iza no tsy nahatsapa fa ny vahoaka 
no mifafa ny kihony rehefa milaza fa matiantoka ny Jirama. Rehefa tapi-dalan-kaleha vokatr’ireo 
samihafa ateraky ny kolikoly sy ny fanodinkodinana amin’ny endriny isan-karazany ireo tompon’andraikitra, 
ny fampiakarana ny faktiora no hamenoana ny banga. Ny mpanjifa avy eo no hidiran’angano. Rehefa miampiaka-peo vokatr’izany anefa ny vahoaka, dia ny raikitra ny fanapatapahana jiro sy 
izay mody takonana amin’ny hoe “fitsitsiana” sy ny “olana teknika”! 

Resaka zato, kabary arivo, fa na hosoloina impolo amin’arivo eo aza ireo mpikambana eo anivon’ny 
orinasa Jirama, rehefa tsy ny fitiavana ny tanindrazana sy ny fanompoana ny vahoaka mihitsy no 
iaingan’ny fanarenena, sarotra ny hahita fiovana. Raha ny mamba noana foana no hapetraka hitantana 
amin’ny firenena, dia tsy hisy fampandro­soana vanona. Nefa, aleo aloha hiasa ireo nomena andraikitra 
hiaraha-mahita eo izay ho fiovany marina. Tandremo kosa sao ho lany andro hitady ny marivo hirobohana, 
ho voarapaky ny mamba amin’ny ora tsy ampoizina! 









Enregistrer mon nom, mon e-mail et mon site web dans le navigateur pour mon prochain commentaire. 



