HALATRA LOVA : MPIRAHALAHY NIDOBOKA ENY ANTANIMORA | NEWSMADA

Par Taratra sur 12/01/2017 

Naiditra am-ponja vonjimaika eny amin’ny fonjan’Antanimora, afakomaly ireo mpirahalahy iray 
voarohirohy noho ny halatra tamin’ny alalan’ny famakiana trano. Voalaza fa trano iray eny Mahamasina 
tsy misy olona mipetraka fa lova itambarana no novakin’izy ireo. Entana marobe azo lazaina hoe 
an’ny fianakaviana no tao amin’ity trano ity. Izy roa lahy, araka izany, no nampiandraiketina 
fanaraha-maso ny trano satria cousin-n’izy ireo ihany no tompon’ilay trano. Nanomboka ny volana 
ka hatramin’ny desambra 2016 izy roa no nanomboka nianika ny tamboho ary niditra tao an-trano namoaka 
ireo entana sarobidy rehetra. Faran’ny taona 2016, maty ny ray aman-dreny tompon-trano ka novohana 
trano. Teo vao tsikaritry ny fianakaviana ny fahabangan’ny entana rehetra tao an-trano. Very 
koa ny taratasy rehetra momba ny lovan’ireto fianakaviana ireto izay nafenina tao anatin’ny famantaranandro 
iray nihantona tao an-trano ka isan’ireo navoakan’izy roa lahy. Nilaza ry zalahy fa olona nandalo 
namarotany ireo entana halatra ireo. 



Les commentaires sont fermées. 

