ASA FAMPIHOROHOROANA : HAMAFISINA NY FIAROVANA NY SISIN-TANY SY IREO TERATANY FRANTSAY – MIDI MADAGASIKARA

Nanoloana indrindra ilay asa fampihorohoroana, nitranga tao an-drenivohitr’i Frantsa, ny zoma 
teo, ka nahafatesana olona 129, dia fantatra fa nandray fepetra henjana ihany koa ireo mpitandro 
eto amintsika, indrindra fa ny teo anivon’ny Zandarimariam-pirenena. Araka ny nambaran’ireo 
ambony, nitafa tamin’ny mpanao gazety, omaly, teny amin’ny Toby Ratsimandrava, dia fantatra 
nohamafisina ny fiarovana ny sisin-tany, indrindra ireo toerana, izay ahitana teratany frantsay, 
ny ambasady, ny sekoly, ny toeram-ponenana, ny toeram-pitsangatsanganana, sy ny sisa. Etsy andanin’izay, 
ireo, ho hentitra ihany koa ny fisavana ny sisin-tany sy ny fiarovana izany. Ity farany moa, dia 
natao hatramin’izay, ary indrindra manoloana ireo vahiny tonga marobe eto amintsika, saingy 
natao hihamafy izao, araka ny fanazavana nomen’ireo manamboninahitra ambony ao amin’ny zandary, 
Kômandin’ny Zandarimariam-pirenena, ny Jly Rakoto Francois Rodin. Eo anatrehan’izany dia miantso 
mponina ireto mpitandro filaminana ireto, mba hanaiky an-tsakany sy an-davany ireo toromarika 
amin’izany. Mety hisy mantsy, hoy hatrany izy ireo ny fisafoana ataon’ireo zandary, na ny Emmo, 
amin’ireny faritra ireny, amin’ny alina na amin’ny antoandro. Ao anatin’izany ihany koa, mety 
tonga hatramin’ny fisavana fiara, na olona mety mampiahiahy izany fisafoana ataon’ireo mpitandro 
izany. Izany fepetra manokana izany no noraisina araka ny fanazavana nomen’izy ireo hatrany dia, 
ny fangatahan’ny Masoivoho frantsay. Fa eo ihany koa ny fanehoana ny fiaraha-miory amin’ity firenena 
ary indrindra indrindra fiaraha-miasa ihany koa eo amin’ny firenena roa tonta. 



» Izany fepetra manokana izany no noraisina araka ny fanazavana nomen’izy ireo hatrany dia, noho ny fangatahan’ny Masoivoho frantsay ». 

Izany hoe, raha tsy ny Masoivoho frantsay » no nanome baiko na koa nanaitra dia ho tsy nihetsika fa 
mbola nandrimandry manan’aretina ? 

Satria tsy mbola hita ireto Silamo avy atsy Comores izay tohanan’-dry zareo avy atsy Qatar sy Arabie 
? 

Matoritory toy ny tamin’ny nidiràn’ireto antsoina ankehitriny hoe « Fiangonana zandroiny » kanefa 
Fiangonana mpabotry ny mpikambana ao aminy ? 

Matoritoria ary ry Mpitondra Fanjakana vendrana ka rehefa alohalika ny ranom-bary vao ho taitra 
tsy hisy intsony ny azo hatao ary dia ho tonga ny ady an-trano sy ny adim-pivavahana. 

???????????? hay moa ny frantsay no hany misy zany zandary izany eto ambonin’ny tany , tsy mahagaga 
zandary raha hiaro frantsay 


















