ANTSIRABE : JIOLAHY RAIN-DAHINY MATY VOATIFITRY NY PÔLISY – MIDI MADAGASIKARA

Nirefodrefotra indray ny basy tao an-drenivohitr’i Vakinankaratra. Lehilahy iray fantatra 
efa jiolahy rain-dahiny ary efa matetika miditra am-ponja no voatifitry ny mpitandro filaminana 
amin’ny fokontany Antanambao Est Ivohitra, afak’omaly alina tokony ho tamin’ny 8 ora tany ho any. 
in-droa no henon’ireo mponina tamin’io fotoana io saingy tsy nisy sahy nivoaka nijery izy ireo. 
mainka aza nanamafy ny hidin-trano ny sasany. Araka ny fampitam-baovao mantsy dia isan’ireo faritra 
sy mafana amin’ny resaka tsy fandriampahalemana io faritra io, nahenoana poa-basy. Ny ampitso 
(omaly) no re fa ilay jiolahy rain-dahiny efa ela notadiavina io nifanenjahan’ny mpitandro filaminana 
ary dia maty voatifitra. Matetika voarohirohy amina resaka fanafihana mitam-piadiana izay nifanesy 
Antsirabe tao mantsy ity ranamana ity, araka ny fampitam-baovao hatrany. Efa nanomboka ny taona 
izy no efa nokarohin’ireo mpitandro filaminana. Tsy hita tany nanjavonana intsony anefa ingahirainy 
teo. Misy amin’ireo mponina ihany ny milaza fa mahita azy mitondra cyclo-pousse rehefa antoandro 
dia io izy manao ny asa ratsiny rehefa alina. Ary dia io izy voatifitra io. Azo antoka araka izany 
mety mba hiaina am-pilaminana ireo mponina taorin’izao nahafatesana jiolahy rain-dahiny izao. 




















