FAMPIANARANA: MBOLA BETSAKA NY ANKIZY MIALA AN-DAHARANA | NEWSMADA

Par Taratra sur 04/03/2019 

Anisan’ny olana lehibe ho an’ity firenena ity ny tsy fahampian’ny fahaizan’ny tanora, indrindra 
any ambanivohitra. Antony iray mahatonga izany ny tsy fahavitan’ny fianarana, indraindray, 
taona fahadimy akory aza. Anisan’ny toerana iray mbola ahitana tranga maromaro amin’izay fialana 
an-tsekoly izay ny ao Manjakatompo, distrikan’Ambatolampy, raha ny nambaran’ny sefo Zap, Ranaivoson 
Tanjona. 

Ny fahantran’ny ray aman-dreny no mahatonga izany. Mbola misy 15 ny mpampianatra karamain’ny 
aman-dreny na ny mpampianatra Fram ao Manjakatompo. Ny dimy amin’ireo no mahazo fanampiana avy 
fanjakana. Ny ambiny kosa, tena iantohan’ny ray aman-dreny. 

Noho ny fahasahiranana anefa, misy ray aman-dreny zara raha mahavita manome vola 1 000 Ar miampy 
iray zinga ho an’ny mpampianatra iray. Karama mandritra ny taom-pianarana iray io fa tsy hoe isam-bolana. 
fanahy iniana fa ny tsy fananana no manery azy ireo. Ao koa ny tsy mahaloa karaman’ny mpampianatra 
ka manala ny zanany any am-pianarana. 

Na izany aza, hery lehibe iray heverina fa hanosika ny ray aman-dreny hiezaka handefa ny zanany 
an-tsekoly ny fananan’ireo sekolim-panjakana any amin’iny faritra iny fotodrafitrasa sy fitaovana 
sy ampy. 



Les commentaires sont fermées. 

