ANALAKELY : ROALAHY VOATSINDRONA ANTSY, MATY NY IRAY – MIDI MADAGASIKARA

Teo ambany kibo ilany havia no nitsatoka ny antsy ho an’ny iray. Teo ambany kelin’ny tratrany havia 
ho an’ny faharoa. Itsy voalohany dia lehilahy 35 taona raha 49 taona kosa ilay faharoa. Samy voatsindrona 
izy ireo omaly vao maraim-be, tokony ho tamin’ny telo ora tany. Efa very rà be izy ireo no tonga teny 
Hjra. Nezahina novonjena avy hatrany ny ain’ireo roalahy ary naiditra efitrano fandidiana aza 
iray tena voa mafy. Natao izay rehetra azo natao tamin’ny famonjena azy, saingy tsy nahasakana 
ainy izany. Namoy ny ainy tao amin’ny hopitaly ilay lehilahy 35 taona. Mbola manaraka fitsaboana 
kosa ilay iray faharoa rehefa avy nodidina omaly ihany. Raha ny fantatra dia ny fiaran’ny mpitandro 
no nanatitra azy roalahy tao amin’ny Hjra. 



