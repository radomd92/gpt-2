ANJOZOROBE : DAHALO FOLOLAHY NANAFIKA TANANA – MIDI MADAGASIKARA

Omby am-polony no lasan’ireo malaso ary tovolahy iray no naratra mafy voan’ny bala. Izay no vokatry 
fanafihan-dahalo nitranga tao amin’ny tanan’Amboanjobe, kaominina Anjozorobe, ny harivan’ny 
lasa teo. Araka ny fampitam-baovao azo avy tany an-toerana dia nahatratra teo amin’ny folo lahy 
ireo andian-dahalo no nanafika ity tanana ity, izay marihana fa dia tsy ampy am-polony kilaometatra 
miala ny tampon-tanana, manaraka iny lalam-pirenena fahatelo iny. Nitondra basim-borona izy 
tamin’izay fotoana izay ary avy hatrany dia nitifitra raha vantany vao tafiditra tao an-tanana. 
tifitra izay dia tovolahy iray no voan’ny bala, teo amin’ny tendany sy teo amin’ny tanany. Valan’omby 
kosa no ravan’ireo dahalo tamin’izany. Taorian’ny fanafihana dia nampandrenesina avy hatrany 
tompon’andraikitry ny filaminana ary efa nisy ny fanarahan-dia nataon’ireo fokonolona sy ny 
filaminana tany an-toerana. Ilay tovolahy voatifitra kosa dia efa nentina namonjy toeram-pitsaboana. 




















