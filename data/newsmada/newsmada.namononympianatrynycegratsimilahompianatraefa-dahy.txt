NAMONO NY MPIANATRY NY CEG RATSIMILAHO: MPIANATRA EFA-DAHY NIDOBOKA AO AMIN’NY FONJAN’AMBALATAVOAHANGY | NEWSMADA

Par Taratra sur 11/01/2020 

Nidoboka am-ponja afakomaly rehefa avy natolotra ny fampanoavana misahana ny ankizy tsy ampy 
ireo mpianatra efa-dahy (roa lahy kilasy faha-5 raha, roa kilasy faha-3) voarohirohy ho tompon’antoka 
fidarohana ity tovolahikely antsoina hoe Rakotonandrasana Rayan Medoros, kilasy faha-6 mpianatra 
amin’ny CEG Ratsimilaho Toamasina, ny alarobia lasa teo. Manodidina ny 14 ka hatramin’ny 16 taona 
salan-taonan’ireto mpianatra nahavanon-doza ireto. Ny polisin’ny Fip ao Toamasina no nahasambotra 
ireo, niainga avy amin’ny fanadihadiana ireo olona 12 nohainoin’ny polisy. Niaiky ireto mpianatra 
ireto fa novelesin’ireo ny hazobe ny lohan’ilay niharam-boina ary tsy vitan’izay fa mbola nohitsakitsahan’izy 
koa ity tovolahikely ity taorian’izay. Vokany, maty tsy tra-drano izy. Araka ny loharanom-baovao 
momba ity raharaha ity, efa nihinana rivotril izy efa-dahy ireto mialoha izao ka nahavita izao 
mamoafady izao. Resaka sipa no antony nahatonga azy ireo namono ilay niharam-boina. Nohamafisin’ny 
sy ny mpampianatra azy anefa fa ankizy tsotra kely ary tsy mbola manana sipa ity tovolahikely ity 
namana akaiky azy ilay tovovavikely nahasarotiny azy efa-dahy. Nahazo fahafahana kosa ny tovolahikely 
isan’ireo voarohirohy niaraka tamin’izy efa-dahy ireto. 

Tsiahivina fa teo anelanelan’ny CEG Radama sy ny Lycée teknika Tanamakoa no nitrangan’ny famonoana 
fotoana io, araka ny fampitam-baovao avy any an-toeana. Handeha hianatra no nivoahany tao an-trano, 
tsy nisy anefa ny fampianarana noho ny fitokonan’ireo mpampianatra momba ilay “vola 65 000 Ar” 
izao niafara tamin’ny ady nifanandrinan’ny samy mpianatra izao. Tonga nankahery ny fianakavian’ilay 
niharam-boina ny minisitry ny Fampianarana, omaly. 



Votre adresse email ne sera pas rendue publique 















