MAHAJANGA : TSY AMPY TAONA 13 NOSAMBORINA – MIDI MADAGASIKARA

Asa fanakorontanana no antony nanenjehana azy ireo. Ny talata teo, manodidina ny tamin’ny fito 
sy sasany dia nisy tanora miisa 50 izay nitety fokontany efatra ary nitora-bato. Sady nitazona 
izy ireo no nampiasa hery tamin’izay nifanena taminy. Ny mpitari-posy sy ny « tricycle » no tena 
habibiana izany. Nikorontana ny sain’ny olona izay voatery nanidy trano mafy sao hiharan’ny fanafihana 
Nantsoina ny polisy misahana ny hery vonjy taitra izay niditra an-tsehatra avy hatrany. Raikitra 
fisamborana teo. Nisy ny 13 voasambotra ary nisy koa ny tafatsoaka tao anatin’ny maizina. Ho an’ny 
ao an-toerana ny dia ny « foroches » na ny zaza maditra avy any amin’ny faritra avaratra ireo nidina 
Mahajanga ireo ka nanakorontana. Mbola tsy voamarina anefa ny amin’izay ary andrasana ny fihainoana 
ireo eny anivon’ny mpitandro ny filaminana. Mivaona ve ny tanora ? Vao tamin’ny herinandro teo 
raha hiverenana kely, no nisy ilay famonoana mpanabe izay nitranga tetsy Mahamasina. Ny mpianatra 
nikasi-tànana na dia efa fantatr’ireo aza fa mpanabe ilay rangahy. Niakatra tao amin’ny fampanoavana 
koa io raharaha io. Raha mitohy ny herisetra ataon’ireo andian-jatovo toy izao dia ahiana mafy 
mora mivarina any amin’ny làlana tsy izy ireo tanora. Mampanontany tena koa hoe rehefa mihamahantra 
ny firenena iray dia mirodana manaraka izany koa ve ny fanabeazana ? Tsy ho ela dia ho lasa olana iray 
mihitsy amin’ny firenena izy ireo raha toa ka tsy harenina haingana ny fanabeazana ary indrindra 
ny fahaiza-miaina sy ny hasin’ny maha-olom-pirenena any an-dakilasy rehetra any. Mbola ady goavana 
koa amin’izao fotoana ny fiparitahan’ny zava-mahadomelina eny amin’ny mpianatra. Heverina 
misy ifandraisany mantsy izany sy ny fanaovan’izy ireo herisetra tato ho ato. 



Manaraka loatra ny droit de l’homme isika dia tsy sahy mananatra sy manintsy ny akizy @ rotsak’azo 
maditra izy, nefa ny kapoka hitako tena mandaitra raha @ resaka fitaizana sy fanabeazana !!!! 

25 taona lasa no nahafatesan’ny havanay novonoin’ny mpianatra vao 23monja namela vady sy zanaka 
kely 1taona. N’y fanirianay dia mba hisin’ny Fahandriampahalemana eto Amin’ny Firenentsika 
Misaotra an’i Rossy amin’ny tonokira hoe « tsy ampy fitia » misy hieritreretantsika ho an’ny Ho 



















