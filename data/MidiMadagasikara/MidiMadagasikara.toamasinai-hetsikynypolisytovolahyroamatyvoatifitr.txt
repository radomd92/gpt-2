TOAMASINA I- HETSIKY NY POLISY : TOVOLAHY ROA MATY VOATIFITRA, FITO HAFA VOASAMBOTRA – MIDI MADAGASIKARA

Ny talata teo no nandray ny asany amin’ny maha-komandan’ny Hery Vonjy Taitran’ny polisy Toamasina 
azy, ny kaomisera Rafaliarivo Jules, izay efa nihazona io toerana io ihany teo aloha, saingy nisy 
fotoana namindrana azy tany Fianarantsoa talohan’izao fiverenany eto Toamasina izao. Dia nisy 
hetsika nataony niarahana tamin’ireo polisy namany nanao ny “Operation” mpamaky trano sy mpanendaka, 
tena mitondra ny tsy filaminam-bahoaka eto Toamasina ankehitriny. 

Ny zoma sy ny sabotsy ary ny alahady teo nanaovana ilay “Operation”, dia nisy ny vokatra azon’izy 
tamin’ireo faritra efa kilasian’izy ireo ho faritra mena, arakaraka ny fitarainana sy ny fitorian’ny 
Raha ny fanazavana dia tovolahy manao fikambanan-jiolahy roa no maty voatifitra teo amin’ny Bazary 
Ankirihiry, raha nikasa hitsoaka tao anatin’ny tanàna maizina izy ireo teo am-panaovana ny asa 
fanaony. Noho ny fitoriana nataona fianakaviana tao Ambalamanasy ihany koa, noho ny vaky trano 
azy ireo ny zoma alina hifoha ny sabotsy teo, dia raikitra ny fikarohana sy ny fisavana, ka tratra 
ny telo lahy nanao izany izay mbola nahatrarana entana sy fitaovana fampiasan’izy ireo. Ny teo 
fanendahana eo amin’ny bazarin’i Valpinson kosa dia nisy efa-dahy tratra ihany koa, mbola niafina 
amin’izy ireo ny sabatra sy ny antsy fohy fandrahonan’izy ireo olona. 

Tsy ampy taona. Na ireo roa maty voatifitra, na ireo fito voasambotra, dia tena mbola tovolahy erotrerony 
misy aza miisa efatra mbola tsy ampy taona samy 17 taona. Ireo hafa kosa dia tanora 18 taona, 19 taona, 
taona 23 taona, saingy samy mbola tsy manana kara-panondrom-pirenena avokoa. Mpinamana sy mifankahalala 
ireto andian-jiolahy ireto, noho izy ireo avy amin’ny fokontany mifanakaiky, dia Antseranampasika, 
Salazamay, ary Morafeno. Samy manana ny ekipany anefa izy ireo amin’ny asa ratsiny fanaony, ka 
andiany telo izy ireo mandritra izany asa ratsiny izany. 

“Tsy ekentsika anjakan’ny jiolahy tahaka izao ity Toamasina ity, tsy maintsy apetratsika eto 
tanàna milamina sy ny fiarovana ny vahoaka sy ny fananany amin’ny maha-polisy anay”, izay no nambaran’ny 
Rafaliarivo Jules. Nomarihany fa hitohy hatrany ny hetsika mba hanana fahatokisana an’i Toamasina 
mpiala sasatra, mba tsy hisy ny tahotra isafidian’izy ireo an’i Toamasina. 




















