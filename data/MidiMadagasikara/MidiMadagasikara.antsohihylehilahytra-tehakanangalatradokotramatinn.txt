ANTSOHIHY: LEHILAHY TRA-TEHAKA NANGALATRA DOKOTRA, MATIN’NY FITSARAM-BAHOAKA – MIDI MADAGASIKARA

Raim-pianakaviana manodidina ny 40 taona eo, voalaza fa tra-tehaka ambodiomby nangalatra dokotra 
no matin’ny fitsaram-bahoaka, afak’omaly antoandro, tao Ambendrana, an-tampon-tanànan’ Antsohihy, 
ny Faritra Sofia. Raha vao azo sambo-belona ity lehilahy nofatorana niaraka tamin’ny vorona avy 
ity, dia tsy nananan’ny fokonolona teo an-tanàna antra mihitsy, na dia nifona mafy aza, ary nilaza 
tsy hamerin-keloka intsony. Nisy tamin’ny olona vory teo no tonga dia nikapa antsilava lela azy, 
no nidaroka tamin’ny vantan-kazo. Noho ny ratra mafy nahazo an’ity mpangalatra dia maty teo no 
eo izy, avy eo notaritarihan’ny olona ohatra ny fatim-biby ny fatiny, ary navela teo amin’ny fokontany 
ka teo ny havany no naka ny razana. Talohan’ny namonoan’olona an’ity raim-pianakaviana ity, araka 
tati-baovao voaray, dia niezaka nanazava ny antony nanosika azy nangalatra dokotra ny tenany, 
nilazany fa noho ny hanoanany sy ny vady aman-janany tsy misy sakafo no nahatonga azy hangalatra. 
teo aza izany fanazavany izany, dia tsy nanakana ny fokonolona romotra sy leom-boan’anana amin’ny 
ny asa ratsy any an-toerana nanapitra ny ain’ity mpangalatra tra-tehaka. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

