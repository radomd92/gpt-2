MASAY : FIARA NIFAMPITRONGY, POTIKA TANTERAKA NY IRAY – MIDI MADAGASIKARA

Nisehoana lozam-pifamoivoizana indray tetsy Masay, Andranobevava omaly tolakandro. Fiara 
iray marika “Byd” no nifandona ary tafisitrika mihitsy tao ambanin’ilay fiara tsy mataho-dalana 
alohany. Sendra vintana nitsiky ireto olona tao anatin’ireto fiara, ka mba samy tsy nisy naninona 
loza ity. Tetsy andanin’izay kosa anefa, potika tanteraka ny lohan’ity fiara nandona avy aoriana 
Tokony ho tamin’ny telo ora sy sasany tany ho any no niseho ny loza, raha ny filazan’ireo nanatri-maso 
an-toerana. Nandeha mafy dia mafy avy any Ankorondrano any ilay fiara kely Byd. Tsy fantatra na 
variana ny mpamily azy io, na ihany koa hoe vahiny eto an-drenivohitra, tsy nahatsikaritra velively 
dongona fampihenana hafaiganam-pandeha, alohan’ny hiditra ny “rond point” eo Andranobevava 
Somary nanidina kely ilay fiara, raha ny fitantaran’ireo mponina hatrany ary nifatratra teny 
vodin’ilay 4×4 teo aloha. Mafy dia mafy ny fifandonana. Zary tafahodina sy tafatodika toy ny ho 
Ankorondrano indray ny lohan’ilay “Byd”. Potika tanteraka ny lohan’ity farany, nahitana fahasimbana 
koa ilay voadona. Na dia toa izany aza anefa ny hamafin’ny fifandonana dia tsy naningotra ain’olona 
rà latsaka ity lozam-pifamoivoizana ity. Rehefa avy nifampiraharaha ny roa tonta dia samy nanesotra 
fiarany simba teny an-toerana. Fa mbola lozam-pifamoivoizana hatrany, nitranga teny Anosizato 
Mpitaingina môtô sy mpitaingina bisikleta indray no nifandona teny an-toerana. Samy naratra 
izy roalahy ireto, saingy ilay mpitondra bisikleta no voa mafy kokoa, raha ny vaovao azo. Samy nentina 
haingana teny amin’ny hôpitaly avokoa moa ireto naratra ireto. 




















