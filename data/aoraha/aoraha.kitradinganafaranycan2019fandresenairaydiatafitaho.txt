KITRA – DINGANA FARANY CAN 2019 :: FANDRESENA IRAY DIA TAFITA HO ANY KAMERONA NY BAREA • AORAHA

Miha manatona ny dingan’ny famaranan’ny fiadiana ny amboaran’i Afrika, taranja baolina kitra 
ny Can 2019 ny ekipam-pirenena malagasy na ny Barean’i Madagasikara. Fandresena tokana amin’ireo 
telo ambiny sisa no andrasana amin’ny ekipan’i Nicolas Dupuis, mpanazatra ny ekipam-pirenena 
dia azo antoka ny fiatrehana izany Can hatao any Kamerona, amin’ny taona ho avy izany. Tamin’ireo 
telo voalohany dia mbola tsy nisedra faharesena mihitsy ny Barean’i Madagasikara. Ny sabotsy 
teo, dia lavon’ izy ireo tamin’ny isa 1 noho 0 tao amin’ny taniny, ny Nzalang Nacional avy any Guinée 


Baolina matin’i Faneva Ima, teo amin’ny minitra faha-19, no nitondra antsika ho any amin’ny fandresena 
lalao mandroso ho an’ny dingan’ny fifanin­tsanan’ny Can ity. Tolotra avy tany amin’i IbrahimAmada, 
nandrasan’i Faneva Ima hitontona, no nanakobana ny haraton’ny Gineana, tamin’ity lalao ity. 
izao aloha dia fandresena avokoa no azon’ny Barea tany an-tanin’ olona (tany Soudan sy Gine). 

Raha noharina tamin’ireo mpilalao najorony tamin’ny lalao nihaonantsika tamin’i Sénégal teny 
tamin’ny 9 spetambra, dia mpilalao roa no nosoloin’i Nicolas Dupuis. Napetrany hiandry ny tsatokazo, 
amin’ny toeran’i Leda, i Dabo Ibrahim. Nahomby izany satria baolina efatra no voa­sakan’ity farany, 
fanafihana nataon’ny Nzalang Nacional. I Carolus kosa no nampilalaoviny teo amin’ny toeran’i 


Ankoatra io dia mbola nahakobana harato ihany koa i Carolus, saingy nolavin’ny mpitsara fa lasa 
ity irakiraka mpanafiky ny Barea ity. Nijanona tamin’io isa io ny fiafaran’ny lalao. 

Fandresena tamin’ny isa 3 noho 0 ihany koa no azon’ny Lion de la Teranga avy any Sénégal, nanoloana 
Soudan, tamin’ity andro fahatelo ho an’ny lalaom-bondrona ity. Ny Senegaly sy Malagasy izany no mitana ny laharana roa voalohany, ary mivonombonona ny hiatrika 
dingan’ ny famaranan’ny Can 2019 ao amin’ny vondrona A. Samy manana isa fito izy ireo, raha telo 
ny an’ny Gineana. Mbola tsy nahazo isa kosa i Soudan. 

Hiatrika ny lalao miverina indray ny Barea sy ny Nzalang Nacional, eny amin’ny kianjan’i Vontovorona, 
araka ny fandaharam-potoana nofaritan’ny Caf. 









Enregistrer mon nom, mon e-mail et mon site web dans le navigateur pour mon prochain commentaire. 



