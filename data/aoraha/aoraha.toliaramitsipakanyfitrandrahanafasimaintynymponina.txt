TOLIARA :: MITSIPAKA NY FITRANDRAHANA FASIMAINTY NY MPONINA • AORAHA

Miakatra ny mari-pana. Tonga eto Antananarivo ireo solontenan’ny mponina tsy mankasitraka ny 
fasimainty ao Toliara. Mandà hatramin’ny farany ny hanatanterahan’ny orinasa Base Toliara ny 
fanorenana seranan-tsambo hanondranana fasimainty ao Andaboly izy ireo, raha ny fanambaràna 
teny Tsiadana. 

“Manao antso avo amin’izao fitondram-panjakana vaovao izao izahay mba hijerena haingana ity 
ity. Tsy hiala amin’ny taninay izahay satria ao ny fasan-drazana, ny asa fivelomana ary ny maha 
anay tsirairay avy”, raha ny fanazavan’ireo solontenan’ny mponina ireo hatrany. 

Manoloana ny ahiahin’ny mponina amin’ny tsy fahafahana mampiasa ny morontsiraka amin’ny jono 
dia efa nampanantena azy ireo ny tompon’andraikitra fa manana traikefa amin’izany ka heverin’izy 
fa tsy hiteraka olana ho an’ny mponina ny tetikasa fitrandrahana. Na teo aza izany, hita izao fa 
ny fanoherana ataon’ny mponina ao Toliara amin’ity firandrahana fasimainty ity. Andrasana izay 
ho fandraisan’ andraikitry ny fitondram-panjakana manoloana ity olana ity. 









Enregistrer mon nom, mon e-mail et mon site web dans le navigateur pour mon prochain commentaire. 



