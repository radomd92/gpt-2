AMBATOMARO : JIOLAHY ROA SAIKA HANAFIKA MATY VOATIFITRA – MIDI MADAGASIKARA

Nirefodrefotra indray ny basy teny amin’iny faritra Ambatomaro Antsobolo iny omaly antoandro. 
efatra saika hanafika teny Ambolokandrina no nifanenjehan’ny pôlisy hatreny an-toerana. Raikitra 
fifampitifirana ka nisy roa tamin’izy ireo no voatifitra, raha tafaporitsaka kosa ny ambiny. 

Tokony ho tamin’ny 12 ora sy sasany teo no nisoamaritaka tanteraka ireo mponina teny amin’iny faritra 
an’Ambohipo, Ambolokandrina, Bibilava sy Antsobolo iny. Raha ny fanazavàna azo dia nisy andian-jiolahy 
hanafika toeram-pivarotam-panafody teny Ambohipo tamin’io fotoana io. Efa nahafantatra ity 
ity anefa ireo pôlisin’ny UIR izay efa niatrana sy nanomana paik’ady teny an-toerana. « Naharitra 
teo ny fanaraha-maso nataon’ny Polisy azy ireo ka androany (ndlr : omaly) no voatondro fa hanaovan’izy 
ny fanafihana eny Ambohipo ary ao amin’ny toeram-pivarotana iray eny an-toerana », hoy ny fanazavàna 
Tonga teny tokoa ireo olon-dratsy ary nahatsikaritra fa nisy nanaraka, hany ka avy hatrany dia 
tari-dositra. Nanomboka teo ny fifanenjehana teo amin’ny roa tonta. Raha ny fampitam-baovao 
dia voalaza fa nitondra basy poleta sy sabatra ireto andian-jiolahy ireto. Nanohitra ireo pôlisy 
ireo tamin’izay ka voatery nitifitra ireo mpitandro filaminana, nahavoa ny roa tamin’ireo olon-dratsy, 
naratra mafy ary namoy ny ainy rehefa tonga teny amin’ny toeram-pitsaboana. Voalazan’ny vaovao 
fa isan’ireo olon-dratsy mpanao fanafihana mitam-piadiana eny amin’ireo faritra ireo izy ireo. 
mitohy moa hatreto ny fikarohana ireo naman’izy ireo roalahy tafatsoaka. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

