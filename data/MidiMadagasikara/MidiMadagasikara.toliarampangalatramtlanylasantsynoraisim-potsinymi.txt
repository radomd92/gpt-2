TOLIARA : MPANGALATRA MÔTÔ LANY LASANTSY, NORAISIM-POTSINY – MIDI MADAGASIKARA

Noho ny fahasahirana lalim-paka misy (?), sahy ary lasa manatao fahatany ny olona sasany ankehitriny. 
nisandratr’andro, tokony ho tamin’ny 10 ora, dia lehilahy iray 30 taona eo ho eo noraisim-potsiny 
nangalatra môtô tany Toliara, ka naratra mafy niharan’ny daroka sy vono. Raha ny vaovao voaray, 
najanon’ny tompony tsy lavitra ny vavahadibe fidirana ao amin’ny bazary Scama ity kodiaran-droa 
“secret”, fa izy nandeha niantsena. Minitra vitsy taorian’izay, dia tonga ity lehilahy namaha 
fatotra, ary namelona ilay môtô sady nentiny nitsoaka. Nisy nahatsikaritra ny asa ratsy fa tsy ilay tena tompony no nitondra ilay soavalivy ka nantsoin’ny 
tamin’ny findainy haingana ity farany nampahafantarina ny zava-nitranga. Tamin’io fotoana 
ihany, dia nisy tamin’ny ampahan’ olona teo tonga nanenjika an’ilay mpangalatra, ka ny sasany 
ireo nandeha bisikileta sy môtô mihitsy. Ny nahatsikaiky ny rehetra anefa, rehefa nandeha tokony 
1 km teo ilay môtô, mihazo ny lalana mankany amin’ny oniversite Maninday iny, dia lany solika, ka 
nanosika azy ilay mpangalatra, ary noraisim-potsiny tsy afa-niala intsony ity farany, raha iny 
hikasa handositra ka niharan’ny vono. Noho ny fitahian-janahary dia tafaverina tamin’ny tompony 
scooter efa saika nampamangy. 




















