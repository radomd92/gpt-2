FIANARANTSOA : TOVOVAVY NAMONO TENA, NITSORAKA TAO ANATY LAVAPIRINGA LALIM-BE – MIDI MADAGASIKARA

Trangam-piarahamonina tsy dia fahita na fandre firy izay nahavalalanina ny maro no niseho tao 
tampon-tanàna, afak’omaly. Tovovavy iray sahabo 30 taona eo no namono tena, ka nitsoraka tao anaty 
lalina be, tao amin’ny Fokontany Ivory Avaratra. Raha vao nahita ny zava-nisy ny fianakaviany, 
niantso haingana ny mpamonjy voina. Fotoana vitsy taorian’izay dia tonga ny « pompiers » namonjy 
tovovavy voalaza fa nikasa ny hanapitra ny ainy noho ny tsy nahazakany ny olana nianjady taminy. 
ny tati-baovao voaray, dia gaga tamin’ny fahasahian’ity tovovavy tsy be teny firy ity ny havany 
ireo olona nanatri-maso mahafantatra azy. Ary nakarina tamin’ny tohatra lavabe sy nosintonina 
tady ity tovovavy nihosina maloto tanteraka hatrany an-tampon-doha ka hatreny am-paladia ity 
izay efa nalemilemy tanteraka, ary zara raha nahazaka tena intsony vao afaka tao an-davapiringa. 




















