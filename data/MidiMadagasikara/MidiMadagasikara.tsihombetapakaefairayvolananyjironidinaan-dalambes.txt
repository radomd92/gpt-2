TSIHOMBE – TAPAKA EFA IRAY VOLANA NY JIRO : NIDINA AN-DALAMBE SADY NILANJA SORABAVENTY VAHOAKA ROMOTRY NY DELESTAZY – MIDI MADAGASIKARA

Efa ho iray volana no tsy mandeha ny jiro any amin’ny Distrikan’i Tsihombe Androy. Afak’omaly, 
an-dalambe sady nilanja sorabaventy nihazo ny biraon’ny Jirama ireo mponina tezitra mizaka ny 
heran’ny ainy romotry ny delestazy. Raha araka ny tati-baovao mari-pototra voaray, dia ny gropy 
rano sisa no hany mandeha, ka misy ampahan’olona vitsivitsy mahazo jiro tampotampoka eo, rehefa 
vola an-tsokosoko tany amin’ny mpitantana an’ity orinasam-panjakana ity, ka mahatezitra ny 
izany fiangarana miendrika kolikoly avolenta izany. « Tsy ekenay ny Jirama miangatra ka akatonay 
tsy mila delestazy intsony izahay miaina ao anaty haizina sy horohoro », hoy ny antsoantson’ireo 
tezitra mafy nandrahona hanakatona ny foiben’ny Jirama any an-toerana, ny andron’ny talata io. 




















