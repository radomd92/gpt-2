INTY SY NDAY : TOA MANDEHA ILA TOY NY KIRARON’I BEMINÀ!

Accueil > Gazetin'ny nosy > Inty sy nday : Toa mandeha ila toy ny kiraron’i Beminà! 

Publié le 05 mars 2019 



Nanomboka tamin’ny sabotsy teo tany Moramanga ny taom-panentanana ny vahoaka hirotsaka an-tsehatra 
fandraisana anjara amin’ilay tarigetran’ny fitondrana ankehitriny, izay nofaritan’ny filohampirenena 
ao amin’ny Veliranony, dia ny hahatonga an’i Madagasikara indray ho rakotra ala maitso. Zavatra 
be izany ary tena mahavelom-bolo satria misy akony lehibe amin’ny fiainan’ny zava-manana aina 
ny fiverenan’ny ala na ny mifanohitra amin’izany. Araka ny fanazavan’ny manam-pahaizana mantsy, 
fiovaovan’ny toetrandro amin’izao fotoana io dia vokatra ny faharavan’ny tontolo iainana, ary 
anjara toerana amin’izany ny fahapotehan’ny ala. Ny aretina mitranga etsy sy eroa koa dia misy 
mahazo vahana amin’izao fotoana isehoan’ny fiovaovan’ny toetrandro izao. Etsy ankilany, ny 
avin’ny taranaka faramandimby dia tsy azo anaovana resa-jaza fa iankinan-javatra goavana ny 
mikojakoja ny tontolo iainana; ka iray ao anatin’izany ny fiverenan’ny ala mandrakotra an’ity 
ity mba holovain-taranaka. Ny tsy maintsy ekena, eo anoloan’izany rehetra izany, dia ny hoe “aiza ho aiza tokoa moa ny pôlitikan’ny 
hazo eto amintsika izao?” Tsy vitan’ny teny indraim-bava mantsy izany, toy ny hoe “hazo iray na 
na telo isaka ny ankizy”, ary “raha manapaka hazo iray dia tokony hamboly hazo roa na telo”. 

Tokony misy koa ny safidy hatao fa tsy maikan’ny hahazo vokatra amin’ny hazo fotsiny dia ihazakazahana 
mamboly an’ireo hazo haingam-paniry, fa mba jerena koa ny toeran’ireo hazo nanana ny hasiny manokana 
raha fambolena hazo no asian-teny, toy ny andramena, ny voamboana, ny hazo ala, sy ny hafa. 

Maika tokoa isika, ekena ary iombonan-kevitra izany, amin’ny fandrakofana ala an’i Madagasikara, 
tokony hisy ny fepetra mifanindran-dalana amin’izany eo amin’ny fanomezana lanja an’ireny hazo 
ny anjara-toerany teto ireny. Matoa voasokajy ho lafo vidy ny andramena, ohatra, dia nitondra 
goavana maro teo amin’ny fiainan’ny zanak’olombelona ireny, na tsy voaresaka firy aza. 

Etsy ankilany, ny fitrandrahana ala koa dia mitaky fahasahiana mandray fepetra hentitra satria 
ny olona maro fa loharanon-karena goavana ny ala, ary vao mainka mavesa-danja izany eo anoloan’ny 
nefa dia toa tsy tena matotra ny fampiharana ny lalàna ho fiarovana azy ireny sy ny fikojakojana 
mba ho tena mankany amin’ny tombontsoam-bahoaka marina ny fitrandrahana azy fa tsy ho lasan’olom-bitsy. 
dia olom-bitsy miara-dia amin’izay mitana ny fahefam-panjakana no tsy maty manota amin’izany 
tsy hahafahana mampahomby ny pôlitikan’ny voly hazo eto koa. Aza avela handeha ila re! 





