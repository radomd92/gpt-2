ANALAKELY : MPANENDAKA MIISA 16 SARON’NY POLISY | NEWSMADA

Par Taratra sur 07/11/2017 

Nanao tohivakana ny fisamborana ireo andian-jiolahy miisa 16 tompon’antoka tamin’ny fanendahana 
fanaovana sinto-mahery eny Analakely sy ny manodidina, ny faran’ny herinandro teo. Marobe ireo 
voarain’ny polisy ka nahatonga ny polisy avy ao amin’ny boriborintany voalohany nanao bemidina 
ireo mpanendaka mampitondra faisana ny eny Analakely sy ny manodidina iny. Vokany, miisa 16 ireo 
voasambotra teny Analakely sy Petite Vitesse ary Soarano. Nandritra ny famotorana no nahalalana 
mbola tsy ampy taona ny efatra amin’izy ireo. Efa nigadra noho ny resaka fanendahana sy harom-paosy 
ny sivy lahy. Vao maraimbe sy amin’ny hariva manomboka amin’ny 8 ora alina no tena fanaovan’izy 
ny asa ratsiny. Tsy mifidy ry zalahy na malagasy na teratany vahiny. Tratra niaraka tamin’izy ireo 
jiolahy nifoka rongony tao amin’ny pavillon Analakely. 



Les commentaires sont fermées. 

