TSENABEN’NY NOELY :: VATAN-DEHILAHY DIMY AMBIN’NY FOLO KARAMAIN’NY MPIVAROTRA HITSIKILO MPANENDAKA • AORAHA

Afaka hiantsena am-pilaminana ireo olona tonga hamonjy ny tsenaben’ny Noely sy ny faran’ny taona, 
Mahamasina. Efa nandray fanapahan-kevitra manokana ny mpivarotra sy eo anivon’ny Boriborintany 
ny amin’ny fitandroana ny filaminana satria malaza ratsy amin’ ny fisian’ny mpanendaka eny an-toerana, 
rehefa ankatoky ny fety toy izao. 

« Misy vatan-dehilahy dimy ambin’ny folo natao hanara-maso ireo mpiantsena mba hitsikilo ireo 
sy mpanao harom-paosy. Natao ho fitandroana ny filaminan’ ny mpiantsena izany », hoy Randriamonjy 
lefitry ny ben’ny tanàna eo anivon’ ny Boriborintany fahefatra, omaly. Mivezivezy amin’ny toerana 
ireto olona ireto. Tsy miandriandry izy ireo raha mahatsikaritra izay tsy fanarahan-dalàna izay 
afaka manatona ary mitondra ireo olon-dratsy eny anivon’ny mpitandro filaminana. Ny vola aloan’ny 
isan’andro no voalaza fa hakana ny karaman’izy ireo. 



Araka ny fanazavana hatrany, efa tamin’ny 7 desambra lasa teo no nanomboka ny tsenaben’ ny Noely, 
Mahamasina. Amin’ny 31desambra izany vao hifarana . Manodidina ny enina ambin’ny folo sy roanjato 
mpivarotra nanoratra anarana handray anjara amin’izany. Na izany aza, mbola ahitana toerana 
vitsivitsy ao anatin’ny tsena. 

Tsy mbola tonga maro ihany koa ireo mpividy hatramin’ny omaly. “Nohalavaina ny fe-potoana ivarotan’ireo 
satria mihena ny isan’ireo mpividy noho ny fisian’ny fampielezan-kevitra. Mbola maro ireo mpivarotra 
tsy tonga satria tsy mahalala fa efa nanomboka ny tsenabe”, hoy hatrany Randriamonjy Lantoniaina. 

Nanazava ihany koa ity tompon’andraikitra ity fa handray anjara amin’ny tsenaben’ny Noely ireo 
amoron-dalana eo Anosy. “Efa nanome alalana ny tompon’ andraikitra ny mba hahafahanay mivarotra 
Saingy hatao am-pilaminana izany ary tsy natao hanelingelina ny fivezivezen’ny mpandeha”, hoy 
delegen’ny tsena iray eo Anosy. Tsy hivarotra amin’ny tany ireo mpivarotra fa hanaovana trano 
kelikely, hoy hatrany ny avy ao amin’ ny boriborintany. Tsy ny eny Mahamasina ihany fa ahitana tsena 
izany ihany koa ny eny Andravoahangy sy Analakely. 









Enregistrer mon nom, mon e-mail et mon site web dans le navigateur pour mon prochain commentaire. 



