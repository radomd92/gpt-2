CUA  : HAFINDRA ETSY ANTANIMBARINANDRIANA IREO « MPIBIZINA » FIARA | NEWSMADA

Par Taratra sur 26/04/2017 

Manomboka amin’ny tapa-bolana, tsy hisy « mpibizina » fiara intsony etsy Analakely. Hafindra 
Antanimbarinandriana avokoa izy ireo. 

Voaresaka nandritra ny filankevitra kaominaly, ny alatsinainy teo, fa hafindra etsy amin’ny 
malalaka etsy Antanimbarinandriana ireo « mpibizina » fiara etsy Analakely. Nohavaozina ho fiantsonan’ny 
mihitsy io toerana io ary eo am-pamaranana ny asa ny kaominina. Mbola apetraka ny mari-pamantarana 
eny amin’ny tany hanamorana ny fivoahana sy ny fidiran’ny fiara eo. 

Miverina ho toeram-piantsonan’ny fiara toy ny teo aloha, araka izany, ny eny an-toerana rehefa 
nahomby ny vinavina napetraka teo aloha. Hisokatra afaka tapa-bolana izany toerana izany. 

Anisan’ny mameno ny toerana etsy Analakely tokoa ireo « mpibizina” fiara. Mihevitra izy ireo fa 
azy mihitsy izany toerana izany ka tsy azon’ny hafa ipetrahana. Mahavatra manakorontana ireo 
sasany mipetraka eo mihitsy ireo mpibizina ireo rehefa sendra mipetraka eo amin’ny toeran’ny 
ny an’ny hafa. 

Efa anjatony ireo fiara amidy manemitra ny toerana etsy Analakely. Tsy mahita ipetrahana intsony 
manan-draharaha eny an-toerana fa bodoin’ireo mpibizina ireo ny toerana. Mandoa vola amin’ny 
Park izy ireo ka tsy azo kitikitihina. 

Nodinihin’ny filankevitra monisipaly ihany koa fa tsy maintsy omena toerana ny Easy Park hametrahana 
fiara nosaziny satria efa tafiditra tamin’ny fifanarahana tamin’ny kaominina izany. 



Les commentaires sont fermées. 

