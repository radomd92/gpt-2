TSY NISY TRATRA IREO MPANAO KIDNAPPING  : VOTSOTRA I AKYL CASSAM CHENAÏ | NEWSMADA

Par Taratra sur 17/02/2018 

14 andro taty aorian’ny nakan’ireo mpaka an-keriny azy, navotsotr’ireo jiolahy teo akaikin’ny 
Barikadimy, Toamasina, afakomaly alina i Akyl Cassam Chenaï. 3 tapitrisa euros, araka ny fantatra, 
nalain’ireo jiolahy ho sandan’izany. 

14 andro katroka taty aorian’ny nakan’ ireo mpaka an-keriny azy, navotsotr’ ireo jiolahy tao ambadiky 
Barikadimy Toamasina ny alin’ny alakamisy 15 febroary tokony ho tamin’ny 9 ora alina ilay teratany 
tale jeneralin’ny orinasa Scim, Akyl Cassam Chenaï. 

Tamin’io toerana io ihany koa izy no noraisin’ny fianakaviany. Raha ny loharanom-baovao hatrany, 
mitondra moto sy basy ny nanatitra azy tamin’ny moto, ary nasiana saron-tava sy nofatoram-bava 
mba tsy hahita izay lalana naleha. Araka ny fantatra, lalan-tany hatrany ny nitondrana azy tamin’ny 
fa tsy fiara. 

“Taorian’ny famotsorana azy teo ambadiky Stadium Barikadimy, izay tsy lavitry ny paositry ny 
boriborintany faharoa no nanatona mpamily kamiao iray izy nindrana finday niantsoany ny fianakaviany”, 
ny loharanom-baovao hatrany. Voalaza fa nametrahan’ ireo mpaka an-keriny vola 20.000 Ar hataony 
hodiany tany aminy, tao am-paosin’ity Karana. 

Fanatra tamin’ny angom-baovao hatrany fa nisy fandoavam-bola mitetina 3 tapitrisa euros natao 
akaikin’ny lalam-pirenena faharoa bis (RN2 bis), ary nofeperana tsy hampilaza amin’ny mpitandro 
ireo fianakaviana mba hiarovana ny ain’i Akyl Cassam Chenaï. 

Tao anatin’ny fotoana fohy ny nisehoan’izany rehetra izany. Tsy naharaka na inona na inona ny mpitandro 
Tsy nisy nampilaza rahateo ireto farany, ary na ny mpitsikilony aza, tsy naharaka ny raharaha. 

Voalaza fa efa hitan’ny olona nitondra fiara tao Toamasina ity Karana nisy naka an-keriny ity omaly. 
ny tsy nisy na inona na inona akory raha ny fahitan’ny olona azy. 

Very ny mpitandro filaminana… 

Hatreto, niala maina hatrany ny mpitandro filaminana amin’ny fikarohana ireo jiolahy mpaka an-keriny 
sy zanaka malagasy mpandraharaha. Efa votsotra amin’ny tsy hitan’izy ireo vao mahafantatra izy 
Very tanteraka ny fanadihadian’izy ireo. Tsy misy vokany ny fananganana ilay “cellule mixte” 
zandary, polisy ary fitsarana hanao fanadihadiana manokana. 

Tsy voafehy izy ity, lasibatra ny Karana, anisan’izany koa ny mpandraharaha malagasy. Mety hiitatra 
tsy hijanona ny fakana an-keriny raha mitohy izao. Resaka ambony latabatra fotsiny ny an’ny governemanta 
ny ady amin’izy ity. Mahagaga rahateo ny tsy ahitrana irika amin’ny fikarohana amin’izao fivoaran’ny 
izao. Mety misy ny firaisana tsikombakomba angaha? 



Les commentaires sont fermées. 

