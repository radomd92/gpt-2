NAHAZO FITAOVANA AVY AMIN’NY MINISITERA: HANOMBOKA, ANIO, NY « COURS » OMEN’NY APELM | NEWSMADA

Par Taratra sur 18/07/2018 

Tsy hihemotra fa hiroso amin’ny fanomezana « cours » ho an’ny mpianatra hiatrika fanadinana ny 
amin’ny Apelm. 

Hisokatra amin’ny fomba ofisialy, anio, ny fampianarana ataon’ny mpampianatra avy amin’ny sekoly 
miankina (Apelm). Nomen’ny minisiteran’ny Fanabeazana fitaovana hoentina hiatrika izany izy 
omaly teny Anosy. Eny Anosibe, Anosizato no hisantarana ny asa voalohany ary hitarina amin’ny 
hafa. Tsaoka, taratasy fotsy, sy kojakoja toy ny CD maro no tsinjaraina amin’ireo mpanabe vonona 
eny amin’ny sekolim-panjakana. Afaka mampindrana efitrano koa ny minisitera. Misy mandrahona 
faty ny mpampianatra nefa tsy hihemotra izy ireo, araka ny fanazavan’ny filohan’ny Apelm, omaly 
Anosy. Voalaza fa tsy maintsy vita ny taom-pianarana sy ny fanadinana ary hampitomboana ny mpitsara 
ny olona hisahana izany. Tsy miova rahateo ny datim-panadinana efa voalaza. 

Efa manana toerana malalaka afaka mandray ny mpianatra ny mpampianatra vonona ary tokony ho afaka 
ny efitrano mahazatra eny amin’ny sekolim-panjakana. “Momba ny famitana ny fandaraham-pianarana, 
kely sisa tsy vita ary hiezaka hamita izany ny mpampianatra amin’ny Apelm”, hoy ny minisitra Horace 
Momba ny fanadinana, efa vonona ireo laza adina ary tsy hisy ny fahatarana amin’ny fitsinjarana 
ho an’ny faritany rehetra. 



Les commentaires sont fermées. 

