ONIVERSITE ANTANANARIVO: TSY MENDRIKA NY MPITANDRO FILAMINANA, HOY NY SECES | NEWSMADA

Par Taratra sur 05/07/2018 

Naneho ny heviny ny sendikan’ny mpampianatra mpikaroka sy mpikaroka mpampianatra sampana Antananarivo 
manoloana ny zava-nitranga tey amin’ny Oniversiten’Ambohitsaina sy ny tranon’ny mpianatra 
talata teo. 

“Milaza ho ren-tany ho ren-danitra izahay fa tsy mendrika ny toeran’ny mpitandro filaminana (EmmoReg) 
fanaovana amboletra niditra sy nanao tery setra tamina mpianatra, indrindra vehivavy tetsy amin’ny 
Ankatso tamin’ny fisintonana an-keriny ny findain’izy ireo. Ny fitandroana filaminana no anjara 
ny mpitandro filaminana fa tsy ny fanamparana herin-tsandry, tsy ny fanapoahana entona mandatsa-dranomaso 
mpianatra sy any amin’ny efitranon’ireo mpianatra mipetraka eny amin’ny cité universitaire. 

Miantso fitoniana sy fanajana mandrakariva ny lalàna manankery eto amin’ny tany sy ny firenena”. 

Manameloka tanteraka ny fihetsika miendrika fifampihantsiana sy fanohintohinana ny filaminana 
zon’ny isam-batan’olona ihany koa ny Seces na avy amin’iza na avy amin’iza, na teo anatin’ny oniversiten’Antananarivo 
ny teny ivelany. Nampahery ireo rehetra niharan’ny tsy rariny sy ny tsindry hazolena ny fianakaviamben’ny 
tamin’ireny toe-javatra teny Ankatso, ny talata teo ireny. 



Les commentaires sont fermées. 

