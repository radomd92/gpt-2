HAFARI MALAGASY : KASAINA HOSAMBORINA INDRAY NY FILOHANY – MIDI MADAGASIKARA

“Eto Anosizato aho no nipetraka ary mba liana tamin’ny zava-nitranga teto an-tanàna ka nijery 
ny olon-tsotra rehetra. Nifanandrify tamin’ny hetsiky ny mpitari-posy izany ary vetivety foana 
niely ny feo fa izaho no tao ambadik’ireny korontana ireny”, hoy ny fanazavan’ny Filohan’ny fikambanana 
Malagasy, Atoa Jean Nirina. Raha ny henon’ito farany dia misy ny fikasàna hisamborana azy amin’izao 
izao, noho izany antony izay heveriny fa tsy marim-pototra na ny kely akory aza. “Fanendrikendrehana 
fanalam-baraka ahy sy ny fikambanana Hafari Malagasy izany. Tsy fikambanan-jiolahy izahay fa 
mahakasika ny zon’olombelona. Sanatria izany hoe izahay no hikarakara sy hiditra amin’ny asa 
Fikambanana efa manana ny maha-izy azy eo amin’ny lafiny maro izy io”, hoy hatrany ny Filohan’ny 
Malagasy. Manentana ny tompon’andraikitra izay mety ho voakasika, araka izany, izy mba hanadihady 
vao mandray fanapahan-kevitra… 



