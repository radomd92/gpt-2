FIFIDIANANA FILOHAM-PIRENENA : TSY VOASAKANA NA TEO AZA NY SAKANTSAKANA REHETRA

Ora sisa no isaina dia higadona ilay andro nandrasan’ny olom-pirenena maro, tsy inona izany fa 
fifidianana filoham-pirenena. Na misy aza ny ampahany amin’ny Malagasy no mbola tsy mankasitraka 
hanaovana fifidianana noho ny toe-draharaha pôlitika sy sôsialy misy eto amin’ny firenena, dia 
azo lavina fa maro amin’ny Malagasy ihany koa no efa niandry fatratra ny fifidianana filoham-pirenena 
ahafahany mifidy ny olona tiany hitondra ny tanindrazany. Raha tsy misy ny zavatra lehibe tsy hampoizina 
eto amin’ny firenena androany talata, dia tsy maintsy tanteraka rahampitso faha-7 novambra ny 
voalohany ny fifidianana filoham-pirenena. 

Volana vitsy lasa izay, maro ny Malagasy no tsy nino ny hahatanteraka ny fifidianana amin’ity taona 
ity noho ny savorovoro pôlitika nisy taorian’ny fitsanganan’ny governemanta tarian’i Ntsay 
Nisy ireo mpanao pôlitika maromaro izay nitarika vahoaka an-dalambe nanohitra ny fanatanterahana 
fifidianana mialohan’ny firosoana amin’ny fanorenana ifotony. Teo koa ny kandidà nametraka 
teny amin’ny filankevi-panjakana izay nangataka ny hanafoanana ny didim-panjakana miantso 
mpifidy handatsa-bato sy ny kandidà mitaky ny fanemorana ny datim-pifidianana. Manginy fotsiny 
fanambarana samihafa mandeha etsy sy eroa izay mitsipaka ny fifidianana, ny fanaparitahana vaovao 
marina hanakorontanana saim-bahoaka sy ny fanipàzana cocktail Molotov tao amin’ny foibe toeran’ny 
Arlette Ramaroson eny Ambondrona. Na tiana na tsy tiana, samy nandamoka daholo ny fihetsiketsehana 
ny tetika rehetra nisakanana ny fifidianana satria handeha hamonjy biraom-pifidianana ny olom-pirenena 
rahampitso. Na ireo mpilatsaka ho fidiana sasany izay nivondrona tao anatin’ilay hoe “collectif 
candidats” aza dia hita ho nanao fampielezan-kevitra daholo ihany rehefa nahatsapa fa tsy voasakana 
ilay fifidianana. Matoa nandamoka daholo ny tetika rehetra dia mazava ho azy fa misy ny antony lehibe. 
amin’izany angamba ny tsy fisian’ny fifandanjan-kery teo amin’ireo olona mankasitraka na tsia 
firosoana amin’ny fifidianana. Hita mibaribary izany tamin’ny hetsika an-dalambe nataon’ireo 
pôlitika maromaro manohitra ny fifidianana izay zara raha nahasarika olona teny amin’ny kianjan’ny 
mey. Raha nahazo olona an’arivony na an’aliny maro ireto farany, heverina fa mety ho hafa kokoa 
fandehan-javatra teto amin’ny firenena. Fomba fiteny foana moa ny hoe resaka fifandanjan-kery 
“rapport de force” ny pôlitika ka rehefa tsy mahasarika vahoaka ny hetsika iray dia toy ny tsy misy. 
iray mety nampandamoka ny tetika rehetra hanafoanana ny fifidianana ihany koa ny endrik’ireo 
pôlitika nanohitra izany. Ny ankamaroan’izy ireo mantsy dia saika ireo mpanao pôlitika tsy vaovao 
vahoaka malagasy intsony. Misy ireo fantatra fa mpikarama an’ady fotsiny, ao koa ny mpitady seza 
tsy mahalala afa-tsy ny fananganana tetezamita vaovao mba ahafahana mifampizara toerana. Ny 
Malagasy rehetra moa ankehitriny rehefa tsy maintsy miroso amin’ny fifidianana ihany isika, 
ny hisian’ny filaminana sy fitoniana pôlitika eto amin’ny firenena, mandritra sy aorian’ny fifidianana 
voalohany sy faharoa. Tsy misy mantsy ny mahazo tombony raha hitranga krizy vaovao eto amin’ity 
ity. 

