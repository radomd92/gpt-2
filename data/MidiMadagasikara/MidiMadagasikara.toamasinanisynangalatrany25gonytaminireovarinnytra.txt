TOAMASINA : NISY NANGALATRA NY 25 GONY TAMIN’IREO VARIN’NY TRABOINA – MIDI MADAGASIKARA

“Efa tena fomban’ny Malagasy ve ny tia kely sy manararaotra ny fahorian’ny hafa, ka na ireo vary 
misy afa-tsy 05kgs isan’olona ho an’ireo mahantra sy traboin’ny rivo-doza aza dia mbola misy mangalatra 
izao ihany”. Izay no nambaran’ireo tompon’andraikitra ara-panjakana tafaresaka taminay, mikasika 
zava-misy nandritra ny fizaram-bary natolotry ny filoham-pirenena ny sabotsy teo, izay milanja 
taonina avy amin’ireo mpiara-miasa sy mpiara-miombona antoka amin’ny fanjakana. Araka ny angom-baovao 
azo dia nangalaran’ireo tompon’andraikitry ny antokon’ny filoham-pirenena Hvm Toamasina ny 
lasaka tamin’ireo vary nozaraina tamin’ireo mahantra sy traboina noho ny rivo-doza “AVA” ireo. 
vitan’izany fa ireo fianakaviana Hvm sy ireo fiakavian’ny mpizara ilay vary na tsy traboina aza 
nahazo 05kgs isany avokoa. Ireo tena mahantra sy ireo tena traboina anefa dia zara raha nahazo 01kgs, 
aza tsy nahazo afa-tsy iray kapoaka monja. Nandritra ny fandalovan’ny filohan’ny antenimieran-doholona 
filohan’ny antokom-pitondrana, Rivo Rakotovao, teto Toamasina ny alahady teo anefa, dia isan’ny 
fanampiana ara-bary manokana ireo mpiara-dia taminy, izay mody nafenina tamin’ny asa tana-maro 
fanadiovana ny Bd Ralaimongo, Mangarivotra – Ambohijafy, iny. Mitaky ny fanokafana fanadihadiana 
ity fanodinkodinana sy fangalarana ny vary natokana ho an’ny traboin’ny “AVA” teto Toamasina 
tompon’andraikitry ny Hvm Toamasina ity ny vahoaka, fa lasa fahazarana ho azy ireo izany ka ny fanjakana 
mahazo tsiny tsy mijery vahoaka. 




















