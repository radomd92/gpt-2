TONTOLON’NY FAHITANA :: MIHAMAHAZO VAHANA NY ARETI-MASO “CONJONCTIVITE” • AORAHA

Areti-maso mahazo vahana ankehitriny ny fivontosan’ny saron-tapotsimaso na “conjonctivite”, 
ny fanazavan’ny manam-pahaizana mpitsabo maso iray. Noho ny toetrandro no tena mahabetsaka azy 
raha ny fanazavany. 

“ Nandritra ity herinandro ity, efa ho ny antsasaky ny marary tonga ato amiko no iharan’izany. Misy 
ireo no fianakaviana iray , ohatra no indray voa ka mahabetsaka ny marary aty amin’ny hopitaly”, 
ny dokotera Randrianarison Ony, manam-pahaizana mikasika ny fitsaboana maso, ao amin’ny hopitaly 
Ravoahangy Andrianavalona na Hjra, nandritra ny fankalazana ny andro maneran-tany mikasika 
maso, omaly. 

Mangidihidy be ny maso. Mety ho fitrangan’io aretina io ihany koa ny fahatsentsenan’ny orona, 
ny fanazavany. “Anisan’ny tena mampirongatra azy ny andro maina toy izao. 

“Fotoanan’ny doro tanety izao, miakatra ny setroka ka tsy mahita tsara ny ankizy. Manampy trotraka 
ny loton’ny rivotra sy ny setroka isan-karazany eto an-drenivohitra”, hoy ny fanampim-panazavan’ny 
Randrianarison Ony. Marihina fa manana sampan-draharaha misahana ny fitsaboana maso ny eo amin’ny Hjra. Misy ny fitsaboana 
sy andoavam-bola. Ankoatra an’ireo areti-maso mahazatra, efa misy ihany koa ny fandidiana ny 
toy ny zavomaso na “cataracte”. Efa afaka manao grefy ny maso ho an’ireo voan’ny aretina zavomaso 
koa ireo mpitsabo maso eto amintsika. Isan-taona no fanaovana ny fandidiana ary misy ny lisitra 
andraisana ny aretin’ireo marary mila izany. 









Enregistrer mon nom, mon e-mail et mon site web dans le navigateur pour mon prochain commentaire. 



