PASITERA BENJAMINA :  NIVOAKA NY FONJA, VOASAZY 3 VOLANA SAZY MIHANTONA – MIDI MADAGASIKARA

Omaly no nivoaka teny amin’ny Fitsarana Anosy ny didim-pitsarana mikasika ny raharaha nahavoarohirohy 
pasitera Benjamina manoloana ireo mpiray finoana aminy teo aloha. Fantatra fa nivoaka ny fonja 
pasitera. Voasazy telo volana, sazy mihantona sy handoa lamandy izy. Tamin’ireo zavatra telo 
azy dia nosazina izy ho nanao herisetra sy hetraketraka. Afaka indray anefa tamin’ny fonononana 
sy fanalana baraka. 

Tsiahivina fa notorian’ny mpira-mivavaka amin’ny ity pasitera ity noho ireo zavatra telo loha 
azy ireo, ka anisan’izany ny olana teo amin’ilay trano tany Fianarantsoa natao hivavahana, izay 
fa azy. Nihazakazaka ny rahahara ary niafara tamin’ny fitazonana vonjimaka azy teny am-ponja 
herinandro lasa teo. Tonga marobe teny Anosy ireo mpomba azy, tetsy andaniny, sy ireo izay nitondra 
raharaha teny amin’ny tiribonaly. Samy nanana ny fandraisany ny didy nivoaka izy ireo ary samy 
ny fihetsehampony araka izany. 



