POLIM-PIRENENA : FETIN’NY FARAN’NY TAONA FITOHANAN’NY FIARAKODIA, HENJANA NY FEPETRA HORAISINA – MIDI MADAGASIKARA

Nandray fepetra henjana ny amin’ny fampihenana ny fitohanan’ny fiarakodia etsy sy eroa, ireo 
ny kaomisaria rehetra eto an-drenivohitra sy ireo avy amin’ny faritra manodidina, nandritra 
fivoriam-be notanterahany omaly maraina. Fivoriana izay notarihan’ny Directeur de la Sécurité 
ny Contrôleur Génèral de Police Rakotondrainivonona Panöel Macaire, tao amin’ny efitrano fivoriana 
amin’ny Commissariat Central Tsaralalàna. Voaresaka tamin’izany, ny fandaminana sy fandrindrana 
fifamoivoizana mialoha sy mandritra izao fetin’ny noely sy ny faran’ny taona izao. Araka ny vaovao 
teny an-toerana, dia hoferana ny fivezivezen’ny kamiao mihoatra ny 15 Taonina eto andrenivohitra, 
amin’ny 9ora alina ka hatramin’ny 5ora maraina. Ho hentitra ihany koa ny polisy amin’ny tsy fanajana 
ny fijanonana ela amin’ny « arrêt » ho an’ireo fiara fitateram-bahoaka taxi sy taxibe. Hamafisina 
« Opération Dona Miala » ho an’ny Taxibe. Hisy ny fanasaziana ireo mpamily mafy loha tsy manara-dalàna. 

Ornella A. (Stagiaire) 

