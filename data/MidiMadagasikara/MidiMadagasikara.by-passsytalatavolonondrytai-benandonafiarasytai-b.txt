BY-PASS SY TALATAVOLONONDRY : TAXI-BE NANDONA FIARA SY TAXI-BE NIVADIKA – MIDI MADAGASIKARA

Vao tsy lefy ao an-tsain’ny olona akory ny fisian’ny taxi-be izay nahafaty olona, nahafaty zaza, 
efa nisy hafa nanao lozam-pifamoivoizana sahady koa nandritra ny faran’ny herinandro teo. Ny 
tetsy amin’ny By-pass. Taxi-be iray mampitohy an’iny toerana iny amin’ny Renivohitra no nifandona 
fiara kely iray. Vokatr’izany, olona iray naratra mafy ary tsy nahatsiaro tena. Ny faharoa indray, 
Talatavolonondry, taxi-be iray hafa koa izay nitondra mpivavaka marobe no nivadika tanaty hady. 
ny naratra tao anatin’izany ary mba tsy nisy ny aina nafoy. Mbola ny faran’ny herinandro teo ihany 
no nisy mpamily taxi-be mamo ka nanaitra ny sain’ny olona izay niantso zandary avy hatrany. Nandray 
andraikiny ireto farany ary nanao ny fanarahana ilay fiara. Najanona ary natao ny fanamarinana 
dia hita tokoa fa olona mety hitera-doza indray no teo amin’ny familiana. Nampidirina “violon” 
hatrany izy ireo. Nisy ny fepetra noraisin’ny fanjakana raha nitranga ilay loza nahafaty mpianatra 
Mahitsy. Nikasika ny fisintonana “permis” sy fampiatoana ny koperativa ary koa ny fanasaziana 
tompon’andraikitra teo amin’ny familiana no tena nisongadina. Ampy ve izany ary ny fivadihana 
“permis biométrique” ve no tena tokony ho laharam-pahamehana sa ny fisivanana ny mpamily? 




















