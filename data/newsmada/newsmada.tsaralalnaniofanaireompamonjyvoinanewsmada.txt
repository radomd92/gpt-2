TSARALALÀNA  : NIOFANA IREO MPAMONJY VOINA | NEWSMADA

Par Taratra sur 08/06/2018 

Tonga eto amintsika ny sampana mpamonjy voina ao amin’ny collège Montmorency any Canada. Mampita 
amin’ireo mpamonjy voina etsy Tsaralalàna izy ireo nandritra ny tapa-bolana izay hifarana amin’izao 
herinandro izao. 

Efa hatramin’ny taona 2016 ny fiaraha-miasan’ireto Kanadianina ireto tamin’ny kaominina Antananarivo 
ka nisongadina tamin’izany ny fampiofanana. Nisy ny fanavaozana ny fifanaraham-piaraha-miasa 
amin’ny roa tonta. 

Miisa 14 ireo delegasiona kanadianina tonga eto izay tarihin’ny kapiteny Bernard Christian. 
ny fampiofanana, nanolotra fitaovana mitentina 24 tapitrisa Ar ho an’ny kaominina Antananarivo 
ireo. 

Ao anatin’izany ny fitaovana momba ny fampianarana toy ny latabatra 15 sy ny seza 30. Marihana fa 
mampiavaka ity fampiofanana nentin’ny Kanadianina ity ny fanomezana fahalalana ho an’ny daholobe 
ny tontolon’ny vonjy voina . 

Efa arifomba ny fitaovan’ny sampana mpamonjy voina any Canada. Manaraka ny fivoaran’ny zava-misy 
koa ny fampiofanana omena ireo ekipa. Mbola lavitra ezaka ny antsika eto Madagasikara. 

Anisan’ny olana amin’ny vonjy voina eto amintsika ny rafitry ny tanàna izay mampanano sarotra 
fidirana amin’ny toerana iray mila famonjena. Manaporofo izany ny elakela-trano sy ny trano mifampiankina 
ka manelingelina ny asan’ireo mpamonjy voina izany. 



Les commentaires sont fermées. 

