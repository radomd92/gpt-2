FANAFIANA TANY MAHITSY :: TAFAKATRA SIVY IREO OLONA VOASAMBOTRA • AORAHA

Mbola tsaboina eny amin’ny hôpitaly ny mompera iray voatifitry ny jiolahy tany Mahitsy, tamin’ny 
sabotsy 9 febroary lasa teo. Tsy misy atahorana ny fahasalamany araka ny loharanom-baovao. Ilay 
sinoa mpivarotra mpamongady zava-pisotro notafihin’ireo jiolahy no namoy ny ainy, afak’omaly, 
tsy ny relijiozy izay voasoratra tamin’ny lohatenin’ny lahatsoratra teto amin’ny gazety Ao Raha 
alatsinainy 11 febroary 2019 (Ialana tsiny noho fahadisoana). 

Hatramin’ny omaly kosa dia mivoatra ny famotorana ka tafakatra sivy ireo olona voasambotry ny 
tamin’ ity raharaha fanafihana teny an-toerana ity. 

Tombanana ho folo tapitrisa ariary any ho any ny lelavola lasan’ireo jiolahy tao amin’ilay mpivarotra 
araka ny loharanom-baovao. 

Taorian’ity tranga ity dia nisy ny fitarainana maro nataon’ireo mponina any Mahitsy momba ny fomba 
zandary any an-toerana. Voalaza fa tsy nandray antso mihitsy ny lehiben’ireo zandary rehefa nantsoina 
ny asan-jiolahy. Vokatr’izay, nandray fepetra tamin’ny fanesorana ny Kaomandin’ny tobim-paritry 
zandary any an-toerana ny Sekretariam-panjakana miadidy ny Zandarimaria. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Fanafiana tany Mahitsy :: Tafakatra sivy ireo olona voasambotra est apparu en premier sur […] 

