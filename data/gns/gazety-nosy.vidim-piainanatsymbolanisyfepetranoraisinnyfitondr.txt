VIDIM-PIAINANA : TSY MBOLA NISY FEPETRA NORAISIN’NY FITONDRANA

Latsaka anatin’ny hantsan’ny fahantrana lalina ny vahoaka ankehitriny. Ny 92%-n’ny Malagasy 
miaina amin’ny faritra ambanin’ny fetran’ny fahantrana. Izany hoe latsaka ny 2 dôlara isan’olona 
no miditra aminy. Mety hisy hilaza hoe “ny famaritana iraisam-pirenena izany fa raha mandray an’izany 
ny Malagasy isam-batan’olona dia mbola tretrika”. Eny tokoa, marina izany. Raha 1, 5 dôlara isan’olona 
ange ka manodidina ny 5.000 ariary e ! Izany hoe raha ny tokantrano Malagasy iray no idirana 20.000 
isan’andro raha misy olona efatra ao, dia tena mbola miadana. Saingy tsy izay ilay resaka fa raha 
manaka-danitra ny vola miditra aminy dia misy ny tsy mahita na ariary aza ao anatin’ny iray andro, 
raha atao ny salan’isa dia io voalaza io fa ambanin’ny fetra mamaritra ny fahantrana no iainan’ny 
Tsy hiditra lalina ny amin’izany isika fa iaraha-mahita ny fiainan’ny vahoaka. 

Raha ao anatin’ny hantsan’ny fahantrana àry no miaina ny vahoaka dia tsy maintsy esorina ao, avotana 
ao aloha izy mba ho tafavoaka ny lavaka misy azy. Izay ilay fanavotam-pirenena, dingana voalohany. 
afaka ao vao mihevitra ny fanarenana 

Ka ankoatra ny fifehezana ny tsy fandriam-pahalemana izay mampikaikaika ny ambanilanitra, satria 
efa any anatin’ny hantsan’ny fahantrana aza ny maro dia mbola mitaintaina toy ny sahobakaka ambody 
ihany noho ny tsy fandriam-pahalemana, dia ny fahefa-mividin’ny tsirairay no mitana ny laharana 
amin’izay takian’ny fanavotana ny fiainam-bahoaka ao anatin’ny lavaky ny fahantrana. Io ilay 
dingana faharoa. 

Rehefa tafavoaka ao anaty lavaka izy vao jerena ny fahasalamany, ny fianaran-janany, ny asany, 
fotodrafitrasa tokony hivelaran’ny fiainany, sy ny maro tsy ho voatanisa. 

Noho izany, efa hita io ny hetsika ataon’ny mpitondra amin’ny fifehezana ny tsy fandriam-pahalemana. 
ny maro fa tsy ho afo-mololo io fa haharitra ary hahitam-bokatra azo tsapain-tanana mivaingana 
mipaka any amin’ny vahoaka. Ny momba ny fahefa-mividy kosa ny faharoa. Mety ho sarotra ny hampiakatra 
roa heny avy hatrany ny karama, sady matetika dia natokana ho an’ny mpandray isam-bolana io, fa 
fitondram-panjakana atao koa ny mampidina ny vidim-piainana, toy ny vidim-bary, ny saran’ny 
Jirama, ny vidim-panafody, ny vidin-tsolika, ny saran-dalana, ny vidin’ny kojakaoja fanolo 
fiarakodia, ny vidin-jezika, ny vidin’ny masom-boly , ny vidin’ny sakafom-biby sy ny fanafodim-biby, 
vidin’ny akora fototra ilain’ny orin’asa, sy ny sisa e ! 

Raha miezaka mandray fepetra mifanandrify amin’ny ampahan’ireo fotsiny ny fitondram-panjakana 
volana faharoa itondrany izao, dia efa misy rivotra kely mampody ny ain’ny vahoaka sempotra ny 
izay, ary mitohy izany, arakaraka ny fivoaran’ny fampiharana an’ireo teti-pampandrosoana isan-tokony. 

