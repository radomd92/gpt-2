« VEDETTE » RENDRIKA TANY ANTSIRANANA II : HITA NY FATIN’ILAY MPAMILY SY NY VEHIVAVY IRAY – MIDI MADAGASIKARA

Mahakasika an’ilay lozam-pifamoivoizana an-dranomasina nitranga, tany Antsiranana II ny alakamisy 
jolay lasa teo, dia mbola mitohy hatrany ny fikarohana ny fatin’ireo olona efatra ambiny rendrika 
tamin’ilay « vedette » nitondra azy ireo. Raha ny voka-pikarohana natao hatramin’ny asabotsy 
hatreto dia ny fatin’ilay mpamily nitondra ilay « vedette » sy vehivavy iray no efa hita. Ny asabotsy 
tamin’ny 08 ora sy ny asabotsy hariva tamin’ny 4 ora no nahitana an’ireto farany, tao amin’ny sisin-dranomasina 
an’Ankinganala, fokontany Antananandreny, Kaominina ambanivohitr’i Mangaoka, distrikan’Antsiranana 
Raha zohina ny zava-niseho, « vedette » iray nitondra olona enina, vehivavy telo sy lehilahy telo 
ny mpamily, no niondrana an-dranomasina ny alakamisy maraina vao mangiran-dratsy manodidina 
tamin’ny dimy ora. Voalaza fa nitondra gonim-barifotsy betsaka ihany koa ity « vedette » ity tamin’izany. 
maromaro taty aorian’ny niaingan’ilay « vedette » anefa, tsy lavitry ny toerana niaingan’izy 
akory dia rendrika ilay « vedette » noho ny havesatr’ireo gonim-bary niampy ny haherin’ ny onjan-dranomasina 
namely izany. Lehilahy roa ihany no mba afaka nanavo-tena soa aman-tsara tamin’io fotoana io, 
ny olona efatra ambiny kosa dia niara-nanjavona tamin’ilay « vedette ». Nandray ny andraikiny 
hatrany ny zandarimariam-pirenena teritorialy miadidy ny moron-dranomasin’Antsiranana II, 
nandefa « vedette » efatra hafa nikaroka ilay « vedette » sy ny olona nanjavona niaraka taminy. Hatreto, 
ny fatin’ilay mpamily sy vehivay iray no hita, izay efa natolotra ny fianakaviany avy. Mbola eo 
tanteraka ny vatana mangatsiakan’ireo vehivavy roa ambiny ny zandary amin’izao fotoana izao. 
mitohy ihany koa ny famotorana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

