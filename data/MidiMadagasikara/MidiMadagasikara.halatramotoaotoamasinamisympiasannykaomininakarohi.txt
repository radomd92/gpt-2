HALATRA MOTO AO TOAMASINA : MISY MPIASAN’NY KAOMININA KAROHINA – MIDI MADAGASIKARA

Isan’ny tena hahazoan’ny polisy fitarainana maro sy fitoriana saika isan’andro ny resaka halatra 
fanendahana moto scooter eto Toamasina. Efa ela no nikaroka ny tena antony sy ireo tamba-jotra 
anatiny ny polisy ary miha-mody ventiny ny rano nantsakaina izao. Tamba-jotra ao anaty halatra 
scooter no saron’ny polisy izao izay miisa 8 izy ireo, saingy mbola ny 7 no tratra tao amin’ny Cité 
ny iray mpitahiry ny kojakoja alain’izy ireo amin’ilay moto, ny 4 mpangalatra moto no asany, ny 
mpanera ary ilay iray mbola karohana dia mpivarotra ary mpiray tendro amin’izany mpiasan’ny kaominina 
ny taratasy izay mbola hohamarinina izany. Nandritra ny fisamborana sy ny fisavana azy ireo dia 
moto avy nangalarina sy kojakojana moto maro be ary taratasy na moto eo am-pamenoana ho an’ireo 
moto amin’izy ireo tao amin’izy 7 lahy tratra ireto. Karazana moto mora ovaina sy avadika ho kojakoja 
ny moto Scooter eto Toamasina, ka hatramin’ny fitobahan’izany teto Toamasina dia mitombo hatrany 
ny halatra sy fanendahana azy ataon’ireo tamba-jotra mpanao izany. Ny sabotsy teo no niakatra 
izy 7 lahy ary nahazo famonjana vonjimaika ao Ambalatavoahangy avy hatrany. Ankoatra izany dia 
miandry fitsarana ao Ambalatavoahangy koa ireo mifaningotra tamin’ilay resaka basy kalaky telo 
PA iray ary balamaro be tratra farany teo. Miisa 08 izy ireo no niakatra fitsarana raha ny vaovao 
ny 6 no nahazo famonjana; izay vehivavy 2 raha 4 kosa lehilahy; mbola tena karohana fatratra kosa 
telo lahy jiolahy mpampiasa ny basy. 




















