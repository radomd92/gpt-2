LEO SY TOFOKA TANTERAKA NY ANY MELAKY: HIDINA AN-DALAMBE NOHO NY TSY FANDRIAMPAHALEMANA NY VAHOAKA | NEWSMADA

Par Taratra sur 12/07/2018 

Tsy afaka ny hangina intsony. Nandrangaranga ny hidina an-dalambe ny vahoakan’ny faritra Melaky, 
Hanao rodobe ho ao an-drenivohitra Maintirano izy ireo haneho ny tsy fahafaliany. 

Nambaran’ny solontenan’ny mponina any an-toerana fa tena tsy azo iainana intsony ny tsy fandriampahalemana 
ny tsy filaminana any amin’ny faritra Melaky amin’izao fotoana izao. “Asan-dahalo, vono olona, 
sy halatra… Tena tafahoatra ary tsy azo ekena intsony”, hoy izy ireo tamin’ny antso an-telefaonina, 
Isan’andro vaky, ahenoana izany tsy fandriampahalemana sy tsy filaminana izany any amin’iny 
iny. Tsy hita na tsy misy ny tena vahaolana matotra avy amin’ny mpitantana isan’ambarongany. Zary 
miraviravy tanana ny mponina, indrindra fa ny tantsaha, ny mpiompy… 

Tsy afaka ny hangina intsony izy ireo ka izao nanapa-kevitra fa hidina an-dalambe ary haneho ny 
fahafaliany sy ny hatezerany satria tena tsy misy ny fandraisana andraikitra mazava momba izany. 
avy eo Maintirano ao amin’ny kianja malalaka any an-toerana ny vahoaka, haneho ny heviny sy hitaky 
fepetra hentitra tokony horaisana manomboka izao. Mijanona ho resabe fotsiny sy fampanantenana 
ny ambaran’ireo tompon’andraikitra hatramin’izao. 

Etsy andaniny, natsidik’izy ireo sahady fa tokony hojerena ny momba ny dina, anisan’ny vahaolana 
amin’ny tsy fandriampahalemana sy ny tsy filaminana. 



Les commentaires sont fermées. 

