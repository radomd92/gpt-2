HERISETRA :: VEHIVAVY VOALAZA FA NOFIRAFIRAIN' NY ZANANY LAHY TAMIN'NY ANTSIBE • AORAHA

Tokantrano niharan- doza amin’atambo. Ny zanany lahy ihany no fantatra fa namono nahafaty ny vehivavy 
sivy amby enimpolo taona, tao an-tranony tany amin’ny kaominina Tanibe distrikan’ i Mananara 
tamin’ ny harivan’ny talata lasa teo. Voarasarasa tamin’ny antsibe ny vatan’ilay renim-pianakaviana, 
ny fitantaran’ny mpitandro ny filaminana. Voasambotra saingy niharan’ ny fitsaram-bahoaka 
nindaosin’ny fahafatesana ihany koa io lehilahy, fito amby roapolo taona, voatondro ho nahavanona 
ny ain-dreniny io. Razana roa no noraisin’ ny fianakaviana, tamin’ity hariva matroka tanteraka 
an-tanàna ity. Araka ny angom-baovao nataon’ny Zandarimaria avy any Mananara-Avaratra nidina tany amin’ny kaominina Tanibe dia « efa tsy salama saina noho ny fandraisana zava-maha- domelina iry lehilahy 
ho namono ny reniny iry ». 

Tsy nampoizina ho niafara tamin’izao tranga mampihoron-koditra no niseho tao an-tranon’ny reniny, 
harivan’ny talata tokony ho tamin’ny fito ora. Ankoatra an’ilay renim-pianakaviana, dia nisy 
madinika tao an-trano izay nilaza ho nahita ny zava-niseho rehetra. 

«Nangataka vola tamin’ ny reniny kanefa tsy nahazo ilay lehilahy. Nandray antsibe izy. Nofirainy 
reniny. Nandositra izy avy eo. Ireo ankizy tao an-trano naheno ny fifamalian’izy mianaka no niantso 
tamin’ny fokonolona », hoy ny zandary any Mananara. Tsy nisy azo natao intsony nanavotana an’ilay 
lehibe. Noenti-katezerana ny olona teo an-tanàna. Notadiavina itsy lehilahy voarohirohy. «Mbola 
an-tanan’io lehilahy io ny antsibe. Nanohitra sy nikasa hamely ny olona hisambotra azy izy. Nampiasa 
ihany koa ireo andian’ olona. Maty tsy tra-drano izy rehefa tra-tehak’ireo nanenjika azy », hoy 
ny fanampim-panazavana. Fantatra fa samy efa nanaovana fanadihadiana ireo tranga roa namoizana ain’olona ireo. 











Enregistrer mon nom, mon e-mail et mon site web dans le navigateur pour mon prochain commentaire. 



