KAOMININA IMERINTSIATOSIKA: VITA NY 65% AMIN’NY FANDAHARANASA | NEWSMADA

Par Taratra sur 25/05/2019 

Ho an’ny kaominina ambonivohitra Imerintsiatosika, efa eo am-pamaranana ny fotoam-piasana 
tomponandraikitra mitantana ny tanàna. 65% amin’ny fandaharanasa napetraka no tontosa amin’izao 
izao, araka ny fanazavan’ny ben’ny Tanàna, Andriambolanarivo Parisoa. 

Anisan’ny vokatra nivaingana ny fanamboarana Lapan’ny tanàna vaovao, lalana, sekoly sy ny tohatoha-bato. 
ezaka miandry kosa ny lalana mirefy 6 km sy ny kianja natokana ho an’ny tanora. Nanao asa fitaizana 
ho an’ny fahadiovana ny tomponandraikitra izay tsapa fa ilana politika manokana mihitsy. 

Momba ny fitakiana hetra, nisy fanatsarana hampahomby ny asa. Ampahafantarina ny vahoaka ny nampiasana 
hetra amin’ny fananganana fotodrafitrasa. Azo ambara fa tsara ny fampidiran-ketra ka nahafahana 
tetikasa maro, hoy ny fanazavany ihany. Manana ny birao ifotony ho an’ny fananan-tany ny kaominina 
Andraikitry ny BIF ny mikirakira ireo tany tsy manana sata rehetra. Ankoatra izay, misy koa ny tetikasa 
kara-tany faobe ka mihena ny vola alohan’ny tantsaha sady nanamora ny fikarakarana ny tany. 3 000 
kara-tany nivoaka izay mampihena ny aditany. 





Les commentaires sont fermées. 

