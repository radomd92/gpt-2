ANTSAHAVOLA : TOVOVAVY AVY NANAO « COURS » VOAENDAKA – MIDI MADAGASIKARA

Norovitin’ireo olon-dratsy hatramin’ny pataloa nanaovany mihitsy. Tsy iza no tompon’andraikitra 
fa ireo zazakely manao andiany etsy amin’ny boriborin-tany voalohany. Vao avy nanaraka « cours 
amin’ny teny anglisy tao amin’ny toeram-pianarana iray tsy miankina izy, no narahin’ireo ankizy 
izay mody mangataka aloha dia avy eo manendaka amin’izay. Lasa avokoa na ny finday na ny kitapo ary 
hatramin’ny pataloa aza, araky ny efa voalaza etsy ambony. Niparitaka ireo ankizy avy eo ary tsy 
intsony izay hosamborina. Araka ny fantatra, dia efa misy mampiofana ireo andian-jaza manendaka 
amin’iny faritra iny. Misy olon-dehibe mihaodihaody rahateo eo amin’ny manodidina eo ary miaro 
sendra ka misy ny fikasihan-tànana mitranga tampoka. Endrika iray isehoan’ny fanendahana eo 
boriborin-tany iny ny fampiasana ireto ankizy tsy manan-kialofana ireto hanao asaratsy. Ireo 
koa rehefa mihalehibe no lasa olon-dratsy ary miha-mivelatra ny asa ataony : fanafihana mitam-basy 
Mora amin’izy ireo ny fanatontosana asaratsy, satria saika eo Analakely avokoa no miainga ny vaovao 
izay misy ny vola. Eo ihany koa ny tambajotra samihafa no miasa ary porofon’izany, mpibizna telefaonina 
Analakely ny iray tamin’ireo mpanao fakàna an-keriny ny tale jeneralin’ny Conforama. 




















