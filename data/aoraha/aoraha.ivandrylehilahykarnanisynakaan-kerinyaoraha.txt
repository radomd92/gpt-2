IVANDRY :: LEHILAHY KARÀNA NISY NAKA AN-KERINY • AORAHA

Nisehoana fakàna an-keriny teratany vahiny teto an-drenivohitra, afak’omaly tolakandro. Lehilahy 
iray antsoina hoe Sabir Molou izay tompon’ny toeram-pivarotam-panafody na ny « pharmacie principale 
no lasibatra tamin’izany. Voalaza fa teo akaikin’ny tranony tetsy Ivandry, manakaiky ny « la résidence 
France » no nisamboran’ireo jiolahy azy, tamin’ io tolakandro io. 

Milaza ho tsy mahafantatra ny antsipiriany momba io trangana fakàna an-keriny niseho tamin’ny 
antoandro io ny mpitandro ny filaminana. Ny fisian’izany ihany no voalaza fa fantatr’izy ireo, 
fahitana fampilazana niparitaka tao anaty tambajotra «facebook». Tsy mbola nisy ny filazana 
ny mpitandro ny filaminana avy amin’ny fianakavian’ilay lasibatra. Efa manao ny fanadihadiana 
fikaroham-baovao momba izany ihany anefa ny mpanao famotorana, ankehitriny. 

Fantatra araka ny nambaran’ny loharanom-baovao iray fa andian-dehilahy dimy nisaron-tava nitondra 
toy ny basy poleta sy basy « kalachnikov » no nanatanteraka ny fakàna an-keriny an’ilay teratany 
Nahenoana poa-basy maromaro teny an-toerana. Nampidirina tao anaty fiara ary noentina nandositra, 
hatrany, ilay teratany vahiny. 









Enregistrer mon nom, mon e-mail et mon site web dans le navigateur pour mon prochain commentaire. 



