FAKAFAKA | NEWSMADA

Par Taratra sur 18/02/2020 

Teny ka teny… Hatramin’izao mbola eny ! 



Volana febroary, voateniteny ny teny… Tenindreny, teny ibeazana, tenindrazana, sns! Izay ilazana 
tsy maninona fa teny malagasy avokoa ny tian’ireo hambara. Teny am-bavan’ny Malagasy hatrany 
teny malagasy. Hatramin’izao, mbola eny am-bavany ihany, saingy « am-bava fa ratsy » na « am-bava 
». Tsy ilay vava manonona azy akory no ratsy fa ilay teny mihitsy, angamba, ny mety ho ratsy matoa 
mananontanona ny 47%-n’ny teny aloakan’ny vavan’ny Malagasy iray monina an-drenivohitra, mifangaroharo 
vahiny, raha 23% izany any ambanivohitra. Izany hoe, raha manonona fehezanteny iray ny Malagasy 
an-dRenivohitra, tsy maintsy ahahenoana teny vahiny mifanaretsaka any anatiny any. Marihina 
tsy ilay anaran-javatra amin’ny teny vahiny akory io tafiditra any anatin’ny 47% io fa ilay fanehoan-kevitra 
mihitsy. 

Misy mpahay momba ny fivoaran’ny fiarahamonina milaza fa « afaka 50 taona eo ho eo, tsy hisy intsony 
teny malagasy izany fa ho teny mifangaroharo be ihany no hifanaretsaka eny anivon’ny fiarahamonina 
». Ny hafa indray miteny fa: « tsy ho foana ao anatin’ny 50 taona akory ny teny malagasy fa tsy hisy 
intsony, eny fa na ny Malagasy tompony aza ». Filazana toa mitovitovy ihany satria samy te hilaza 
tandindomin-doza ny teny malagasy, atsy ho atsy. Tsy lavitra ny 50 taona ho avy. Hatreto, mbola 
rototra ny sasany. Ny hafa indray, manezaka ihany fa tsy mbola ampy hery. 

Na inona lazaina, na inona ambara, diso lalana tanteraka ny tontolon’ny fanabeazana eto Madagasikara. 
ny fampianarana any an-tsekoly ihany fa rehefa mety ho fanabeazana, tsy afa-bela amin’ny famotehana 
teny malagasy avokoa. Aiza ve ka Malagasy ray, Malagasy reny izao no miresaka amin-janany ka teny 
no ampiasaina. Aiza ve ka fivoriana ifanaovan’ny samy Malagasy ka teny vahiny no ifampiresahana, 


Raha tiana ho tafarina ny teny malagasy ka ho tian’ny Malagasy indray, tsy hisaraka amin’ny Malagasy 
io fanabeazana io mihitsy no mila amboarina. Mila toe-tsaina vaovao rehefa mety ho mpanabe rehetra 
resy lahatra hanary ilay lomorina ao anatiny! 



Votre adresse email ne sera pas rendue publique 















