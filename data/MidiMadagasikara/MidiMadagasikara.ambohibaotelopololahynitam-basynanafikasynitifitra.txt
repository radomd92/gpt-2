AMBOHIBAO : TELOPOLO LAHY NITAM-BASY NANAFIKA SY NITIFITRA – MIDI MADAGASIKARA

Nihorohoro ny iray tanàna raha nahita sy nandre ny zava-nitranga. Telopolo lahy no indray nitety 
toeram-pivarotana sy tokantrano miisa efatra, teo Ambatolampikely-Ambohimanarina. Tsy vitan’izany 
mbola nitam-basy ihany koa izy ireo. Toy ireny fanafihan-dahalo ireny mihitsy ny zava-nisy, hoy 
teo amin’ny manodidina. Fivarotana ambongadiny no voatafika voalohany ary teo am-piomanana 
tsena no tonga ireo olon-dratsy marobe. Izany rehetra izany dia tao anatin’ny oram-be vokatry 
andro ratsy no nitranga. Toa izay toetr’andro izay mihitsy aza no nanamora ny fanafihana raha dinihina, 
sady efa tsy dia nisy olona nifamezivezy intsony no koa tsy nifandrenesana izay nitranga. Porofon’izany, 
nahavita nitety ireo fivarotana sy trano teo amin’ny manodidina izy ireo vao niala. Samy nahazoan’ity 
misy telopolo olona ity avokoa izay nandalovany. Raha ny heno dia manodidina ny iray tapitrisa 
ny kely indindra ary tonga hatrany amin’ny efatra tapitrisa ariary kosa ny avo indrindra tamin’ny 
lasa. Manginy fotsiny ny firavaka sarobidy sy ny finday isan-karazany izay tsy nisy namelan’ireo 
Tao anatin’izany dia nisy lehilahy iray niezaka ny niaro ny havany. Tsy nanan’ireo olon-dratsy 
izy fa avy hatrany dia notifirina tamin’ny basy. Teo amin’ny feny no niantefa ny bala. Rehefa nandeha 
fanadihadiana voalohany dia kalachnikov no nampiasain’ilay nitifitra. Mety manamarina an’izany 
ny filazan’ny vavolombelona fa basy lava no hitan’izy ireo nentin’ilay andian’olon-dratsy. 
avy hatrany tany amin’ny toeram-pitsaboana ny naratra ary nampandrenesina kosa ny mpitandro 
filaminana nony vao lasa ny mpanafika. Izany rehetra izany dia tao anatin’ny ora-mikija avokoa. 
ny taitra momba ity fanafihana iray ity noho ny hamaroan’ireo mpanafika. Na ny mpitandro ny filaminana 
dia samy nivory manokana ary nifampizara ny vaovao sy ny paik’ady tokony hoentina handresena ireto 
ireto. Na tanàna iray aza mantsy, raha izao no mitohy, mety ho vitan’izy ireo ny manafika azy. Dikany, 
mihetsika avy hatrany ny avy ao amin’ny mpitandro ny filaminana na ao anaty orana aza. Efa fantatra 
izao ny fomba fiasan’ireto telopolo lahy ireo : manafika anaty ora-mikija… 



