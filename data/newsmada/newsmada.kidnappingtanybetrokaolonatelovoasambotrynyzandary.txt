KIDNAPPING TANY BETROKA: OLONA TELO VOASAMBOTRY NY ZANDARY | NEWSMADA

Par Taratra sur 12/01/2019 

Nanao ny fandihadiana avy hatrany ny zandary taorian’ny nahavotsotra ilay rangahy mpiasan’ny 
tany Isoanala Betroka ka fantatra fa telo ny olona voasambotra. Ny roa amin’ireo, mipetraka any 
kaominina Isoanala ihany, ary ny iray, ao Isoanala Tanàna. Mbola nahitana vola 2 100 000 Ar tany 
ireo niaraka tamin’ny entana vaovao. Notanana ireo nanaovana avy hatrany fanadihadiana. 

Raha tsiahivina, ny alin’ny alatsinainy no nisy naka an-keriny ilay rangahy mpiasan’ny ala efa 
ronono. Tsy fantatra ny isan’ny olona naka an-keriny raha ny fanazavan’ny zandary. Ny ampitson’ny 
an-keriny, nitaky vola 12 tapitrisa Ar ireo jiolahy ho takalon’ity rangahy ity. Rehefa voaloa 
vola, navotsotr’ireo olon-dratsy izy io. 

Nilaza ny zandary tamin’ity raharaha ity fa tsy nahalala ny fakana an-keriny raha tsy efa votsotra 
rangahy io. Nanokatra fanadihadiana izy ireo taorian’izay, ary izao niafara tamin’ny fahatrarana 
olona telo ireto. Olona ao an-tanana ihany. 



Les commentaires sont fermées. 

