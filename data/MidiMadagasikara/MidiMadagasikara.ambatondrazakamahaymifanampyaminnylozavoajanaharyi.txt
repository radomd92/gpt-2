AMBATONDRAZAKA : MAHAY MIFANAMPY AMIN’NY LOZA VOAJANAHARY IREO VAHOAKA – MIDI MADAGASIKARA

Nitondra faisana tanteraka ny taty Alaotra vokatry ny fiakaran’ny rano izay lasa nahasarona tanàna 
manodidina an’Alaotra iray manontolo mihitsy .Voatery mifindra toerana mihitsy ireo mponina 
manorina trano zozoro sy trano goailaka hipetrahana mandra-pidinan’ny rano. Raha ny tanànan’Anororo 
Vohitsara sy ireo tanàna maro aloha dia mbola ho ela vao afaka mamonjy ny tanànany ireo traboina, 
ny fiakaran’ny reniranon’Alaotra izay lasa nitombo velarana ka nahasarona ireo tanàna manodidina 
ny tao Betoloho Ambandrika kosa dia ilay renirano lehibe Manamontana mihitsy no nivily lalana 
ka namakivaky ny tanàna iray manontolo, ka trano 80 tany ho any no nofaohin’ny rano. Raha ny ara-tantara 
teo no tena lalan’ny rano tany aloha fahagola, fa noho ny fahasimban’ny tontolo iainana dia nivily 
izany rano izany ka izao lasa nanimba zavatra izao . Mandray andraikitra avokoa ny mpiara-belona 
Alaotra amin’ny fampiantranona ireo tsy manan-kialofana sy ny fanomezana izay voatsirambin’ny 
hanampiana ireo traboina . Mahay miray hina tanteraka ireo vahoaka .Anisan’ny nitondra ny fanampiana 
ireo olon-tsotra sy ny fikambanana maro ,ireo fikambanan’ny vato nasondrotry ny tany ,ny fikambanana 
Sinoa sy Malagazy ,ireo mpandraharaha aty Alaotra ny mpianatra ,ny tontolon’ny fambolena ,ny 
fivavahana,ireo solombavambahoaka .Samy manana ny fomba fanaterany ireo fanampiana ireo ny 
na ny teto Ambatondrazaka izany na ny tao Amparafaravola . Nanambara rahateo ireo lehiben’ny distrika 
mangarahara ny fitantanana ary homena taratasy fanamarihana ireo mandray anjara ka dia narisika 
natoky ireo vahoaka. 



