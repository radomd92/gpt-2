IHOSY : TAKSIBOROSY VOATAFIKA, MPANDEHA IRAY MATY VOATIFITRA | NEWSMADA

Par Taratra sur 12/07/2017 

Nitrangana fanafihana taksiborosy ny mampitohy an’Ihosy sy i Betroka, afakomaly tamin’ny 11 
antoandro tany amin’ny RN 13. Teo amin’ny 25 km miala an’Ihosy ny nitrangan’ny fanafihana ka fiara 
hamonjy an’i Betroka ity voatafika ity. 

Lasibatry ny tifitra variraraka ilay fiara izay mbola teny am-pandehanana. Mpandeha iray maty 
noho izany. Mbola maro koa ireo naratra. Rotiky ny bala ny fiara, ary tena voa mafy ny teo amin’ny 
anoloana. Voalaza fa tsy nanaraka “caravane” ity fiara ity ka izay no nanafihan’ny dahalo azy. 

Tokony ho valo lahy nirongo basy ireo nanafika ireo. Araka ny fanazavana, tapitra voasavan’ireo 
avokoa ny mpandeha rehetra nandrobany izay zava-tsarobiby tany amin’izy ireo. Lasa ny vola, ny 
sy izay entana zakan’ireo. Niala moramora toy ny tsy nisy na inona na inona ireo dahalo. Efa lasa 
ireo vao afaka nampandre ny zandary ny mpandeha. Tonga teny an-toerana ireto farany nanao ny famotorana 
ny fanarahan-dia. 

Araka ny fanazavana azo hatrany, misy ny fiara manao “caravane” ary manome toromarika ny zandary 
amin’ireny lalam-pirenena ireny, saingy maika ny mpamily indraindray ka mandika izany. Tsy mifidy 
andro na alina ireo fiara tafihiny ny dahalo amin’iny lalam-pirenena faha-13 iny. “Vokatry ny 
ratsy, sahirana ny fiara mandeha mafy, mifanelanelana amina kilaometra maro manararaotra izany 
jiolahy mpanafika. Tokony hiaraka maro ny fiara mampiasa iny lalana iny”, hoy ny fanazavan’ny 
filaminana. Amin’ny lalam-pirenena rehetra, mila fahamalinana ny fandehanan’ny taksiborosy, 
fa amin’izao ankatoky ny fialan-tsasatra izao, fotoana mampirongatra ny fanafihana fiara. 



Les commentaires sont fermées. 

