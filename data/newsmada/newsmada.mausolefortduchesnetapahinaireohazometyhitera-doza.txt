MAUSOLÉE – FORT DUCHESNE  : TAPAHINA IREO HAZO METY HITERA-DOZA | NEWSMADA

Par Taratra sur 23/08/2017 

Miroso amin’ny asa fanapahana ireo hazo lehibe mety hitera-doza ho an’ny mpandalo sy ny trano manodidina 
sampana mpamonjy voina etsy Tsaralalàna, amin’izao vanim-potoan’ny main-tany izao. Notanterahina 
alahady 13, 20, 27 aogositra ary mifarana ny 3 septambra 2017 ny fanatanterahana izany. Isaky ny 
8 ora maraina hatramin’ny 1ora antoandro ny fanapahana ny hazo mba tsy hanelingelina ny fifamoivoizana 
andavanandro. 

Nisy ny lalàna monisipaly mitondra ny laharana 182CUA/M/SG/DTMU.17, ka voarara araka izany ho 
fifamoivoizan’ny fiara rehetra tsy an-kanavaka amin’ny lalana Farafaty eo anelanelan’ny faran’ny 
bus Mausolée mihazo ny fidirana amin’ny « Caserne de la Gendarmerie » Fort Duchesne. Mihazo avy 
ny lalana Docteur Rabenitany izay efa misy polisy monisipaly mandrindra sy mandamina ny fifamoivoizana 
an-toerana. 

Araka ny voalazan’ny lehiben’ny sampana mpamonjy voina, ny kolonely Rabemanantsoa Michel, tsy 
raha mihoatra ny hahavon’ny trano ny hahavon’ny hazo eo an-tokontany na ny manodidina ary aleo 
indrindra rehefa ho tonga ny fotoam-pahavaratra. 

Nanentana ny mpampiasa iny lalana iny mba hanaraka ny toromarika rehetra napetraka ny sampana 
voina. 

Marihina fa asa fanaon’ny sampana mpamonjy voina eto amin’ny kaominina Antananarivo Renivohitra 
fanapahana ireny hazo lehibe izay voasokajy ho loza mitatao ho an’ny mponina ireny. 



Les commentaires sont fermées. 

