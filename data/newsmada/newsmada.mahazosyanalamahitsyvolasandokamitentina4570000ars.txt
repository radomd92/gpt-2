MAHAZO SY ANALAMAHITSY: VOLA SANDOKA MITENTINA 4.570.000AR SARON’NY ZANDARY | NEWSMADA

Par Taratra sur 17/07/2018 

Tratran’ny zandarimariam-pirenena avy eny amin’ny borigady Ambohimangakely sy poste avancé 
ny alakamisy teo, ny lehilahy miisa roa tompon’antoka amin’ny fanapariahana vola sandoka mitentina 
Voasambotra teny Mahazo sy Analamahitsy izy ireo. 

“Noho ny fikaroham-baovao mahazatra fanaon’ny zandary, nahare izy ireo tamin’io fotoana io fa 
olona mikasa hanaparitaka vola sandoka eny amin’ny tsenan’i Mahazo. Nidina avy hatrany teny an-toerana 
zandary nanamarina izany kanjo efa tsy tratra ilay lehilahy voatondro. Nenjehina teny Analamahitsy 
io”, hoy ny fanazavana. 

Voasambotra teny an-toerana noho izany ilay mpanaparitaka vola sandoka ka rehefa nosavaina, 
vola sandoka 20.000Ar sy 10.000 Ar vaovao ampahany tamin’ireo voalaza etsy ambony. Nitohy ny famotorana 
nahatrarana ny namany iray hafa teny Mamory Ivato, nahitana vola sandoka ihany koa niaraka tamin’ny 
gasy fampiasan’izy ireo entina manatanteraka ny asa ratsy ataony amin’ny alalan’ny fandraikiraikena. 

“Voasoroka talohan’ny fanaparitahana azy, noho izany, ireto vola sandoka ireto noho ny fanomezam-baovao 
amin’ny olon-tsotra ho an’ny zandary. Mitohy kosa ny fanadihadiana mahakasika izay mety ho mbola 
tsikombakomba amin’izy ireo na koa mety ho mpaniraka”, hoy ny fanazavana. Naiditra vonjimaika 
amin’ny fonjan’Antanimora miandry ny fitsarana azy izy roa lahy tratra ireo. 





Les commentaires sont fermées. 

