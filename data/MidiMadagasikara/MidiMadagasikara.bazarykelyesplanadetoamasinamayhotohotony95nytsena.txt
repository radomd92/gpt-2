BAZARY KELY « ESPLANADE » TOAMASINA : MAY HOTOHOTO NY 95% NY TSENAN’IREO MPIVAROTRA – MIDI MADAGASIKARA

“Tsy hainay mihintsy no niandohan’ny afo, fa ilay afo efa niredareda be vao taitra izahay eo ampangoronana 
ka nibata izay zaka aloha sao levon’ny afo”, izay no saika teo am-bavan’ireo mpivarotra nanontaniana 
ity fahamaizana goavana tao bazary kely “Esplanade” ny sabotsy alina teto Toamasina ity. Saika 
95% ny tsena may avokoa, ny 05% tsy may kosa voatery narodana mba tsy nitaran’ny afo nandritra izany. 

Tsy naharaka namono ny afo ny mpamonjy voinan’ny kaominina ka voatery niantso vonjy tamin’ny mpamonjy 
orinasa Seranan-tsambon’i Toamasina sy orinasa Ambatovy ny prefektiora sy ny kaominina ary ny 
Ratsiraka Roland. Efa ny maraim-be ny alahady vao tena voafehy sy maty tanteraka ny afo. Hafahafa 
fahamaizana raha ny fijerin’ireo mpamonjy hain-trano sy mpamonjy voina nanontaniana, satria 
niredareda loatra, tahaka ireny misy manosika sy nodorana ireny ny fahitana azy, nefa anjaran’ny 
ny filaminana no manao ny fanadiadiana mikaika izany. Izay voarambin’ny Tanana ihany koa navotan’ireo 
nandritra izany. nanao ny asany tamin’ny fiarovana ny fananan’ireo mpivarotra nanavotra ny entany 
ny polisim-pirenena izay tsy lavitra teo amin’ilay fahamaizana no misy azy ireo. 

Raha ho an’ity mpivarotra roa nanaiky niresaka tamin’ny mpanao gazety ity dia entana mitentina 
tapitrisa ariary vao novidiana no may kila nandritra ity fahamaizana goavana ity, izay resaka 
firakotra mafana sy bodofotsy ary akanjo mafana avokoa no may nandritra izany. An’ity mpivarotra 
kosa dia entana an-jatony tapitrisa ariary no levon’ny afo nandritra izany. 

Ankoatra izany izany raha atao ny tombana dia entam-barotra amina miliara ariary no may nandritra 
firehetana tao Bazary kely izao. Saika ireo mpivaro-damba sy mpivarotra kojakoja amin’ny fiainana 
avokoa ireto may fananana ireto. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

