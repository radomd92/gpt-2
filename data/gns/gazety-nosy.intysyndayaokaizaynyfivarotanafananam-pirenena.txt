INTY SY NDAY : AOKA IZAY NY FIVAROTANA FANANAM-PIRENENA !

Rafitra voajanahary iray mampiavaka an’i Madagasikara ny fisian’ny lakan-dranon’i Pangalana 
ilany atsinanan’ny Nosy iny, izay miala any Toamasina ka mipaka any Mananjary any. Lakan-drano 
isan’ny miantoka koa ny fiveloman’ny mponina amin’ny faritra maro manelanelana an’izay toerana 
ity lakan-drano ity satria ny lakana no fitaovam-pitaterana ampiasain’ny mponina ka na vokatra 
entam-barotra isan-karazany dia tena vitan’io lakan-drano io ny miantoka ny fifamoivoizana 
fitaterana azy. 

Azo ambara koa fa mahasarika mpizahatany maro io lakan-drano io, indrindra fa hiroso amin’ny fanajariana 
mba hifanaraka amin’ny filana ankehitriny amin’izany fizahan-tany izany izy io. 

Re aza moa izao fa ny Antokon-draharaham-panjakana izay misahana ny fitaterana an-dranomasina 
andranomamy (Apmf) dia nividy fitaovana goavana hitrohana sy hanadiovana amin’ny fanalana ny 
sy fako ao amin’ny fanambanin’ity lakandranon’i Pangalana ity, mba ho isan’ny tetik’asa fanajariana 
Dia mba ho afaka mifamoivoy amin’izy io ny karazana lakana na ny voizina amin’ny tanana toy ny fahita 
na ny enti-milina, ary mety hahazaka lakana lehibebe koa aza. Volam-panjakana avy amin’ny vahoaka 
hoenti-manana an’izany fitaovana hampiasain’ny “Apmf” hikarakarana ny lakandranon’i Pangalana 


Etsy ankilany, dia zendana ny maro raha nandre fa isan’ny tetik’asan’ny ministeran’ny fitaterana 
misahana koa ny fizahantany amin’izao fotoana ny hanomezana ny vahiny ny fitantanana an’io lakan-drano 
Hatao “concession” moa ny voambolana nampiasaina saingy raha jerena amin’ny fomba fijery mahitsy 
karazan’ny fivarotana ny lakan-dranon’i Pangalana mihitsy no hatao. 

Fa dia efa fadiranovana mihitsy ve ny firenena malagasy no homena ny vahiny avokoa ny sehatra rehetra 
e ? Tsy mba misy Malagasy manana traikefa amin’ny fisahanana ny fitantana an’ireny toerana ireny 
raha ny fisintonana mpizahatany no tanjona, ary raha tsy ho vitan’ny fanjakana izany ? Dia sanatriavin’ny 
ny vahoaka malagasy izay lany mondrokely tamin’ny fandoavana hetra handrafitra ny kitapom-panjakana 
no sady voan’ny famaky no ampandoavina lasiroa? Ny vahoaka no efa volosana amin’ny vola hameno 
kitapom-panjakana, ny vola azo amin’izany no anombinana hividianana fitaovana hikojakojana 
hanajarana ny lakandranon’i Pangalana amin’ny alalan’ny “Apmf”, nefa ny vahoaka malagasy indray 
eo no ho tompony mangataka ny atiny amin’ny fampiasana sy fisitrahana ny soa amin’io lakandranon’i 
io rehefa lasan’ny vahiny. 

Tsy azo ikombonam-bava kosa aloha izany raha hotanterahina ka ho tontosa e ! 

Omeo vahana sy sehatra ny mpandraharaha malagasy sy ny traikefan’ny zanak’i Madagasikara raha 
tetik’asa ho fampivoarana ny tontolom-pihariana eto e! Vatsio vola izy na mijoroa ho mpiantoka 
mpandraharaha sy ny manam-pahaizana mba hahazoan’izy ireny famatsiam-bola any amin’ny banky, 
hanaporofoan’ny Malagasy fa mahay sy havanana ary mahavita azy izy. 

Aoka izay ity mandohalika lava amin’ny vahiny ity ka zary manome vahana azy hanjakazaka eto sy handroba 
eto ary hanandevo ny Malagasy eto amin’ny taniny. 





