RN7 : JIOLAHY 15 LAHY MANAKAN-DALANA SY MANDROBA – MIDI MADAGASIKARA

Asa raha ireo andian-jiolahy 15, mpampihorohoro ireo faritra sasantsany eto an-drenivohitra 
ireo manampatra ny asa ratsiny any amin’iny faritr’i Faratsiho iny. Nisesisesy mantsy tao ho ao 
ny fanafihan-jiolahy mitam-basy tany amin’iny faritra iny. Ary tsy vitan’izay fa efa miroso amin’ny 
ihany koa ireto 15 lahy ireto, teny amin’iny lalam-pirenena fahafito iny. Fiara Mazda iray avy 
mpandevina no lasibatra, tokony ho tapa-bolana lasa izay, teo Antsapanimahazo. Vola maromaro 
amin’ireo mpandeha no lasa, niaraka tamin’ny lakilen’ny fiara. Tamin’io fotoana io indrindra 
mantsy dia efa avy nanafika mpivarotra enta-madinika tao amin’ny tanàna kely iray tao Ampizarankisoa, 
izy ireo, araka ny loharanom-baovao avy any an-toerana. Ary tsy mijanona hatreo akory ny asa ratsin’ireto 
Ny vaovao hatrany no nahafantarana fa mitondra faisana avokoa ireo tanàna lalovan’ireto olon-dratsy 
ary saika ahazoan’izy ireo vola an-tapitrisany maro avokoa. Toy ny nitranga tamin’ny tanàna roa, 
Ampizarakisoa hatrany. Trano sivy be izao no indray notetezin’ireto tsy valahara, ny herinandro 
teo. Tsy mitazam-potsiny anefa ireo mpitandro filaminana tany an-toerana fa nandray ny andraikiny 
hatrany. Nisy olona roa noahiahiana ho isan’ireto andian-jiolahy ireo ka nosamborina. Izy ireo 
taty aoriana no nanondro ny namany hafa. Tafakatra 12 izany hatreto aloha no fantatra fa tratra 
andian-jiolahy ireto, izay natolotra ny Fampanoavana tao Antsirabe. Mbola karohina kosa ireo 
lahy sisa ambiny, izay voalaza hatrany fa mpitondra ireo basy mahery vaika, mirenireny sy mihaodihaody 
an-drenivohitra, raha ny vaovao hatrany. 



