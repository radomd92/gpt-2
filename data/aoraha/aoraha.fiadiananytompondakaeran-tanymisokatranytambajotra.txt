FIADIANA NY TOMPONDAKA ERAN-TANY :: MISOKATRA NY TAMBAJOTRA “KETRIKA” AHAFAHANA MILALAO • AORAHA

“Fihantsiana no atao amin’ ireo mpifanandrina”. Io no fomba filalaovana ao anatin’ity tambajotra 
voalohany eto Madagasikara ampiasana amin’ny “internet” ity. Fikam­banana mpahay ny teknôlô­jiam-pifandraisana 
ao amin’ny BICI no niketrika azy hatramin’ny taona 2007. Fanombohana izany ny filalaovana amin’ny 
ekipa amin’ny fiadiana ny tompondaka eran-tany amin’ny baolina kitra. 

“Tsy sarotra ny filalaovana fa miditra ao anatin’ilay tambajotra ketrika.com dia mampiasa jeton. 
ekipa iray avy eo dia mifanandrina amin’olon-kafa izay mety tsy ho fantatra akory maka ny ekipa 
hafa mpifanandrina. Rehefa maharesy ny ekipanao dia mitombo ny “jeton” izay azo avadika ho vola 
eo. Azo alefa na alaina amin’ireny fakana vola amin’ny finday ireny ireo vola azonao”, hoy ny fanazavana 
eo anivon’ny BICI. 

Fanohanana ekipa amin’ ny baolina kitra eran-tany aloha izao no atao fa hisy ihany koa ny taranjam-pa­natanjahatena 
ao aoriana kely. Fantatra ihany koa fa hisy ny tolotra manokana amin’ny vidin’ireo fitaovana ilaina 
teknôlôjiam-pifandraisana ao anatin’ity tambajotra ity izay amin’ny vidiny mora lavitra noho 
eny amin’ny mpivarotra. 

“Hanana mpilalao na mpikambana manodidina ny roa alina no tanjona amin’ity taona ity. Tsy sarotra 
fan­drai­sana anjara sady maimaim-poana ary natao ho an’ny rehetra. Tsy mila mankaiza fa eo an-toerana 
dia afaka maka ekipa”, hoy ihany ny avy amin’ny BICI. 









Enregistrer mon nom, mon e-mail et mon site web dans le navigateur pour mon prochain commentaire. 



