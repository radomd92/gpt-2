AMPEFY : NIHOVITROVITRA NY TANY, MIHOROHORO NY MPONINA – MIDI MADAGASIKARA

Toa hoe nifoha hono ilay volkano any amin’iny faritra Itasy iny ? Efa telo andro misesy tokoa izay, 
zoma, sabotsy ary alahady lasa teo dia tsy nitsahatra nihovitrovitra ny tany, tany amin’iny faritra 
iny, raha ny marimarina kokoa dia tao Ampefy. Raha ny filazan’ny mponina any an-toerana dia tato 
ato mihitsy, tapa-bolana lasa izay, no nahenoana fihovitrovitry ny tany matetika tany amin’iny 
iny. Miverimberina foana izy io ary misesisesy. Tanana tokony eo amin’ny roa kilaometatra miala 
eo, raha ny fitantaran’ny mponina hatrany no tena hahenoana izany mafy dia mafy. Ambonin’io fihovitrovitry 
tany io dia nilaza ihany koa ny radiom-paritra any an-toerana fa nahitana setroka nivoaka teo amin’ilay 
isan’ny avo indrindra any an-toerana, antsoina hoe Gasige. Misahotaka araka izany ny ankabeazan’ireo 
any an-toerana. Mandeha ihany koa mantsy ny tsaho fa toa hoe, nifoha, hono, ny volkano. Iny faritra 
mantsy dia fantatra fa toerana nisian’ny volkano fahiny. Mieli-patrana etsy sy eroa izany vaovao 
indrindra fa nahazo ny tambajom-pifandraisana, ka vao mainka nampisy ny tahotra any amin’ireo 
any amin’iny faritra iny. Voalaza hatramin’ny hoe efa misy ny fampitsoahana ireo mponina manakaiky 
tendrombohitra. Kanefa matahotra, tsy matahotra ihany izy ireo, raha ny fitantarana olona avy 
amin’iny faritra iny, satria tranga efa matetim-piseho tany aloha tany izany fa tsy vao haingana 
Mahao matoky ihany koa anefa ireo olona any amin’iny faritra iny fa tsy hiseho mihitsy izany trangana 
izany hatreto, raha ny voalazan’ireo manam-pahaizana manokana momba ny jeolojia. Raha ny filazan’ireo 
dia mbola tsy feno ireo fepetra rehefa mety hampifoha io volkano any Ampefy io. Raha ny herin’ny 
farany teo, dia voalaza fa eo amin’ny 3,5 amin’ny maridrefy Richter, izay mbola ambany ihany fa 
toa ka sanatria misy izany fisian’ny fifohazan’ny volkano izany. Azo lazaina izany fa mbola afaka 
ivohon’ny … tendrombohitra aloha ireo mponina any amin’iny faritra iny. 



