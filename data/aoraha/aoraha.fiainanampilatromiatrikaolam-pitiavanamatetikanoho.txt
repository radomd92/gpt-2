FIAINANA MPILATRO :: MIATRIKA OLAM-PITIAVANA MATETIKA NOHO NY ASA FILATROANA I VAVINIAINA RAZAFINDRAKOTO • AORAHA

TOVOVAVY VAO MISANDRATRA EO AMIN’NY TONTOLON’NY FILATROANA RAZAFINDRAKOTO VAVINIAINA. MAMBORAKA 
OLAM-PITIAVANA ATREHAN’NY VEHIVAVY MPILATRO IZY. MIRESAKA NY FANKAFIZANY NY FILATROANA IHANY 
AMPAHAFANTARINY NY TONDRO MOLOTRA SY NY KIANA AZONY AVY AMIN’NY FIARAHAMONINA. 

Hatramin’ny fahakeliny no efa naniry ny hilomano ao anatin’ny tontolon’ny asa filatroana i Vaviniaina 
Tombony ho azy ny fananana toe-batana lava rajanana sy bika manintona ny maso . Mbola tsy afaka nampiseho 
talentany anefa izy taty aoriana noho ny tsy fahasahiana. Namana akaiky no nampirisika sy nanosika 
handray anjara amina fifantenana ary akory ny hafaliany sy ny fahatairany tamin’izany satria 
lany soa aman-tsara ny tovovavy. 22 taona i Vaviniaina. Efa roa taona no nanehoany ny endrika amam-bikany 
amin’ny sehatry ny filatroana. Ivon-toerana roa famolavolana mpilatro no misy azy amin’izao 
izao. Etsy an-daniny, mbola manohy ny fianarana Lalàna ihany koa ny tovovavy. 



Anisan’ny olana atrehin’ny vehivavy misehatra eo amin’ny tontolon’ny filatroana ny lafiny fitiavana. Maro amin’izy ireny no misedra fahasahiranana matetika 
olon-tiany. “Noho ny hasarotam-piaro be loatra no antony”, araka ny fanazavan’Ny Aina. Efa tojo 
olona io imbetsaka ity mpilatro vao erotrerony ity. 

“Amin’ny alina foana no fanaovana hetsika fampirantiana akanjo sy lamaody, ka amin’izay fotoana 
ihany koa izahay mpilatro no miasa. Mazava ho azy fa miranty miaraka amin’ny fitafy isaloranay 
ny vatanay. Ireo mazàna no afo mandrehitra ny hasarotam-piaron’ny olon-tiako ka mahatonga fisintahana. Zavatra anisan’ny tena tsy tiany ny mahita ahy manao akanjo fitondra eny amin’ny tora-pasika”, 
ny fanazavan’Ny Aina. Nisy fotoana nampisafidy azy ny amin’izay tiany ny olona miaraka aminy taloha 
tsy nihambahamba ny tovovavy fa lalim-paka ao aminy ny fankafizana milatro, araka ny fanazavany. 
olon-tiana Ny Aina, ankehitriny. Tsy misy olana eo amin’izy roa loatra ny asa filatroana ataony. 

Fijery ratsin’ny fiarahamonina 

Asa tsy dia mbola mahavantana ny Malagasy loatra ny filatroana. Tsy mahagaga raha maro ireo mandray 
koa mihevitra fa asa maloto izany satria ny vatana mihitsy no aderadera eny an-tsehatra. Manjary 
voatondro molotra sy iharan’ny tsikera matetika ireo tovovavy manao ity asa ity. 

“Matetika no misy mitsikera sy mampifangaro amin’ny asa fivarotan-tena ny filatroana. Amiko 
efa safidiko ilay izy ary zavatra tena tiako, ka tsy dia noraharahaiko ny fanakianana ataon’ny 
sy ny manodidina. Tsy mandray ny tenako ho mpivaro-tena velively aho satria toy ny asa rehetra io. 
ho misy indraindray olona mitady hividy sy manombana ahy rehefa eny amin’ireny toeram-pilatroana 
saingy efa matihanina aho ka tsy voarebireby amin’izany”, hoy i Vaviniaina Razafindrakoto manitsy 
fiheveran-diso atao amin’ ny tovovavy mpilatro toa azy. Raha ny fianakaviana akaiky indray kosa no asian-teny dia nambarany fa teny am-piandohana ihany 
rainy no tsy nanaiky azy hanao io asa io saingy rehefa noreseny lahatra dia navelany ihany. 



Endrika sy taovolo ary bika no mby ao an-tsaina raha ny tontolon’ny filatroana no resahina. Fepetra 
ireo ho an’ny tovovavy mpilatro toa an’Ny Aina. Tsy akanjo fotsiny, araka izany, no haranty mandritra 
hetsika filatroana iray, fa ny vatana iray manontolo mihitsy. Mila faharesen-dahatra manokana 
fahasahiana kanefa ny fanatante­rahana izany dia tsy vita ho azy amin’izao, araka ny nambaran’ity 
ity. 

“Tany am-boalohany ihany aho no sadaikatra sady menatra rehefa misolo akanjo any an-dalantsara, 
ny hetsika. Nisinda tsikelikely izany taty aoriana, rehefa nanatrika fiofanana sy niseho tamina 
maromaro. Efa tsy menatra intsony aho, amin’izao fotoana izao, misolo lamba eo imason’olon-kafa”, 
izy. 

Tsy miaingitraingitra 

Maro amin’ny mpilatro no manokana fotoana amin’ ny fikolokoloana vatana. Tsy manao ambanin-javatra 
koa Ny Aina. Hiavahany amin’ny hafa kosa anefa ny fananana fomba fiaina tsy miaingitraingitra. 
mifady sakafo be loatra toy ny sasany izy, ohatra. 

“Haniko avokoa rehefa karazan-tsakafo, toy ny sakafo misy lafarinina, ny hazandrano, ny legioma.. 
ny voankazo mazava ho azy”, hoy izy mampahafantatra ny fahazarana tsy manasaro-javatra. 

Mikolo vatana amin’ny fanaovana fanatanjahantena ihany koa izy rehefa misy fotoana malalaka 
Ny taranja volley-ball no tena filalaony, ranjanana rahateo ny tovovavy ka mety aminy ity taranja 
Raha ny fomba fiakanjo indray dia tsy manana ny mahazatra azy Ny Aina. Pataloha fohy mampiseho foto-pe ampiarahana 
ambonin’akanjo maivana no fitondrany andavanandro. Mianjaika toy ny olon-drehetra kosa izy 
hamonjy sekoly. Lamaody tsy mba iombonan’Ny Aina amin’ny tovovavy maro ny zipo. “Tsy mety amiko 
rehefa zipo. Manana ihany aho fa tsy anaovako”, hoy izy. 



Maniry ny ho lasa lavitra amin’ny filatroana i Vaviniaina Razafindrakoto. Tsy mieritreritra 
hivelona amin’io asa io anefa izy, araka ny nambarany, fa fialam-boly ihany no hanaovany izany. 
sarotra ny hivelona amina asa filatroana raha eto amintsika. Amiko manokana aloha, mety tsy hahavelona 
izany satria tsy voatery hisy foana ny fifanarahana araka asa fa mety ho indray mandeha isan-kerinandro 
isam-bolana na elaela mihitsy. Manodidina ny roa alina sy iray hetsy ka hatramin’ ny roa hetsy ariary 
karama raisina isaky ny lanonana iray. Raha indray mandeha isam-bolana no misy asa dia tsy ampy 
mihitsy ny vola azo amin’izany”, hoy izy manazava. Taona faharoa amin’ny fianarana Lalàna iraisam-pirenena ny tovovavy, amin’izao fotoana izao, 
izany no eritreretiny hananganany ny ho aviny any aoriana any. “Na eo aza ny asa filatroana, tsy hivelona 
ny tanjoko fa amin’ny fianarana izay rantoviko. Mpisolovava no asa hananganako ny ho aviko”, hoy 
namarana. 









Enregistrer mon nom, mon e-mail et mon site web dans le navigateur pour mon prochain commentaire. 



