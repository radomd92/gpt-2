TANY HIORENAN’NY CEG AMBOHITRIMANJAKA: TSY HATAHORANA HO ALAIN’OLON-TSOTRA | DÉLIREMADAGASCAR



Nankalaza ny faha-40 taonany ny CEG Ambohitrimanjaka ny 5 martsa 2019. Nizara roa lehibe ny lanonam-pankalazana: 
tamin’ny fomba ofisialy ireo fitaovana nomerika avy amin’ny fikambanana Orange Solidarité sy 
fanolorana mari-boninahitra ireo mpampianatra miisa 10. Sekoly faha-99 nisitraka ny tetikasa 
nomerika iantsorohan’ny Orange Solidarité ny CEG Ambohitrimanjaka. Ny filohan’ny fikambanana, 
Randriambeloma mihitsy no tonga nanolotra ireo fitaovana enti- mampianatra toy ny tablettes 
50 miampy serveurs raspberry roa izay ahitana ny fandaharam-pianaran’ny ministeran’ny fanabeazam-pirenena 
boky miisa 4500, vidéo projecteur sy ny maro tsy voatanisa. “Ho fanatsarana kalitaon’ny fampianarana, 
mpianatra mifehy ny teknolojia no tanjon’ity fandaharan’asa ity”, hoy i Josie Randriambeloma 
ny fandraisam-pitenenany. 

Tsy atahorana ho alain’olon-tsotra ny tany hiorenan’ny CEG Ambohitrimanjaka. Mba ho fiarovana 
foto-drafitr’asam-panjakana dia natolotry ny kaominina an’ny ministera fanabeazam-pirenena 
tany misy ny CEG. “Any aoriana any sao miorina ambonin’ny tanin’olona ny CEG na ho lasan’olon-kafa 
tany. Tsy ho ela intsony dia hisoratra amin’ny ministera ny tany”, hoy ny ben’ny tànana ny kaominina 
Ambohitrimanjaka, Mino Mbolatiana Rabemihoatra. Mirefy iray hektara mahery (1ha 52a 40 ca) io 
io, araka ny fanazavan’ny talen-tsekoly, Estera Rasoarimalala. Nampahafantarin’ity talen-tsekoly 
nandritra lanonana fankalazana ny faha-40 taonan’ny CEG Amhohitrimanjaka fa nanao fangatahana 
amin’ny prezidansa sy ny ministeran’ny fanabeazam-pirenena ny CEG mba hanamboarana foto-drafitr’asa 
toy ny efitrano satria tsy ampy ho an’ny mpianatra ny efa misy ankehitriny. Ankoatr’izany, nampanantena 
ben’ny tànana Mino Mbolatiana Rabemihoatra fa hanampy amin’ny fanamboarana ny toeram-pivoahan’ny 
izay simba be amin’izao fotoana izao. Vina ho an’ny CEG Ambohitrimanjaka amin’ity taona ity ihany 
ny fanamboarana “complexe sportif”. 







Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

