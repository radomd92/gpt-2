FAHAFATESANA DIPLAOMATY: NAIDITRA AM-PONJA ENY TSIAFAHY ILAY TOVOLAHY VOASAMBOTRA | NEWSMADA

Par Taratra sur 26/09/2018 

Any Tsiafahy no miandry ny fitsarana azy ilay tovolahy 27 taona voarohirohy amin’ny fahafatesana 
Mbola raharaha hafa anefa ity nahavoatazona azy ity! 

Natolotra ny fampanoavana, omaly, ilay tovolahy 27 taona, voasambotra teny Ambohibao, voarohirohy 
famonoana ilay diplaomaty amerikanina, ny asabotsy alina teo. Naiditra vonjimaika am-ponja 
Tsiafahy avy hatrany izy io. Voalaza anefa fa tsy ilay raharaha fahafatesana amerikanina ity nampidoboka 
ity, fa resaka fanodinkodinam-bola nataon’ilay tovolahy tao amin’ny orinasa niasany. Efa nisy 
didy fikarohana sy fisamborana azy ity talohan’izao. Mbola tratra tamin’ity resaka famonoana 
ity koa ny lehilahy. Mbola nihosin-dra izy tamin’ny nahatraran’ny zandary azy, ary nahita vola 
tapitrisa Ar tany aminy tamin’izany. Efa niaiky moa izy fa niaraka tamin’io vazaha io tokoa, ary 
amin’ny karaoke nifankahitan’izy ireo. Nitohy tany amin’ny trano nipetrahan’ilay vazaha ny 
ka niitatra tamin’ny ady. Tsy fantatra kosa anefa ny anton’ny ady ka niafara tamin’ny fahafatesana. 

Noraisin’ny amerikanina 

Araka izany, mbola hisy ny famotorana lalina ho an’ity tovolahy ity momba ity vonoan’olona ity, 
mbola ilay resaka fanodinkodinam-bola no nidirany am-ponja. Nahavariana ny olona kosa anefa 
izay resaka vola izay no nidirany eny Tsiafahy. Andaniny, noraisin’ny amerikanina ihany koa ny 
lalina momba azy ity. Nilaza ny avy amin’ny masoivoho amerikanina fa efa nanokatra fanadihadiana 
mpanao famotorana amerikana sy ny manam-pahefana malagasy ary efa misy olona ahiahina notazonina 
ankehitriny. Andrasana noho izany tohin’ny fanadihadiana lalina momba ity raharaha ity. 



Les commentaires sont fermées. 

