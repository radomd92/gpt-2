TOLIARA : MPAMILY  NIARA-NATORY TAMIN’NY TOVOVAVY, NANJAVONA NY VOLA SY NY TARATASIN’NY FIARA – MIDI MADAGASIKARA

Lehilahy iray manodidina ny 35 taona eo, izay mpamily taksiborosy mampitohy an’i Toliara sy Antananarivo 
very vola 1,2 tapitrisa Ariary niaraka tamin’ny taratasin’ny fiara rehetra tao anaty « sac » kely 
no nigogogogo nitomany nigagam-bahoaka nivoaka ny efitran-trano fandraisam-bahiny iray natoriany, 
Sanfily Toliara, omaly naraina, tokony tamin’ny enina ora sy sasany. Nihevitra ny olona nahita 
fa nisy maty, kanefa rehefa nitantara ny zava-misy ity raim-pianakaviana niara-natory tamin’ny 
mpandehany ity, izay najavona niaraka tamin’ireo volabe vao maraina, vao akona ny rehetra. Raha 
fantatra, dia raiki-pitia tampoka tamina tovovavy iray mpandehany teny an-dalana ingahy saofera. 
niala tao Sakaraha ity « ajampela » voalaza fa tsara tarehy sy bikana ity, saingy nanaiky nanaraka 
hatrany Toliara. Rehefa tonga tao Toliara, dia naka « chambre » izy roa, ary niara-natory ny alina. 
naraina ny andro, taitra sy gaga mafy ity mpamily tafafoha tamin’ny torimasony tsy nahita an’ilay 
niara-natory taminy, ary najavona tsy teo amin’ny toerany nisy azy ihany koa ny « sac » kely nisy 
vola sy ny an-tontan-taratasin’ny fiara, ka latsa-nenina nigogogogo nitomany ity raim-pianakaviana 
nivoaka ny trano. Araka ny tati-baovao voaray farany, mbola tsy hita popoka hatramin’izao ny toerana 
an’ilay taranaky Eva sy ireo volabe. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

