SABOTSY NAMEHANA : TELO LAHY TRA-TEHAKA SAIKA HANAPARITAKA VOLA SANDOKA – MIDI MADAGASIKARA

Mitentina roapolo tapitrisa ariary tany ho any ny vola sandoka nokirakirain’ireto olon-dratsy 
Tsy nisy afa-tsy iray tapitra mahery anefa sisa no tratra tany aminy. 

Lalam-barotra iray mivelatra dia mivelatra tokoa ny tsena anaty tambazotra sosialy sy ny aterineto 
Efa maro dia maro ireo olona sy orinasa no misehatra amin’izany. Amin’ny mahabe mpampiasa azy izay, 
anisan’ny tokotany iray filalaovan’ireo olon-dratsy ihany koa io sehatra io. Ny alarobia lasa 
dia telo lahy, mpanaparitaka vola sandoka no tra-tehaky ny pôlisy avy ao amin’ny kaomisarian’i 
Namehana. Raha ny fampitam-baovao azo, dia “amin’ny alàlan’ny fifanakalozana ara-barotra ao 
aterneto sy ny tambajotran-tserasera no nentin’izy ireo hampidirana sy hanadiovana ilay vola 
ao anatin’ny lalam-bola madio”. Nitetim-bidy any amin’ny roapolo tapitrisa ariary tany ho any 
voalaza fa efa nokirakirain’ireto olon-dratsy ireto tao anatin’izany, manodidina ny valo alina 
efatra hetsy sy iray tapitrisa ariary anefa sisa sarona tany amin’izy ireo tamin’ny fotoana nisamborana 
Marihana fa fiparitahana vola sandoka izay rehefa nozohiana dia saika natao tamin’ny fifanakalozam-barotra 
anaty tambazotra sosialy no nahafahana nisambotra azy ireo. Amin’izao, dia “ahiana tanteraka 
mety mihodina any ambadika any ny ambin’ireto vola sandoka aman-tapitrisany ireto” hoy ny fanomezam-baovao 
tamin’ny pôlisy. Mila mailo dia mailo tokoa araka izany. Inoana ihany koa mantsy, fa mety ho tambazotra 
matanjaka ny ao ambadik’ity fanaparitahana vola sandoka ity,ary tsy mijanona amin’izy telo lahy 
ihany. Mbola eo am-pikarohana izany ny pôlisy raha ny fantatra hatrany. Izy telo lahy kosa natolotra 
Fampanoavana omaly ary heverina fa tsy maintsy ho nadoboka am-ponja vonjimaika. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

