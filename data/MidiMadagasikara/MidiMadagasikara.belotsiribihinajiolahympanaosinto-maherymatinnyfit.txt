BELO TSIRIBIHINA : JIOLAHY MPANAO SINTO-MAHERY, MATIN’NY FITSARAM-BAHOAKA – MIDI MADAGASIKARA

Tato anatin’ny iray volana, dia nirongatra izay tsy izy ny sinto-mahery ao an-tampon-tanànan’i 
Tsiribihina. Afak’omaly hariva, tokony ho tamin’ny 7 ora sy sasany, ramatoa iray avy nivarotra 
fodiana no lasibatra, ka lasan’ny lehilahy iray ny paoketrany nisy vola sy finday. Niantso vonjy 
voaroba fananana, ka raikitra ny fanenjehana nataon’ny fokonolona an’ity tontakely ity nandritra 
ora maromaro, ary tsy namelan’ny olona raha tsy tratra izy. Rehefa voasambotra ity jiolahy dia 
daroka sy vono. Taorian’izay dia naterin’ny fokonolona teny amin’ny biraon’ny polisy ity olon-dratsy 
mafy zara raha nahazaka tena intsony, nefa noho ny ratra mafy nahazo azy, dia naterin’ny mpitandro 
teny amin’ny hopitaly izy tamin’ny sivy ora alina, saingy nony tonga teny dia tsy tana ny ainy noho 
fahaverezan-drà be loatra. Nandritra ny fanadihadiana nataon’ny mpitandro filaminana no nahafantarana, 
anisan’ireo dahalo mpangalatr’omby efa nokarohina nandritra ny volana maromaro ity jiolahy 
ary ny famantarana manokana hita teny aminy no nahafantarana ny mombamomba azy. Raha araka ny tati-baovao 
dia efa ela nanaovan-dratsy nampitondra faisana olona maro ity malaso ity sy ireo namany, ka izao 
izao , ary nanamparan’ny fokonolona ny hatezerany izao. 




















