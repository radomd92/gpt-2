LOZA NANDRITRA NY PANTEKOTY :: OLONA ROA NO NAMOY NY AINY, SIVY AMBIN’NY FOLO NAIDITRA HOPITALY • AORAHA

Olona roa no fantatra fa namoy ny ainy nandritra ny alahady sy alatsinain’ny Pantekoty lasa teo, 
ny tatitra voaray avy amin’ny hopitaly Joseph Ravoahangy Andrianavalona (Hjra), Ampefiloha . Tsy voamarina mazava no antony 
ny iray, izay tonga tao amin’ny hopitaly, ny sabotsy lasa teo, raha vokatry ny fisotroana kosa no 
ny iray hafa, omaly. Fantatra fa roa izy ireo no niaraka nisotro toaka ka nentina tao amin’ny sampana 
saingy avotra kosa ilay namany. 

Ankoatra ireo namoy ny ainy, voalaza fa olona sivy ambin’ny folo hafa no tsy maintsy naiditra hopitaly 
ireo roa andro ireo hatramin’ny omaly tamin’ny roa ora tolakandro. Efatra ambin’ny folo no niditra 
ny sabotsy ary dimy kosa ho an’ny alatsinainy. 

Ankoatra izay, olona enina amby roapolo amby zato hafa ihany koa no fantatra fa tsy maintsy nandalo 
amin’ny Hjra nanao fizaham-pahasalamana. 

“Tamin’ireo efatra ambin’ ny folo naiditra hopitaly, ny sabotsy, dia nisy vokatry ny lozam-pifamoivoizana, 
efatra kosa vokatry adiady ary ny telo hafa dia loza tany an-trano no nahazo azy. Noho ny fisotroana 
ny nampidirana hopitaly ny olona roa hafa . 

Ho an’ireo tsy maintsy niditra trano famelomana aina nandritra ireo roa andro ireo dia nisy olona 
nikasa hamono tena saingy avotra soa aman-tsara ny ainy. Nisy ihany koa ireo voan’ny fahapoizinana 
hoy ny profesora Olivat Rakoto Alson Aimée, talen’ny hopitaly Hjra, omaly. 









Enregistrer mon nom, mon e-mail et mon site web dans le navigateur pour mon prochain commentaire. 



