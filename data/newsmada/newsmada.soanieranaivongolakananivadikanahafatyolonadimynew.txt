SOANIERANA IVONGO  : LAKANA NIVADIKA NAHAFATY OLONA DIMY | NEWSMADA

Par Taratra sur 26/03/2018 

Nitrangana lozam-pifamoivoizana an-dranomamy, ny zoma 23 marsa teo, tokony ho tamin’ny 3 ora 
30 minitra tolakandro, tao amin’ny reniranon’ i Fotsialanana, disitrikan’ i Soanierana Ivongo, 
Analanjirofo, ka nahafatesana olona dimy. Lakamby iray mahazaka olona hatramin’ny 80, nitondra 
60 tamin’ io fotoana io no nivadika tampoka ary namoizana ain’ olona dimy mianadahy. Ny roa tamin’ 
no vehivavy ary anisan’ izany ilay mpampianatra avy ao Fotsialanana saika hihazo an’ i Soanierana 


Renim-pianakaviana iray vao niteraka zaza menavava 15 andro kosa ny faharoa amin’ny vehivavy. 

Niala tao Fotsialanana ary nihazo an’ i Soanierana Ivongo ity lakamby mandeha maotera ity ary nivadika 
amin’ny manamorona ny tanàna iray antsoina hoe Fandrianomby. Raha ny nambaran’ny mpitondra lakana, 
azy tsara ny vesatra nentiny fa tsy mazava kosa ny antony nahatonga ny fivadihana tampoka. Tsara 
toetr’ andro ka tsy nisy onja firy na dia eo aza ny fifanakaikezana ny vavavinany . 

Nisy kosa nilaza ireo mpahay tantara momba an’ity reniranon’ i Fotsialanana ity, fa mety nisy nitondra 
fady na koa nanao fihetsika fadin’ ilay renirano ireo mpandeha. 



Hatramin’ny fotoana nanoratanay ny lahatsoratra, mbola roa lahy hatreto no hita faty. Efa manao 
fikarohana ny mponina ao an-toerana, tarihan’ny ben’ny Tanànan’ i Soanierana Ivongo, mpitandro 
mpampianatra ary ny mpanjono sy fokonolona. Ny sasany mampiasa ny fitaovana fitaterana an-dranomamy 
an-dranomasina, ny hafa manaraka hatrany ny moron-dranomasina sao efa dify ny vavavinany ireo 
tsy hita. Handrotsahana harato avokoa izay heverina mety ahitana ny razana. Na izany aza, manao 
ho an’ny rehetra hifanome tanana ny lehiben’ny faritra Analanjirofo amin’ny fikarohana ireo 
mbola tsy hita. 



Les commentaires sont fermées. 

