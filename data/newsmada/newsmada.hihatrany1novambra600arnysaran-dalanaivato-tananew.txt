HIHATRA NY 1 NOVAMBRA: 600 AR NY SARAN-DALANA IVATO-TANA | NEWSMADA

Par Taratra sur 31/10/2018 



Raikitra ny fampiakarana saran-dalana eny Ivato. Samy miandriandry izay hiseho ny mpandeha. 
hita eo na mbola sahy hihodina tapa-dalana na hanara-dalàna ireo mpamily. 

Araka ny efa fampilazana nataon’ny mpitatitra sy ny tapaka niaraka tamin’ireo ekipan’ny ATT, 
manomboka rahampitso 1 novambra, ny fampiakarana saran-dalana ho 600 Ar ho an’ny zotra mampitohy 
mankeo Vassacos. 

Feno ny 15 andro nampahafantarana ny mpanjifa, araka ny lalàna efa napetraka ka hihatra amin’izay 
fampiakarana saran-dalana. 500 Ar avokoa ny saran-dalana ho an’ny tapa-dalana rehetra na dia 
roa monja aza ny elanelana. Tsy misy intsony ny 400 Ar, 300 Ar sy ny 200 Ar. 

Tsy sarotiny ny mpandeha amin’ity fampiakarana saran-dalana ity. Miandry fatratra ny fiovan’ny 
fiasan’ireo taxi-be kosa izy ireo manomboka eto. Toraka izany ireo tompon’andraikitra isan-tsokajiny, 
ny mpitandro filaminana, ny kaoperativa… 

Anisan’ny zotra mampimenomenona ny mpanjifa ny zotra mampitohy an’Ivato. Sady ratsy ny tolotra 
tsy mahalala fomba sy tsy refesi-mandidy ireo mpamily sy ny mpanampy azy. 

Efa ela ny nampitaraina ny olona ity zotra ity, saingy tsy misy ezaka amin’ny fanovana ny fomba fiasa 
tompon’andraikitra mahefa fa miraviravy tanana avokoa. 

Anisan’ny soson-kevitry ny mpanjifa ny tokony hampidirana mpifaninana hafa satria manjaka tokana 
zotra ireto ka manao izay danin’ny kibony ary mampijaly ny vahoaka amin’iny tapany andrefan’Antananarivo 


Afaka misafidy, araka izany, ny mpanjifa amin’izay zotra tiany handehanana. Misy ihany koa ny 
amin’ny tolotra sy ny kalitao ka hojeren’ny mpanjifa eo fotsiny izay zotra tsy mahafa-po azy. 

Ato ho ato, hisokatra ny lalana mampitohy mivantana amin’Ivato mankeny Tsarasaotra ka fanirian’ny 
ihany koa ny hisian’ny fitaterana amin’izany lalana vaovao izany. 



Les commentaires sont fermées. 

