MORONDAVA : DRAKAKA 80 KG SARONA NONGIAZANA – MIDI MADAGASIKARA

Voararan’ny lalàna nanomboka ny volana jolay hatramin’ny faran’ny volana oktobra izao, izay 
fanatodizan’ny drakaka, ny fitrandrahana azy. Nandritra ny fisafoana nataon’ny mpiasan’ny 
jono any amin’ny Faritry Menabe, ny alahady maraina teo, dia drakaka milanja valopolo kilao no 
tao amin’ny tsena Bazaribe-Centre, tsena ao Morondava tampon-tanàna. Taorian’ny fahavitan’ny 
fitanana an-tsoratra rehetra, izay natao teo ambany fiahian’ny filohan’ny delegasiona manokan’ny 
Morondava, dia natolotra natao laokan’ireo voafonja mamita sazy ao amin’ny fonjaben’i Morondava 
drakaka. Enga anie mba tsy hivily lalan-kafa, na koa hamidy hahazahoam-bola, fa tena tonga tokoa any amin’ireo 
ireo drakaka nongiazana. Natao ho an’ny rehetra ny fampiharana ny lalàna, ary tsy hoe sanatria 
ny ratsy, fa mahavalalanina ny mpanara-baovao sy olom-pirenena ny zava-misy eto amintsika. Raha 
madinika no tratra, mihantra avy hatrany ny sazy sy fisamborana. Ny an’ireo mpanam-bola na vahiny 
vita amin’ny resaka ambony latabatra ny raharaha amin’ny fahatratrarana mpanondrana an-tsokotsoko 
an-dranomasina. Mahery ny vola ! 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

