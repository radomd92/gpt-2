BELO/TSIRIBIHINA, BELO/MER: SERZÀ IRAY NORASARASAIN’NY DAHALO, ZANDARY IRAY MATY VOATIFITRA | NEWSMADA

Par Taratra sur 03/08/2017 

Mpitandro filaminana roalahy indray no lavon’ny dahalo, nandritra ny fifanandrinana tao Belo 
Tsiribihina sy tany Belo sur Mer, ny talata teo. Maty voatifitra tamin’izany ny zandary GP2C Velolahidoara 
sy ny Serza Ramisaray Eric. Ity farany izay mbola norasarasain’ireo dahalo tamin’ny antsy ny fatiny. 

Maty notetitetehin’ny dahalo ny miaramila Serzà Sefo Ramisaray Eric miasa ao amin’ny 510è kaompania 
Belo Tsiribihina distrikan’i Belo Tsiribihina, afakomaly maraina. Nitrangana fanafihan-dahalo 
fitaovam-piadiana mahery vaika tao amin’ny toerana antsoina hoe Andranomaso, kaominina ambanivohitra 
Tsiribihina. Araka ny fampitam-baovao voaray avy any an-toerana, nanao fanarahan-dia avy hatrany 
zandary sy ny miaramila notarihin’ny kaomandin’ny kaompania 510 è ao Belo Tsiribihina ka raikitra 
fifandonana tao amin’ny kizon’Atsirasira tamin’io fotoana io tokony ho tamin’ny 3 ora tolakandro. 
ny fifandonana teo amin’ireo mpanara-dia sy ireo dahalo. Voatifitry ny dahalo kosa ilay miaramila 
Sefo. Tsy vitan’izay fa mbola notetitetehin’ireo malaso toy ireny mamono omby ireny ny nanaovan’izy 
ilay miaramila. Nesoriny ny lohany, notapatapahany ny vatany. Lasan’ireo dahalo ny basy Kalachnikov 
miaraka amin’ny boîte chargeur roa misy bala. Nitsoaka ireo dahalo taorian’izay. Nentina avy 
ao amin’ny toby ny fatin’ilay miaramila. Mitohy ny fanarahan-dia ireo dahalo. 

Lavon’ny balan’ny dahalo koa ny zandary GP2C Velolahidoara Kerjean Schnellermann nandritra 
fifampitifirana teo amin’ny zandary sy ny dahalo tao amin’ny fokontany Marofihitsy, kaominina 
Belo sur Mer distrikan’i Morondava, afakomaly tamin’ny 8 ora maraina. 

Voalazan’ny fampitam-baovao avy amin’ny zandary fa lasan’ny andian-dahalo nirongo basim-borona 
ombin’olona iray tao amin’io fokontany io. Nizotra nianatsimo ny lalan’ireo malaso ka nanao fanarahan-dia 
hatrany ny fokonolona sy ny zandary avy ao amin’ny poste avancé Belo sur Mer. Afaka 30 km miala ny 
nifankatratra ireo mpanara-dia sy ireo dahalo. Raikitra ny fifampitifirana ka maty voatifitr’ireo 
ilay zandary GP2C iray raha naratra kosa ny zandary G1C Razafimbolahangy Pierre Herbert niampy 
roa naratra voatifitr’ireo dahalo. Namoy ny ainy koa anefa ny iray tamin’ireo olona voatifitra 


Manjaka mihitsy ny dahalo… 

Hita amin’izao zava-mitranga izao fa mpitandro filaminana roa indray namoy ny ainy tao anatin’ny 
andro tany amin’ny faritra Menabe. Anjakan’ny dahalo mihitsy ny tanàna ary tsy voafehy intsony 
raha ny toe-draharaha any an-toerana no jerena. 

Aiza ny fitondram-panjakana manoloana izao raharaha izao satria efa mpitandro filaminana firy 
lavon’ny dahalo izay miampy ireo olon-tsotra tsy manan-tsiny? Sady very omby nefa mbola voatifitra 
koa. Aiza ilay « Gouvernement de combat » tarihin’ny Praiminisitra manoloana ireo mpitandro filaminana 
dahalo ? Fotoana izao tokony hampisehoan’ny fanjakana ny tena « combat » amin’ireo dahalo fa tsy 
resaka ambony latabatra sy mievotrevotra etsy sy eroa fotsiny amin’ny hoe efa mandray andraikitra 
fitondram-panjakana. Andraikitra inona izany raisina izany ? Ny mpitandro filaminana aza efa 
dahalo, ny fitaovam-piadiana efa any am-pelatanan’izy ireo. Natokana ho amin’ny faritra iray 
ve ilay helikopteran’ny mpitandro filaminana efa miatrana ao Bongolava? 

Na izany aza, mendri-piderana ny ezaka vitan’ireo mpitandro filaminana any amin’ny faritra mena 
ny famongorana ny asan-dahalo mihamirongatra indray tato ho ato na eo aza ny tsy fahampian’ny fitaovana 
am-pelatanana. Ho an’ny Tanindrazana izany rehetra izany satria manao sorona ny tenany mihitsy 
zandary sy miaramila ho fiarovana ny vahoaka sy ny fananany any ambanivohitra lavitra any. 



Les commentaires sont fermées. 

