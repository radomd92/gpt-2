ADY PÔLITIKA MAPAR : MIKORONTANA KOA NY AO MANANJARY

Accueil > Gazetin'ny nosy > Ady pôlitika Mapar : Mikorontana koa ny ao Mananjary 

Publié le 02 mars 2019 



Toa ny efa nambaranay teto amin’ity gazety ity dia ady an-trano tsy misy toa azy ny ao amin’ny antoko 
ao amin’ny Arena ao. Mbola misy milaza fa milamina ihany nefa ireo lohandohany ao amin’ity antoko 
ny fikambanana ity nefa tsy takona afenina intsony ny zava-misy. 

Tianay no milaza amin’ny mpamaky fa sesilany ny fitarainana sy ny fanambarana ataon’ny mpomba 
Andry Nirina Rajoelina amin’ny ady an-trano misy ankehitriny iantsoana anay. Tsy hay tenenina 
ny fanilikilihina. Be dia be ny mitaraina noho ny fanavakavahana ankehitrtiny. 

Efa maro no toerana sy faritra nahitana olana amin’izay hatolotra ho governora sy ho depiote kanefa 
sesilany ny tonga. Ny ao Mananjary indray ary no asiantsika resaka hanamporofoina fa tsy mora ny 
misy ao amin’ity toerana izay mbola hatao faritra vaovao ity. 

Iza no hatolotra ny Mapar amin-dRamparany Anthelme sy ramatoa depiote Cathy? I Anthelme izay minisitra 
aloha, solombavambahoaka, ary talem-paritra tamin’ny fampandrosoana tany Vatovavy Fitovinany. 
namorona ny Mapar koa nefa lasa minisitra HVM (Hery Vaovao ho an’i Madagasikara) koa noho ny adin-dRajaonarimampianina 
Andry Rajoelina. 

Ramatoa depiote Cathy indray dia mpandraharaha ary lohandohany tamin’ny Mapar fa nivadika HVM 
taty aoriana. Samy miady ho kandidà ny Mapar avokoa izy roa ireo rehefa niverina izao i Andry Rajoelina. 

Ny ao Ifanadiana indray dia ady be ny an’ny Depiote Poupil izay HVM ka nivadika Mapar indray taty 
sy ingahy Pierrot Andriamiatrikarivo. Ity farany izay CT na kongresin’ny tetezamita teo aloha, 
sady mpiasa ao amin’ny ministeran’ny Fitaterana koa. Isan’ny Mapar tranainy sy niady mafy hatramin’izay 
amin’ny Mapar koa ary milaza fa tena zanak’Ifanadiana satria avy ao Tsaratanàna. Nilaza fa nandresy 
olona ity tamin’ny fifidianana farany teo iny nefa nahodinkodina ny vatony. 

Izay tsy ho lany ny antoko amin’ireo dia tsy maintsy hivadika ka hanahirana ny mpomba fanjakana. 

Ho hitantsika ny resaka io fa samy sangany any amin’ny toerana misy azy izy ireo. 

Izany no ilazanay fa tsy mandeha amin’ny tokony ho izy ny fandaminana ao amin’ny TGV/Mapar ao. Maro 
efa mimenomenona ankehitriny ireo voailikilika ary efa manana hevitra hafa ka ho hitantsika eo 
tohiny. 







