TOLIARA : JIOLAHY NANGALATRA 4×4 TRA-TEHAKA VOASAMBOTRA – MIDI MADAGASIKARA

Jiolahy iray nangalatra fiara tsy mataho-dalana miloko fotsy mitondra ny laharana 1048 . . . no 
ny mpitandro filaminana, afak’omaly alina, tany Toliara. Raha ny fanazavana azo dia tra-tehaky 
amin’ny barazin’ny zandary tamin’ iny lalam-pirenena fahafito iny ity fiaran’ny teratany karana 
nisy nangalatra ny 19 oktobra lasa teo ity, ary saika hoentina hamidy tany Ilakaka ity fiara 4×4 
ity izao sarona izao. Mitohy kosa, hoy ny mpitandro filaminana mandray an-tanana ny fanadihadiana, 
fikarohana an’ilay olona nikasa hividy ity fiara halatra. Raha tsiahivina dia nijanona nanoloana 
iray tao Bazaribe Toliara ity fiara tsy mataho-dalana nentina teratany vahiny ity, izay efa narahin’ 
olona nangalatra maso. Rehefa nivoaka nitelefaonina tany ivelan’ny fiara ilay tompony, dia niditra 
tao anaty fiara ilay mpangalatra ary nentiny nitsoaka nirifatra ilay 4×4 avy eo. “ Sambany no nisy 
halatra fiara toy izao teto Toliara hatramin’ny fiandohan’ ity taona ity ”, hoy ny kaomandin’ny 
Zandariamaria ao Toliara, nitafa tamin’ny mpanao gazety. 




















