TSY FANAJANA MPANDEHA :: MPAMILY TAKSIBE IRAY NOGADRAINA • AORAHA

Fanaovana tsinontsinona ny mpandeha sady fanetriben’ ny fitateram-bahoaka. Mpamily taksibe 
ao amin’ny zotra 015 no naiditra am-ponja vonjimaika rehefa niakatra Fampanoavana, omaly. Ny 
fanajana ny lalan-jotra sy ny fitondran-tena tsy mendrika nataony tamin’ny mpandeha no niafara 
fana- saziana vonjimaika azy izao. Nisy mpitandro filaminana tamin’ireo mpandeha ka sendra ny 
iray tsy omby vava, ilay mpamily. 

Tsy nanohy hatramin’ny farany ny lalana tokony hitaterany an’ireo mpandeha ny fiara noentin’ity 
voampanga ity, ny alakamisy hariva lasa teo. Notereny hiverina an-dalana raha avy any 67Ha tokony 
any Mandroseza ilay taksibe. Nahodiny ny fiara nony tonga teny Tsimbazaza fa tsy nanohy ny lalany 
ny farany izy. Tsy nisalasala nampidina ireo mpandeha ao anaty taksibe izy avy eo. 

“Tsy nanaiky izany anefa ireo mpandeha ka nangataka ny hamerenana ny saran-dalana”, araka ny fanazavan’ 
polisy avy ao amin’ny Boriborintany fahadimy, omaly, izay nandray an-tanana ny famotorana an’ity 
ity. Ny polisy no nantsoin’ ireo mpandeha rehefa raikitra ny fifamaliana teo amin’ireto farany 
ny mpamily. 



Mbola tamin’ny fito hariva no nitranga ny disadisa. 

Fantatra fa sady nanompa ireo mpandeha ihany koa ilay mpamily. “ Nisy mpitandro filaminana iray 
anatin’ny fiara. Niteny tamin’io mpamily io izy saingy teny mahery narahina ompa aza no navaliny”, 
hatrany ny fitantaran’ny polisy ny zava-nitranga. Tsy nisy nihetsika tao anaty fiara mihitsy 
ireo mpandeha rehetra na dia noentin’ny mpamily nanaraka azy niverina teny 67Ha aza. 

Teny Andavamamba vao tratran’ny mpitandro filaminana ny fiarany. Nitory azy ilay polisy sy ireo 
vitsivitsy niaraka taminy. Afak’omaly alina no nalaina am-bavany ity mpamily taksibe ity, izay 
tsy nanaiky nanaraka ny polisy fa mbola namalivaly azy ireo nandritra ny fotoana ela. Miandry ny 
any am-ponja ny lehilahy, nanomboka omaly. 











Enregistrer mon nom, mon e-mail et mon site web dans le navigateur pour mon prochain commentaire. 



