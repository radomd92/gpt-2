FANADINANA BAKALOREA: TSY AFA-PANADINANA IREO TSY NANAO FANATANJAHANTENA | NEWSMADA

Par Taratra sur 26/09/2019 

Nampahafantatra ny tomponandraikitry ny sampandraharaha ao amin’ny fanadinam-pirenena, omaly, 
tsy afa-panadinana avy hatrany bakalorea ireo tanora tsy niatrika adina fanatanjahantena. Niisa 
163 izy ireo ary efa navoaka ny lisitra mirakitra ny anarany. Afaka manaporofo amin’ny alalan’ny 
fiantsoana misy ny sonian’ny mpampianatra nampanao adina fanatanjahantena kosa ireo voasoratra 
nahy tao ny anarany. 

Ho an’ireo tsy mbola nahazo taratasy fiantsoana hiatrika ny fanadinana bakalorea indray, afaka 
ny sampandraharaha ny fanadinana nasionaly izy ireo maka ny “duplicata”. Misokatra hatramin’ny 
izao izany sampandraharaha izany. 

Fantatra, omaly, ihany koa fa 174 750 ireo tanora hiatrika fanadinana bakalorea manerana ny Nosy, 
amin’ny foibem-panadinana 299. 11 taona ny zandriny indrindra ary 88 taona ny zokiny indrindra 
any Antsiranana sy any Toliara. 

13 200 ireo hiatrika ny sokajy A1, 11 955 ny A2, 4 290 ny sokajy C ary 35 606 ny sokajy D. Nisafidy ny sokajy 
sy teknoloji kosa ny ambiny. Anisan’ny be mpiadina indrindra ny eto Analamanga satria mahatratra 
358 izany. Vitsy mpiadina indrindra kosa ny any Melaky, ahitana tanora 651. 

Ahitana teratany vahiny ao anatin’ny mpiadina fanadinana bakalorea. Misy mpiadina roa jamba 
dimy marenina. 

Hotanterahina ny 30 septambra izao hatramin’ny 4 oktobra ny fanadinana bakalorea ankapobeny 
ny teknika. Hitohy hatramin’ny 10 oktobra izany ho an’ny teknika. 

Hivaly amin’ny 25 oktobra 

Raha ny vinavinan’ny tomponandraikitra, heverina fa hivaly ny 25 oktobra izao ihany ny voka-panadinana 
ho an’Antananarivo. Efa nampiana ireo mpitsara hanafainganana ny fitsarana taratasim-panadinana. 
10 ny lehiben’ny mpitsara fanadinana raha enina izany teo aloha. Mahatratra 6 639 ireo mpampianatra 
taratasim-panadinana ankehitriny hifarimbona andro aman’alina amin’ny fitsarana. Hisahana 
6 000 eo, araka izany, ny lehiben’ny mpitsara fanadinana iray raha ny kajikajy tsotsotra. 



Les commentaires sont fermées. 

