FIKAMBANAMBEN’NY SINOA ETO TOAMASINA : NANOLOTRA FITAOVAM-PIANARANA SY VOLA HO AN’NY EPP TELO – MIDI MADAGASIKARA

Ny zoma teo no natolotry ny fikambanam-ben’ny Sinoa monina sy miasa eto Toamasina ireo EPP telo 
manokana tamin’ity taona ity, ireo fitaovam-pianarana sy fanampiana ara-bola nomen’izy ireo 
notarihan’ny filohan’ny fikambanam-ben’ny Sonia eto Toamasina Atoa Zhang. Fitaovam-pianarana 
(kits scolaires) miisa 200 avy no nomena ny EPP Lovasoa, EPP Le Conte de Lisle ary ny EPP Béryl Rose, 
mbola niampy vola iray tapitrisa ariary avy izay ho fanampiana ny sara-pidiran’ireo mpianatra 
tena sahirana amin’ireo sekolim-panjakana ireo. Andiany fahatelo amin’ny fanampian’ny fikambanam-ben’ny 
miasa sy monina eto Toamasina izao fanampiana nataon’izy ireo izao, satria isan-taona nanomboka 
taona 2017 dia misafidy sekoly EPP telo homena izao fanampiana izao hatrany izy ireo. Ho an’ny SISCO 
I, Atoa Sambany Frédéric, izay mpiara-miasa amin’ireto fikambanam-ben’ny Sonia eto Toamasina 
dia tena zava-dehibe ho an’ny sekoly nahazo izany ny fanampiana satria tena manome ezaka be ho an’ny 
sy ny ray aman-drenin’ny mpianatra ny fanampiana natao izao ; ny lehiben’ny faritra atsinanana 
mpiara-miasa amin’ireo fikambanam-ben’ny Sinoa ireto koa nanamafy fa tsy tokony ny eto an-drenivohitra 
ny EPP omena fanampiana fa maro ireo sekolim-panjakana sy ny mpianatra malagasy sahirana ihany 
any ambanivolo rehetra any ka tsara omena fanampiana tahaka izao ihany koa. Ankoatra izay ho an’ny 
« Ino Maresaka à Tamatave » (IMT) ihany koa tamin’ny alalan’ny fiaraha-miasan’izy ireo amin’ireo 
ao aminy monina any ampitan-dranomasina, dia nanolotra fanampiana « table banc » ny EPP tao Mahavelona 
ihany ko aizy ireo. Ity EPP ity izay amin’ny tany ny mpianatra no mandrato ny fianarany nefa sekoly 
40Km ny renivohitra ara-toe-karena malagasy monja no misy ity sekoly vao nomena fanampiana « table 
» ity raha ny fanazavan’ny IMT ihany. 




















