SAKARAHA : ANKIZIVAVY 13 TAONA VOAOLANA DAHALO, TERAKA KAMBANA TELO – MIDI MADAGASIKARA

Tovovavikely iray vao 13 taona monja bevohoka no teraka kambana telo mianadahy, afak’omaly alina, 
Sakaraha. Salama tsara ny zaza amin’izao, na dia mbola hita fa reraka noho ny fahasarotana teo am-piterahana 
ny reniny. Rehefa taitra tamin’ny fandoran’ireo dahalo dimampolo ny tanànan’ Ankaboka, ka trano 
tafo mahery no lasa lavenona, tao amin’ny Fokontany Berobotsy, ny alin’ny alahady teo, raha ny 
Ben’ny tanànan’ny Kaominina ambanivohitry Andranolava, Barnabé Justin Razafimahaleo, dia 
nanavotra aina haingana tany amin’ny fianakaviany tany Sakaraha ity tovovavy nitondra vohoka 
amin’ny reniny, ary rehefa tonga tany dia teraka soa aman-tsara. Araka ny tati-baovao marim-pototra 
dia malaso iray raindahiny zanaky ny lehiben-dahalo antsoina hoe Marijamana izay nanafika tao 
Ankaboka, ny volana novambra 2016, no nanolana sady nanao takalon’aina vadikely an’ity tovovavikely, 
nitoe-jaza ity farany. Rehafa niandry kibo hiteraka ity tovovavy ity dia naverin’ity dahalo tany 
ray aman-dreniny tao Berobotsy, ny tapatapaky ny volana jolay teo. Ny alin’ny alahady teo anefa, 
nanafika tao an-tanànan’ Ankaboka indray ireto dahalo, ka maty lavon’ny balan’ny mpitandro filaminana 
ny dahalo telo, ka anisan’izany ny zanak’i Marijamana nahabevohoka an’ity tovovavy ity, rain’ireo 
kambana telo mianadahy vao teraka, raha ny fanazavana azo hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

