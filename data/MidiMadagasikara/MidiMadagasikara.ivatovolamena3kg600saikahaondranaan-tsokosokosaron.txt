IVATO : VOLAMENA 3KG600 SAIKA HAONDRANA AN-TSOKOSOKO, SARON’NY ZANDARY – MIDI MADAGASIKARA

Efa ela ity lehilahy iray, teratany malagasy ity no efa narahin’ireo zandary avy ao amin’ny kaompania 
Seranana maso. Efa nisy mantsy, hoy ny fanazavàna azo, ny angom-baovao azo mahakasika azy sy ny 
fanondranana harem-pirenena miafina. Tao anatin’ny fisavàna ireo entana fitondra an-tanana 
teo am-pidirana ny fiaramanidina no saron’ny zandary ny valizy misy volamena miafina. Milanja 
amin’ny 3kilao sy sasany mahery kely ireto bolangam-bolamena saika haondrana an-tsokosoko ireto. 
Ny talata teo, tokony ho tamin’ny roa ora sy sasany teo, no nahatratrana an’ity lehilahy ity, teo 
ny entany », hoy hatrany ny fanazavàna. Sidina an’i kaompania Airlinks, ho any Johannesbourg no 
niondranan’ity ranamana ity. Avy hatrany moa dia nopaingorina ity farany ary nentina tany amin’ny 
zandary nanaovana fanadihadiana, raha nogiazana avy hatrany kosa ireo bolangam-bolamena. Ny 
avy amin’ny vondron-tobim-pileovana Analamanga, miaraka amin’ny kaompania Ivato no misahana 
araka ny fantatra hatrany. Hatreto dia mbola ao anatin’ny famotorana tanteraka izy ireo. Tsy fantatra 
izany na voairaka ity farany na azy manokana ireto volamena be ireto. Tsy fantatra araka izany ihany 
hoe iza no ambadika, na iza no mpampaniraka ary saika hamidy amin’iza. Somary mampametra-panontaniana 
maro ihany ny hoe, nahoana no efa eny an-dalana hiditra ny fiaramanidina vao sarona ireto harem-pirenena 
kanefa raha ny fantatra dia toa mandalo fisavàna maromaro ihany alohan’ny hahatongavana eny. 
fa isan’ny tafiditra ao anatin’ny fanadihadian’ireto zandary ireto izany. Ny lesoka toy izany 
mantsy no antony mahagaboraraka ny fivoahan’ireo harem-pirenena tsy tambo isaina. 




















