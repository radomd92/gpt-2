ANALALAVA : NOVONOINY NY ZANANY FA HISY HAKA VADY IZY – MIDI MADAGASIKARA

Renim-pianakaviana iray sahabo ho 25 taona, monina ao an-tanànan’ Ambohimarina, any amin’ny 
ambanivohitr’i Maromandia, distrikan’ Analalava no namono nahafaty tamin’ny fomba feno habibiana 
zanany naterany roa taona. Ny fatin’ilay zazakely hitan’ny fokonolona, ny zoma lasa teo, nitsingevana 
amin’ny reniranon’i Maetsamalaza no nanaitra ny teo an-tanàna, ka raikitra avy hatrany ny fikarohana 
vehivavy nahavanon-doza, izay nitsoaka. Ny ampitson’io ihany (asabotsy) dia voasambotry ny 
teo amin’ny reniranon’Ambavatsivikinigny ilay ramatoa nanapitra ny ain-janany, ka saika matin’ny 
raha tsy nalaky tonga ny mpitandro filaminana. Raha ny vaovao voaray dia latsa-pitia tamina tovolahy 
nampanantena haka vady azy ary hanorim-ponenana any Nosy-Be izy roa, ity tovovavy efa nisara-bady, 
nanda ny hampiakatra azy ho vady ity olon-tiany vaovao, satria efa manan-janaka izy. Io antony 
no nanosika an’ity vehivavy ity namono ka nanapitra ny ain-janany tsy manan-tsiny naterany. Hatolotra 
fitsarana tsy ho ela ity renim-pianakaviana namono nahafaty ny menaky ny ainy ity, raha ny loharanom-baovao 
ny mpitandro filaminana. 



misy ol mtapy mits am’ty fiainana ty,ny an’ol aza efa tsy fidiny ny azon-tsampona eo am-piterahana 


















