INTY SY NDAY : KOBAKA AM-BAVA NO BETSAKA !

Maresaka indray ny tontolon’ny fitsapan-kevi-bahoaka amin’ny ho fanitsiana ny Lalàmpanorenana. 
ny filohampirenena Rajoeliona dia nanao fandaharana manokana tamin’ny fahitalavitra vitsivitsy 
an-toetrana mihitsy, niaraka tamin’ny fahitalavi-pirenena, nanazava ny foto-kevi-dehibe 
azy hampiantso ny vahoaka handatsa-bato ho amin’io fitsapan-kevi-bahoaka io. 

Niverimberina hatrany tamin’ny famelabelarany momba an’izay fanitsiana hoentina amin’ny Lalàmpanorenana 
hakana ny hevi-bahoaka na hakana ny fankatoavan’ny mpifidy ny hoe “mba ho tena fitsinjaram-pahefana 
izy”. Ny antony, hoy izy, dia hatramin’izay dia tsy nisy mpitondra tena nampihatra an’io fitsinjaram-pahefana 
nefa io no hiantoka ny fampandrosoana ny firenena satria hanomboka any ifotony izany. Marin-doatra aloha izay fanamarihan’ny filoha izay fa ny manitikitika ny saina dia ny hoe “ny fanovana 
anaran’ny lehiben’ny faritra ho governora ve dia ahafahana milaza fa ho voaantoka ny fitsinjaram-pahefana 
izy, ary tena haharesy lahatra ny vahoaka ve fa ho fototra ny fampandrosoana miainga any anivon’ny 
tokoa? Sa ny fanafoanana ny Antenimierandoholona amin’ny hoe fandaniam-bola 20.000 tapitrisa 
ka hanaovana tetik’asa hafa?” 

Tsorina aloha fa na hatao hoe “mpanjaka” na “tompomenakely” na filohan’ny faritra sy hofidiana 
ny tamin’ny Repoblika faharoa ny filohampokontany, sy ny sisa, ny fepetra vaovao hoenti-manitsy 
Lalàmpanorenana dia tsy mandeha ho azy toa izany ny fiantohana ny fampandrosoana ny firenena. Homena ny fahefana hitantanany ny rafitra ny faritra ny Governora, hoy ny Filoha. Tsara izany fa 
inona avy? Fahefana hanamboatra lalana sy tetezana mbamin’ny fotodrafitrasa, hoy izy. Tsy misy 
an’izany fa manitikitika ny hoe “amin’ny fomba ahoana?” Ny karaman’ny mpiasam-panjakana ao anivon’ilay 
sahanin’ny Ben’ny tanàna aza tsy zakan’ilay kaominina, ary ho toraka izany koa ny ao anivon’ny 
ka fomba ahoana no hahafahan’ny faritra miantoka ny fananganana ny fotodrafitrasa nefa ny hoenti-miatrika 
amin’ny ankapobeny tsy ho voafehiny akory, na ny vola na ny teknika na ny teknisianina, sy ny hafa 


Etsy ankilany, ireo loharanon-karena tokony hahafahan’ilay faritra miantoka ny filany dia tsy 
fitondrana foibe hozakainy samirery fa tsy maintsy ho eo ambany vahohon’ny mpitondra foibe. Izay 
tamberim-bidy kely avy amin’ny vokatra ny mpamboly sy mpiompy miala ao amin’ilay faritra no hany 
loharanom-bolan’ilay faritra na ilay kaominina. 

Ny tetik’asa tena ahafahan’ny faritra mivelatra kosa ka iandrandrany fandraisana anjaran’ny 
foibe amin’ny alalan’ny famatsiam-bola dia tsy ho azon’ilay faritra hotanterahina raha tsy mifanaraka 
tombontsoan’ny mpamatsy vola avy any ivelany, nefa ny fitondrana foibe no hany ifampiraharahan’ireny 
vola ireny, izay ho azo antoka koa fa ny hataramin’ny taom-polo 80 no mankaty hatrany. 

Na ny ho fitsinjarana ny mpiasam-panjakana hisehatra any anivon’ny faritra ihany aza, toy ny mpampianatra, 
mpitsabo, mpiasan’ny asa vaventy, sy ny maro, dia efa tsy ho vitan’ny fanitsiana an’io Lalàmpanorenana 
endriny ankehityriny io. Nanao azy ho nahay ange ry Ratsiraka tamin’ny fametrahana ny faritany mizaka tena tamin’ny 1997 
toraka izany ry Ravalaomanana tamin’ny 2007 momba ny faritra 22, ary narangaranga sy nasandratra 
ny sain’ny vahoaka ny hoe “ho antoky ny fitsinjaram-pahefana tena izy ka ho fototry ny fampandrosoana 
any amin’ny vahoaka”, fa inona no nihafarany? Izahay tsy milaza fa tsy fototra ny fampandrosoana 
fitsinjaram-pahefana tena izy, saingy manipika kosa izahay fa tsy izao kobaka ambava ankehitriny 
no hiantoka izany. 



