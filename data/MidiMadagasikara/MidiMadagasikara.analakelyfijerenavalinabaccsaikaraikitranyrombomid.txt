ANALAKELY : FIJERENA VALINA « BACC », SAIKA RAIKITRA NY ROMBO – MIDI MADAGASIKARA

Nivaly ny sabotsy teo ny fanadinana “baccalauréat” teto an-drenivohitra. Tamin’izany fijerena 
voka-panadinana izany tokoa, saika raikitra ny rombo afakomaly teo amin’ireo olona tonga nijery 
“bacc” sy ny ireo tompon’andraikitra tao amin’ny sekoly J.J Rabearivelo teny Analakely. Ny antony, 
ny filazan’ireo olona teny dia toa hoe efa nipetaka teo amin’ny tabilao ny lisitra kanefa tsy nety 
tompon’andraikitra ny vavahady. Tokony ho tamin’ny roa ora tolakandro tany no nisehoan’izany. 
velona ny horakoraka ary saika nitohy tany amin’ny fanimban-javatra mihitsy, raha tsy nalaky 
teny an-toerana ireo mpitandro filaminana nandamina ny raharaha. Efa tany amin’ny enina ora maraina 
mantsy, ny andron’io sabotsy io, no efa tomefy olona teny an-toerana, ary nihanitombo hatrany 
izany ora maromaro taty aoriana. Tamin’ny 12 ora antoandro teo no nandeha ny siosion-dresaka fa 
ilay lisitra. Nanomboka teo no efa nanomboka tsindrin-daona ny rehetra. Ora roa aty aoriana anefa 
tsy nivoha foana ny vavahady, ka nampiakatra ny hatezeran’ny sasany. Ny sasantsany tamin’ireo 
tonga teny no efa nihanika tamboho sy niezaka nanosika ny vavahady hidirana. “Fomban’ny olona 
ny somary mikorontana kely toy izany, ary izay mihitsy no antony nandefasanay pôlisy teny an-toerana 
fitandroana ny filaminana”, hoy ny teo anivon’ireo mpitandro filaminana. Nilamina tsy nisy raorao 
moa izay fijerena valim-panadinana izay tamin’io tolakandro io. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

