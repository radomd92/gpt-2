KITRA LALAOVIN'OLONA FITO - U-15 :: EKIPA MARO NO ANDRASANA AMIN’NY M’ FOOT FOKONTANY KARAKARAIN’NY RTA SY ALEFA BAREA • AORAHA

Mikarakara fifaninanana baolina kitra lalaovin’ olona fito, ho an’ireo zatovo latsaky ny 15 taona 
fahitalavitra RTA sy ny fikambanana Alefa Barea, amin’ny volana marsa ho avy izao. Hisokatra amin’ny 
ho avy io ny fisoratana anarana ho an’ireo izay vonona sy liana ny amin’ izany. 

M’Foot Fokontany no anarana iantsoana ity fifa­ninanana goavana handrai­­san’ ireo ekipa avy 
Boriborintany enina eto Antananarivo renivohitra anjara ity. Hotontosaina eny anivon’ny kianja 
kitra ho an’olona fito eny anivon’ny Boriborintany ny fifanintsanana ho an’ireo mpandray anjara, 
kianja lehibe iray eto an-drenivohitra kosa no handray ny dingan’ny manasa-dalana, izay ho fantatra 
eo ihany. Antenaina kosa anefa fa kianja mahazaka mpankafy baolina kitra maro no hanatontosan’ny 
roa tonta ny fahitalavitra RTA sy ny fikambanana Alefa Barea an’ity fifaninanana tsy manam-paharoa 


Mba hahafahana mandray anjara amin’ity fifaninanana ity anefa dia tokony manangana ekipa ahitana 
dimy ambin’ny folo ireo rehetra liana. Amin’ny 6 febroary izao no hanombohan’ny fisoratana anarana 
amin’ny foiben’ny RTA Ankorondrano na eny amin’ny foiben’ny fikambanana Alefa Barea eny Antsahabe. 
amin’ny 28 febroary kosa ny faran’ny fisorotana anarana. Hanomboka amin’ny 30 marsa kosa ny fifaninanana. 
hatramin’ny iray volana sy tapany noho izany ny dingana samihafa amin’ny fifaninanana. Vinavinaina 
amin’ny 12 mey ho avy io kosa ny lalao famaranana. 

Antenaina ny hahitana mpandray anjara maro amin’izao lalao natao ho an’ny taninketsan’ny baolina 
izao satria dia fokontany maro eto an-drenivo­hitra no manana kianja filalaovana baolina ho an’olona 
tahaka ny etsy Mahazoarivo, Coum 67ha, Ankasina sy ireo maro hafa. 









Enregistrer mon nom, mon e-mail et mon site web dans le navigateur pour mon prochain commentaire. 



