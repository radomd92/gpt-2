ANDROHIBE : TELO LAHY NIRONGO BASY NANAFIKA TOERAM-PIVAROTANA – MIDI MADAGASIKARA

Toeram-pivarotrana enta-madinika iray notafihana jiolahy telo mitam-basy ny zoma hariva teo 
ho tamin’ny 5 ora sy sasany tany ho any. Tsy fantatra mihitsy hoe jiolahy ireto mpanao ratsy niditra 
ny mpividy rehetra. Tampoka teo anefa dia nandrangaranga basy izy ireo ary nandrahona izay rehetra 
tao an-trano ka nitaky ny vola rehetra tao amin’ny “caisse”. Noho ny tahotra dia tsy maintsy nanaiky 
foana ny tompon’ny tsena. Rehefa nanazo izay ilainty ire o jiolahy dia nivoaka toy ny tsy nanao na 
na inona ireny. Taorian’izay vao afaka niantso mpitandro ny filaminana ireo voatafika saingy 
nadio ny rano nitan’ireo mpanao ratsy. Araka ny vaovao voaray avy eo anivon’ny mpitandro ny filaminana 
saika mbola hanafika toeram-pivarotana hafa teny Ivandry indray ireto jiolahy ireto. Efa nihaodihaody 
an-toerana izy ireo saingy nandamoka izany. Tonga ara-potoana teny an-toerana ny polisy avy ao 
kaomisarian’ny Filaminam-bahoaka boriboritany faha-8 etsy Analamahitsy ka vaky nandositra 
jiolahy. Tena mampiseho ny heriny tokoa ireo jiolahy eto andrenivohitra. Fantatra, anefa, fa 
ilay hetsika manokana iarahan’ny polisy, ny zandary ary ny tafika manao mba hiadiana amin’ny firongatry 
tsy fahandriam-pahalemana eto Antananarivo sy ny manodidina. Hetsika izay voalaza fa natomboka 
herinandro lasa iny ary mandritra ny fotoana tsy voafetra. 




















