BETROKA  : VEHIVAVY ROA SY ZAZA ROA NISY NAKA AN-KERINY – MIDI MADAGASIKARA

Mitohy hatrany ny fangalana olona an-keriny. Ny alakamisy lasa teo, tokony ho tamin’ny iray ora 
tany ho any, vehivavy roa sy zaza roa no nisy naka an-keriny tamin’izany. Tao amin’ny fokontany 
làlana 20 kilaometatra tsy hidirana ao Mahabo, ditrikan’i Betroka no nitrangan’izany. Marihina 
vehivavy avokoa ireto olona nisy naka an-keriny ireto. Taorian’ny zava-nitranga, nahazo antso 
avy amin’ny « poste avancée » ao Mahabo avy hatrany ny USAD na ny sampana manokana miandraikitra 
famongorana ny asan-dahalo any an-toerana. Ireto farany dia nandefa zandary 15 izay notarihin’ny 
ireo mba handray an-tànana ny toe-draharaha. Nampian’ny zandary avy amin’ny PA Mahabo ihany koa 
ireo tamin’ny asa fikarohana ny toerana mety ahitana ireo mpaka an-keriny sy ireo zaza amam-behivavy 
Noho ny ezaka mendri-piderana nasehon’ireto zandary ireto dia hita tao amin’ny toerana atao hoe 
manakaiky an’Ambatolahy, ireto olona efatra nisy naka an-keriny ireto. Tafaverina soa aman-tsara 
amin’ny fianakaviany avy izy ireo ankehitriny.Tsy nisy ny naratra na ny namoy ny ainy tamin’ny 
azy ireo satria tsy nisy ny fifandonana noho ny tsy mbola nahitana ireo nahavanon-doza. Mbola mitohy 
anefa ny fikarohana azy ireo. Ny « poste avancée » ao Mahabo no manao ny famotorana ireo vehivavy 
mba ho fanampiana ahitana ny marina mahakasika izao raharaha izao. 




















