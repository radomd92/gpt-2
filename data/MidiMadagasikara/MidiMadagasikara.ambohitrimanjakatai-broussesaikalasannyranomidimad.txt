AMBOHITRIMANJAKA : TAXI-BROUSSE SAIKA LASAN’NY RANO – MIDI MADAGASIKARA

Ny eo tsy ritra, mananintanina indray ity ny manaraka ! Ity fiarakan’ny rano ity no tiana holazaina 
indrindra fa ireo manapaka ireo lalana isan-karazany eto an-drenivohitra sy ny manodidina. Raha 
hiteny afa-tsy ny eny Andranotapahina sy amin’ny faritra Ambohitrimanjaka iny. Dibo-drano tanteraka 
mantsy ny arabe, takaitra navelan’ilay ora-mikija ny herinandro ambony lasa teo. Mety mbola hitombo 
izany, amin’ity orana tsy an-kijanona entin’ity andro ratsy ity. Voka-dratsin’izay rano miakatra 
ny arabe izay dia taxi-brousse iray no latsaka teo amin’ny sisin’arabe ka saika lasan’ny rano, 
teny Ampangabe. Araka ny voalazan’ireo nanatri-maso dia saika ho any Ambohitraimanjaka any ity 
ity. Efa mandeha an-jambany fotsiny ireo mpamily eo amin’io lalana feno rano io, saingy tamin’ity 
mitoraka ity dia nanamorona loatra ny sisiny ilay fiara ka latsaka. Soa ihany aloha fa tsy nisy naninona 
mpandeha tao anatin’ity fiarabe mpitatra olona ity. Fa tamin’iny faran’ny herinandro iny dia 
ihany ireo fiara niharan-doza, tafahitsoka tanaty lavaka na tafavoaka ny lalana mihitsy, noho 
arabe dibo-drano, na noho ny lalana malama fotsiny. Teny amin’iny lalana By Pass iny, ohatra, fiara 
ihany koa no latsaka tany an-tanimbary, noho tsy fahitana lalana sy ny setrasetran’ny mpamily. 
ho tamin’ny dimy ora hariva teo no nitranga ity lozam-pifamoivoizana ity omaly. Fiara marika mazda 
raha araka ny fitantaran’ny manodidina dia nifanenjika ary nikasa hisongona fiara iray, no nifatratra 
an-tanimbary. Potika ny fiara ary naratra mafy izy roa lahy tao anatiny. Nentina faran’izay haingana 
amin’ny hopitaly. Ny lavaka etsy andaniny, ny rano manginy fotsiny, mila mitandrina fatratra 
ireo mpampiasa lalana amin’izao fotoana izao, hisorohana ny loza mety hitranga. 



