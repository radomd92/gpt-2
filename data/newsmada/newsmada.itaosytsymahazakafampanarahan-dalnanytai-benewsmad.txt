ITAOSY : TSY MAHAZAKA FAMPANARAHAN-DALÀNA NY TAXI-BE | NEWSMADA

Par Taratra sur 01/02/2018 

Mikononkonona fitokonana fa tsy mahazaka fampanarahan-dalàna ataon’ny polisy eny an-toerana 
taxi-be eny Itaosy. Miray hina amin’ny gaboraraka ireo mpitatitra ary mahavita mandrahona mpitandro 
mihitsy ny zotra 133, 143 ary ny A. 

Etsy andaniny, milaza ny tsy hilefitra ny mpitandro filaminana eny an-toerana. Tsy manaiky ny 
bokotra sy ny ramatahora avy amin’ireo tompona taxi-be miseho mahitahita izy ireo. 

Natao ho biby fampitahorana hatramin’izay ireo begalona sy mpitsara na olona mahitahita na hitam-poko 
izao aza ny fahadisoana ataon’ny mpamily ka mendrika fanasaziana. Milaza ny tsy hanaiky izany 
ireo mpitandro filaminana mandamina ny fifamoivoizana ao an-toerana. 

Mijaly ny vahoakan’Itaosy amin’ny afitsoky ny taxi-be tsy refesi-mandidy. Tsy misy tonga any 
farany izy ireo amin’ny hariva. Mihodina an-dalana avokoa izy ireo ary mandika ny voalaza ao anatin’ny 
Manginy fotsiny ny familafilana ny mpandeha hoe eo amin’ny fiaro Ampefiloha ny fiantsonana farany 
tsy tonga hatrany Analakely. 

Manasazy avy hatrany ny polisy. Maka ny taratasin’ny mpamily ary tsy afaka miasa avy hatrany ireo 
madi-doha. Tsy zakan’ny kaoperativa sy ireo miseho ho tsimatimanota izany ka miketrika grevy 
ireo hanoherana ny asa hentitra ataon’ny mpitandro filaminana. Tokony hijanona izay taxi-be 
te hiasa fa tsy mamilafila toy izany. 

Tsikaritry ny mponina eny Itaosy fa niha-nalalaka ny lalana tao anatin’ny volana vitsivitsy izay. 
ny lalàna velona ny polisy ary tsy nitsitsy tamin’ireo taxi-be. Maneho fankasitrahana ny fiasan’ny 
mihitsy ireo mponina eny Itaosy amin’ny fandraisan’andraikitra toy izany. 



Les commentaires sont fermées. 

