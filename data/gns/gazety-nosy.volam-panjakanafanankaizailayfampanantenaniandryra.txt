VOLAM-PANJAKANA : FA NANKAIZA ILAY FAMPANANTENAN’I ANDRY RAJOELINA ?

Accueil > Gazetin'ny nosy > Volam-panjakana : Fa nankaiza ilay fampanantenan’i Andry Rajoelina 


Publié le 07 mars 2019 



Toa izao indrindra no nolazain’ingahy Andry Nirina Rajoelina tamin’ny fampielezan-kevitra 
raha handresy lahatra ny vahoaka Malagasy hifidy azy izy : «Aza matahotra ianareo fa efa vonona 
ny vola ho entina hiasa. Tsy hisy ankiandriandry intsony eo fa tonga dia asa no hatao sady tsy afaka 
ny fanarenam-pirenena ». Horakoraka moa izao. Ny fihobiana tsy misy toa izany. 

Hatramin’izao nefa dia tsy hita izay vola voalaza tamin’izany. Tsy mitsaha-midina ny sandan’ny 
Malagasy ariary raha ampitahaina amin’ny vola vahiny. Midika izany fa tsy misy vola ao amin’ny 
ao ary tsy mandeha mihitsy ny raharaham-pirenena. Fa mba aiza ilay vola nampanantenana, hoy ny 
etsy sy eroa ankehitriny. 

Raha mandeha any amin’ny ministera isan-karazany any isika dia tsy manam-bola amin’ny fampihodinana 
raharam-panjakana izy ireny. Mitango lalitra fotsiny ny mpiasam-panjakana ary milalao solosaina 
atao handaniana andro satria hono tsy misy ny vola. 

Fa nankaiza ary ireny vola nampanantenana ireny ? Sa ve avy amin’ny fitenenana hoe kobaka am-bava 
izy ireny ? 

Raha nafindra any amin’ny filohan’ny repoblika ny fahefana izay teo amin’ny solombavambahoaka 
fanaovan-dalàna, dia nihevitra ny maro fa maika tokoa ny fanarenana ka omena fahefana lehibe ny 
repoblika mba hampiasany hialana amin’izao fahantrana izao. Hatramin’izao nefa dia tsy hita 
tena nanaovana iny lalàna iny. Sa tapi-dàlan-kaleha tanteraka amin’ny fidiram-bola ity fanjakana 
? 

Fanontanina mipetraka tamin’ny mpanao pôlitika sy ny olona mahalala ny fampiasam-bola tokoa 
filazana hoe efa vonona ao ny vola hoentina hiasa tamin’ny fampielzan-kevitra iny. Toa mitovy 
Hery Rajoanarimampianina ihany ny fiasa ankehitriny. Tsy hita mihitsy ny mahasamy hafa azy. Tsy 
izay fiovana aloha hatreto ary mbola mampanahy koa ny ho fanantenana raha izao no mitohy. Marina 
mbola iray volana sy tapany izao no nandraisana fitondrana nefa mampanahy ihany ny raharaha satria 
tsy misy andraso andraso no nampanantenana ny vahoaka Malagasy tamin’ny fampielezan-kevitra. 

Moa ve sarotra ny fitondrana firenena tena izy noho ny fitondrana fanjakana Tetezamita? Sao dia 
hiverina fanjakana Tetezamita indray isika? 





