GSDM: AO ANATIN’NY FANDAHARAM-PIANARANA NY « AGROÉCOLOGIE » | DÉLIREMADAGASCAR



Sekoly enina hafa indray any amin’ny faritra Vakinankaratra hampidirana ny fomba fambolena maharitra 
« agroécologie » ao anatin’ny fandaharam-pianarana. Mpianatra 1200, kilasy faha-enina sy faha-dimy 
ambaratonga faharoa no hisitraka ny tetikasa MANITATRA II izay vatsian’ny COMESA sy ny vondrona 
vola. Tomponandraikitra amin’ny fanatontosana ny tetikasa kosa ny fikambanana mivoy ny teknikam-pambolena 
GSDM. Ho firosoana amin’ny asa, notanterahina ny 6 novambra 2018 ny fanavaozana ny fiarahamiasa 
amin’ny GSDM sy ny ministeran’ny fanabeazam-pirenena (MEN). Ny tale mpanatanteraky ny GSDM Rakotondramanana 
ny ministry fanabeazam-pirenena Horace Gatien no niara-nanao sonia izany. 

Efa nisy ny fiarahamiasan’ny roa tonta tamin’ny taom-pianarana 2017-2018. Mpianatra 1000, ray 
mpianatra sy mpampianatra tao amin’ny fari-piadidian’ny fampianarana (DREN) Vakinankaratra 
nahazo tombontsoa tamin’ny fampianarana ny « agroécologie ». Araka ny fanazavan’ny tale mpanatanteraky 
GSDM Rakotondramanana fa tetikasa andrana izy ity saingy manana tanjona ny hampidirana ny fomba 
maharitra ao anatin’ny fandaharam-pianarana ho an’ny sekoly rehetra eto Madagasikara. Maniry 
hitaran’ny tetikasa any amin’ireo DREN hafa ihany koa Ministra Horace Gatien. “Ny mpianatra no 
ny fahalalana azony any amin’ny ray aman-drenin’izy ireo momba ny « agroécologie » mba hampitomboana 
taham-pamokarana, tsy hanimbana ny tontolo iainana”, hoy hatrany Rakotondramanana. Vokatra 
tsapain-tanana tamin’ny tetikasa MANITATRA I ny fihenan’ny doro tanety. Rehefa samy namboly 
haingam-pitombo toy ny “acacia” sy hazo fihinanam-boa ny mpahazo tombontsoa dia tsy nisy doro 
intsony. Ao anatin’ny teknika fambolena maharitra ny famerenana amin’ny laoniny ny tsiron’ny 
amin’ny alalan’ny fambolen-kazo, ny voly rakotra, ny fiarovana ny tontolo iainana. 



Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

