FANADINANA BAKALOREA: MITAINTAINA IREO MPIADINA JAMBA SIVY MIANADAHY  | NEWSMADA

Par Taratra sur 14/09/2018 

Sivy mianadahy ireo tanora sembana amin’ny fahitana na jamba hiatrika fanadinana bakalorea amin’ity 
ity. Avy ao an-tampon-tanànan’Antsirabe ny telo mirahalahy amin’izy ireo raha toa ka avy ao Antananarivo, 
hiatrika ny adina ao Antsirabe, kosa ny telo. Avy ao Ambositra ny fahafito ary samy avy ao Farafangana 
roa mianadahy sisa. 

Telo andro mialoha ny fanadinana, mitaintaina izy ireo satria tsy mbola mahazo toky amin’ny minisiteran’ny 
ambony tarihin-dramatoa Rasoazananera Marie Monique na efa voadika soratra “braille” na tsia 
laza adina ampiasain’izy ireo mandritra ny fanadinana. 

Raha ny tokony ho izy, ora sy fotoana mitovy, laza adina mitovy, saingy voadikan’ny minisitera 
mialoha amin’ny soratra “braille” ny atrehin’ny mpiadina jamba. Fantatra, araka ny voalazan’andriamatoa 
Haingo, mpandrindra ny tetikasa Voatra asa tantanin’ny federasion’ny fikambanan’ny jamba eto 
fa sady miandry ny fanadinana ireto tanora jamba no mitaintain-dava. 

Tamin’ny taon-dasa, saika tsy afaka niatrika fanadinana bakalaorea ny tanora efatra mianadahy 
Ambositra raha tsy ny solontenan’ny fivondronamben’ny fikambanan’ny olona jamba ao Antsirabe 
tonga tsy nantsoina ary nosamborina tamin’ny ora farany, nisahana ny fandikana ny laza adina ho 
“braille”. 

Fantatra indray izao, araka ny resaka nampitain’ireo mpitondra tenin’ny olona jamba niresaka 
tompon’andraikitry ny fanadinana bakalaorea tao Fianarantsoa, fa tsy mbola hisy indray izany 
herinandro io. 

Tsy nisy mihitsy fampitam-baovao ho an’ireo mpiadina na ireo fikambanana afaka miahy azy ireo 
momba izany. 

“Kely tsy mba mamindro izahay”, hoy ireo tanora jamba miezaka mianatra ireto. Tsy raharahan’ny 
Fampianarana ambony ny aminay satria vitsy anisa izahay kanefa te hiezaka tsy ho vesatry ny fiarahamonina. 



Les commentaires sont fermées. 

