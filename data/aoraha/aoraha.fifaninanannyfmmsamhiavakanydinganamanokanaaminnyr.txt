FIFANINANAN'NY FMMSAM :: HIAVAKA NY DINGANA MANOKANA AMIN'NY "RALLYE MOTUL" • AORAHA

Hiditra amin’ny dingana faharoa ny fiadiana ny tompondakan’i Madagasikara amin’ny fanamoriana 
ny klioba Firaisana Malagasy Mpanao Sport Automobile sy Moto (FMMSAM) amin’ny herinandro ho avy 
Hatao amin’ny 17 ka hatramin’ny 19 mey 2019 ny andiany “Rallye Motul”. Hiavaka ny fifaninanana 
ny dingana manokana tsy misy miverina. 

“Miezaka ny manatsara ny fihaonana karakarainay izahay. Andiany faharoa izao omaninay izao raha 
fifaninanana fanamoriana fiarakodia. Dingana manokana roa ambin’ny folo no hatrehan’ireo mpanamory 
anjara. Tsy hisy ny fiverenana. Hatao karazana fampisehoana goavana ihany koa mba hampifaly ny 
hatramin’ny mpanohana”, hoy ny fanazavan-dRatahina Robbi, filohan’ny FMMSAM. 

Ao anatin’ny halaviran-dalana 293,78 km no hosedrain’ireo mpanamory. Mahatratra 128 km kosa 
halavirana hodiavin’ireo mpandray anjara eo amin’ny dingana manokana. Hiainga eo amin’ny Sodiama 
ny fiara rehetra, amin’ny zoma 17 mey, ho avy izao. 











Enregistrer mon nom, mon e-mail et mon site web dans le navigateur pour mon prochain commentaire. 



