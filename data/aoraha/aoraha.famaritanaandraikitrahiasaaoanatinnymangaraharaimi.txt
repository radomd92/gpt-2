FAMARITANA ANDRAIKITRA :: HIASA AO ANATIN’NY MANGARAHARA I MIALY RAJOELINA, VADIN’NY FILOHA • AORAHA

Namoaka fampitam-baovao mamariparitra ny andraikitra sy ny anjara toeran’ny vadin’ny Filohan’ 
Repoblika, Rajoelina Razakandisa Mialy, ny kabinetran’ny Fiadidiana ny Repoblika, omaly. Voalaza 
«resy lahatra amin’ny tokony hikatsahana fiainana tsaratsara kokoa ho an’ny zaza amam-behivavy 
ho avy mamiratra kokoa ny vadin’ny Filoha». Mahatsapa ihany koa izy fa tokony hirotsaka lalindalina 
eo amin’ny fikatsahana ny mahasoa ny vahoaka malagasy. 

Na eo aza izany fanoloran-tenany izany, dia voafehy ao anaty teboka maromaro ny fahefana sy ny anjara 
hosahanin-dRajoelina Mialy, izay azo adika ho fisorohana amin’ny fitsabahana andraikitra sy 
amin’ny maha vadin’ny Filoham-pirenena azy. 

« Ny andraikiny dia ny manohana azy amin’ny fanatanterahana io asa masina io, ka miara-dia aminy 
fivoahana ôfisialy ataony. Ny vadin’ny Filohan’ny Repoblika dia tsy mitsabaka mihitsy, na amin’ny 
ahoana na amin’ny fomba ahoana amin’ny fitantanan-draharaham-panjakana ary tsy hanao tsindry 
amina tompon’andraiki-panjakana », hoy ny fampitam-baovao avy amin’ny Fiadidiana ny Repoblika. 

Fantatra fa: « hanohy ny asa eo anivon’ny fikambanana izay tarihiny hatrany i Mialy Rajoelina, 
ny Fikambanana Fitia ». 









Enregistrer mon nom, mon e-mail et mon site web dans le navigateur pour mon prochain commentaire. 



