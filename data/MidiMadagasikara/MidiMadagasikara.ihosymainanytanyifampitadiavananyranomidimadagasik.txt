IHOSY : MAINA NY TANY, IFAMPITADIAVANA NY RANO – MIDI MADAGASIKARA

Noho ny tsy fisian’ny orana, dia miaina ao anaty hain-tany sy ianjadian’ny tsy fahampian’ny rano 
ny ankamaroan’ny mponina any amin’ny distrikan’ Ihosy, Faritra Ihorombe. Raha ny vaovao voaray 
any an-toerana, dia efa ho tapa-bolana no mankaty no nijaly rano hantsakaina ny vahoaka. Ritra 
maina ny vovon-drano, satria miharitra avokoa ny loharano sy rian-drano mamatsy ny tanànan’ Ihosy, 
manano sarotra ny fahazoana rano fisotro madio. Na andro na alina, dia ilaharana avokoa ireo paompy 
rano fisotro. Misy amin’ny olona mandeha an-kilaometatra maro mivoaka ny tanàna vao mahita rano, 
mbola tsy ara-pahasalamana, raha ny fampitam-baovao voaray hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

