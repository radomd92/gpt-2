TSY FILAMINAM-BAHOAKA ETO TOAMASINA : NANOME BAIKO HENTITRA NY EMMO-SÉCURITÉ NY “OMC” – MIDI MADAGASIKARA

Vokatry ny firongatry ny tsy filaminana eto Toamasina, ny vaky trano, fanendahana, fanafihana 
ary ny vono olona, dia namory haingana ireo ekipan’ny « OMC » ny prefen’i Toamasina Atoa Benandrasana 
ny herinandro nivalona iny. 

Nandritra izany dia hentitra ny baiko nomen’izy ireo ny mpitandro ny filaminana eo anivon’ny Emmo-Sécurité 
fa mila vokatra haingana amin’izany filaminam-bahoaka izany ny vahoaka. Ho an’ny « OMC » dia mila 
ny fanangonam-baovao ny mpitandro ny filaminana, Mila manao fanaraha-maso andro na alina ny zandary 
ny polisy, ary mila manao ny ainy tsy ho zavatra ihany koa, fa efa tena mandry andriran’antsy ny vahoakan’i 
noho ireo andian-jiolahy. Hatreto mantsy mbola dimy tamin’ireo orinasan-jiolahy no voasambotra 
miandry ny fitsarana azy am-ponja. Mbola tovolahy efatra tamin’ireo voarohiroy, fa namono ilay 
frantsay sy ny vadiny malagasy ary ny zanaka izy ireo farany teo. 

Ankoatra izany omaly maraina dia tratra ambodiomby teo am-pamakiana trano ity tovolahy iray; 
mbola nitondra moto nangalarina tao amin’ity fokontany Anjoma 23/21 ity ihany koa. Vao niantsovonjy 
fokonolona dia nikoropaka ilay tovolahy mpamaky trano, ka raha nandositra dia tafiditra indray 
an-tokotanin’olona ka noraisim-potsiny. Soa fa tonga mialoha ny polisin’ny FIP naka ity tovolahy 
trano ity, raha tsy izany dia efa niharan’ny fitsaram-bahoaka satria efa leo ny vaky trano izay 
isan’andro ao Anjoma 23/21. 

Ankoatra izany, dia tratra ambodiomby teo am-pitaomana ireo entana halatra nandritra ny vaky 
tao Mangarano koa ireto jiolahy ireto. Raha voasambotra izy ireo avy hatrany dia nanoro ny tokantrano 
sy fitehirizan’izy ireo ny entana avy nangalarina mandritra ny vaky trano fanaon’izy ireo. Ireo 
sy ireo fanamasifam-peo ary ireo fahitalavitra samihafa no tena angalarin’ireo jiolahy mpamaky 
ao Mangarano ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

