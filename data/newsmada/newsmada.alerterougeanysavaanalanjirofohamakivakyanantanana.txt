«ALERTE ROUGE» ANY SAVA, ANALANJIROFO…  : HAMAKIVAKY AN’ANTANANARIVO I ENAWO RAHAMPITSO | NEWSMADA

Par Taratra sur 07/03/2017 

Rivodoza matanjaka i Enawo raha ny filazan’ny Météo Malagasy. Handravarava izy satria mahery 
ny rivotra entiny. Mitondra rivotra 170 km isan’ora sy tafiotra mahatratra 240 km isan’ora manodidina 
ivony. Omaly hariva, tany amin’ny 300 km avaratra atsinanan’Antalaha no nisy ny foibeny. 

Mikisaka mianandrefana izy io ary manatona an’Antalaha amin’ny hafainganam-pandeha 10 km isan’ora. 

Hiditra an-tanety, anio, eo anelanelan’Antalaha sy Cap Masoala ity rivodoza Enawo ity. Hamakivaky 
izy rahampitso sy afakampitso ka mila miomana amin’izany ny rehetra indrindra amin’ny mety ho 
mpivarotra amin’ny fanitrihana entana sy fampiakarana vidin’entana indray. Anisan’izany ny 
fandrehitra, vary, labozia, paty, siramamy, sira, rano fisotro madio… 

Noho izany, mampihatra ny fepetra mikasika ny filazana loza manambana ny faritra Diana, Sofia, 
Analanjirofo, Alaotra Mangoro ary Atsinanana. Filazana fanairana ho an’ny faritra Boeny, Betsiboka, Analamanga, Bongolava, Itasy, Vakinankaratra 
Amoron’i Mania. 

Efa nanomboka omaly, ny orambe entin’ny rambon’i Enawo any Sava sy Analanjirofo, ary ny faritra 
Hahery vaika ny onjan-dranomasina ka tsy tokony handriaka intsony ny ireo mpampiasa ranomasina 


Manangona izay ilaina rehetra ny mponina ao Antalaha 

Hatry ny omaly, efa misahotakotaka sy mitebiteby amin’ny mety hafitsok’ilay rivodoza Enawo ny 
ao amin’ny distrikan’Antalaha. Manangona labozia sy kojakoja ilaina andavanandro ny rehetra. 
sasany, manamafy ny tafon-trano, manapaka ny hazo mety hampidi-doza… 

Tsy mitsahatra mampivory ireo tompon’andraikitra isan-tsokajiny ny lehiben’ny distrika handraisana 
fepetra rehetra hifehezana ny mponina manolana ny fihavian’ilay rivodoza. 

Efa nampodiana ny mpianatra omaly ary nafarana tsy hivoaboaka ny trano. 

Nampiakarina amin’ny toerana azo antoka ny mponina mipetraka amin’ny faritra iva. 

Tao Maroantsetra, nivory ny komitim-paritry ny BNGRC nametraka ny lamina rehetra. Efa miatrana 
lakana hampiasaina sy iasana. Efa voaomana ny trano hialofana ho an’ireo mety ho traboina. Nojerena 
koa ny tahirin’entana eny amin’ny mpamongady. Tsy mitsahatra ny antsoantso fanentanana ny olona 
mailo. 



Les commentaires sont fermées. 

