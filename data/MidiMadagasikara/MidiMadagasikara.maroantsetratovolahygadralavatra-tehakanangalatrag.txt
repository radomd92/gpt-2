MAROANTSETRA : TOVOLAHY GADRALAVA TRA-TEHAKA NANGALATRA GISA SY KIRARO, SAIKA NODORAN’NY FOKONOLONA VELONA – MIDI MADAGASIKARA

Tovolahy iray sahabo 25 taona eo, izay tra-tehaka nangalatra gisa sy kiraro no naratra mafy saika 
hatezeram-bahoaka, tao amin’ny Fokontany Ankiakandrefana, Kaominina ambanivohitry Ambinagnintelo, 
amin’ny Distrikan’i Maroantsetra, ny asabotsy antoandro teo. Araka ny tati-baovao voaray, dia 
nodoran’ny Fokonolona velona ity mpangalatra voasambotra, satria leomboan’anana amin’ny asa 
ataon’ ity tovolahy gadralava tsy mety fay, ikoizana amin’ny halatra sy vaky trano ity ny mponina 
an-tanàna. Raha vao tra-tehaka izy, dia niharan’ny fitsaram-bahoaka avy hatrany, ary saika matin’ny 
raha tsy nalaky tonga ny mpitandro filaminana nanavotra ny ainy sy nitondra an’ity jiolahy tany 
birao natao famotorana. 




















