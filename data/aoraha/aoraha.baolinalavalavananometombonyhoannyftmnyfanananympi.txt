BAOLINA LAVALAVA :: NANOME TOMBONY HO AN’NY FTM NY FANANANY MPITSABO • AORAHA

Vitsy amin’ireo kliobana baolina lavalava eto Madagasikara no manana mpitsabo mpanaraka azy 
amin’ny lalao rehetra ataony. Ankoatra ny ekipan’ny 3FB, izay an’ny minisiteran’ny Fahasalamam-bahoaka, 
manana dokotera mpanaraka azy ireo ihany koa ny ekipan’ny FT Manjakaray, izay voahosotra ho tompondakan’ny 
Indianina, tamin’ity taona ity. Efa naharitra an-taonany no nisahana io andraikitra io Rakotonandrasana 
Albert na ny dokotera Andry, izay mpitsabo ao amin’ny sampana vonjy aina, etsy amin’ny hopitaly 
Ravoahangy Andrianavalona (Hjra Ampefiloha). 

“Manome tombony ny klioba ny fisiana mpitsabo ao amin’ny Staff teknikan’izy ireo”, hoy Rakotonandrasana 
Albert. “Mampiakatra ny toe-tsain’ireo mpilalao ka fahafahany manao izay rehetra hitadiavana 
ny fahitany fa misy dokotera miaraka amin’izy ireo. Toy izany ny niseho tany La Réunion, nandritra 
lalao nihaonantsika tamin’ny Etang Salé, teo amin’ity fifaninanan’ny ranomasimbe Indianina. Efa saika kivy ny mpilalao satria nanana olana aho teo amin’ny fandehanana, saingy voavaha tamin’ny 
farany izany”, hoy hatrany izy. 

“Tombony amin’ny fananana mpitsabo raha sanatria ka misy ny loza dia afaka mifampiresaka tsara 
mpilalao sy ny mpitsabo amin’izay maharary azy, raha mitovy fiaviana”, hoy i Heriniaina Ranaivoson 
i Son, mpanazatra ny FT Manjakaray. “Manolotra ny fisaorana ny fanjakana malagasy sy ny masoivohon’i 
tamin’ny famahana ny olana nataon’izy ireo nahafahako nandeha”, hoy hatrany Rakotonandrasana 
Albert. 









Enregistrer mon nom, mon e-mail et mon site web dans le navigateur pour mon prochain commentaire. 



