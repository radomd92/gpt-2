ANDILAMENA : BASY VITA GASY EFATRA AZO TENY AM-PELAN-TANAN’NY DAHALO – MIDI MADAGASIKARA

Dahalo niova fo fito no tonga nanatitra ny basy vita gasy fampiasan’izy ireo tamin’ny asa ratsy 
ireo hatramin’izany tany amin’ireo zandary tao Andilamena. Basy tefy gasy miisa efatra izy ireo, 
ny fampitam-baovao azo. Marihana fa olon-dratsy nandravarava tany amin’iny faritra iny izy ireo 
avy amina tanana iray, antsoina hoe, Betalevana, kaominina Bemaintso. Tonga saina tamin’ireo 
ratsy natao ka indro fa namerina ireo fitaovam-piadiana nampiasany hatramin’izay. 

Ambeti-tenin’Atoa Jeneraly, Sekreteram-panjakana miadidy ny zandary matetika dia ny hoe « tsy 
tsy akory ny dahalo fa mpiray tanindrazana sendra mba nihoam-pefy fotsiny ». Araka izany tsy amin’ny 
fitifirana sy fifandonana foana no mety vahaolana hiadiana amin’ny asan-dahalo sy hametrahana 
fandriampahalemana fa isan’ny tetik’ady ampiasain’ireo mpitandro filaminana ihany koa ny fifanatonana 
ny fifampiresahana ary ny fanentanana isan-karazany. Antony iray nahatonga izao vokatr’izao. 
teo ihany koa ny fiaraha-mientan’ireo tompon’andraikitra isan-tsokajiny avy tany an-toerana, 
olon-tsotra na olobe, na mpitondra fanjakana na mpitondra fiangonana. « Hita fa efa mizotra mankany 
filaminana raha ny ao Andilamena ary ho ampiana isa ny Zandary ao anatin’ny Vondro-tobi-paritry 
Zandarimaria ao atsy ho atsy araka ny fandaminana », hoy hatrany ny fampitam-baovao. Na izany na 
izany aza anefa dia mbola misy ny fanadihadiana ataon’ireo zandary any an-toerana, hitadiavana 
tena loharano sy ati-doha mpamatsy ireo « mpiray tanindrazana mpihoa-pefy ». 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

