“JMJ”: MIANTOKA NY FILAMINANA NY ZANDARY | NEWSMADA

Par Taratra sur 08/08/2018 



Tonga nanantona ny sekreteram-panjakana miadidy ny zandarimariam-pirenena, ny jeneraly Randriamanarina 
Christophe, tao amin’ny birao fiasany eny amin’ny Toby Jeneraly Ramarolahy Betongolo, omaly, 
komity nasionaly mpandrindra ny « Journée Mondiale des Jeunes » (JMJ) eto Madagasikara izay notarihin’ny 
komity. 

Mikasika ny fangatahana fiaraha-miasa amin’ny fitandroana ny filaminana mandritra ny zaikabe 
hotanterahina ny 7 oktobra ho avy izao any Mahajanga ny niompanan’ny dinika. 

Nambaran’ireo komity fa hamonjy izany zaikabe izany ny tanora manerana an’i Madagasikara ka angatahin’izy 
tolo-tanana amin’ny zandarimariam-pirenena ny amin’ny lafiny fandriampahalemana na ny eny 
na ny eny amin’ireo toerana 11 nomanina hivantanan’ireo mpizaika. Natolotr’izy ireo avokoa moa 
antontan-taratasy rehetra nahafahan’izy ireo manatanteraka izany zaikabe izany sy ny taratasy 
fiaraha-miasa. 

Nanome toky ny sekreteram-panjakana miadidy ny zandarimariam-pirenena fa hanome tanana azy 
amin’ny fitandroana ny filaminana ary hanetsika ny zandary rehetra amin’ny fiarovana ireo tanora 
eny amin’ny lalana rehetra lalovan’izy ireo ary hanatevina ny isan’ireo zandary miandraikitra 
fiambenana ny toerana itobiany. Nanolotra fisaorana ny filohan’ny komity mpandrindra ary manantena 
fahavitrihan’ny mpitandro filaminana amin’izany asa hangatahin’izy ireo tolo-tanana izany. 





Les commentaires sont fermées. 

