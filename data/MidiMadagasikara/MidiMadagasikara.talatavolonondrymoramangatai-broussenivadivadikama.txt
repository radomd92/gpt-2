TALATA VOLONONDRY – MORAMANGA : TAXI-BROUSSE NIVADIVADIKA, MARO NY NARATRA – MIDI MADAGASIKARA

Nandriaka indray ny rà omaly tamin’ireo lalam-pirenena faharoa sy fahatelo. Tetsy Talata Volonondry, 
iray manao zotra eto an-drenivohitra handeha hianavatra no nivadika, omaly vao maraina. Toraka 
ihany koa, fiara mpitatitra hihazo an’i Moramanga no latsaka tany an-tevana tetsy Andriaka. 

Raha ity nitranga tetsy Talata Volonondry, araka ny angom-baovao azo, dia fiara taxi-brousse 
zotra Ivato no nofain’ny fianakaviana manokana haka azy ireo vao maraina teny Ankazondandy. Mbola 
nisy afa-tsy ny mpamily sy ny mpanampy azy araka izany ny tao anatin’ny fiara. Azo inoana, araka 
fa mety ho somary nandeha mafy izy ireo ary azo heverina mihitsy ho tsy mbola za-dalàna. Tao anatin’ny 
iray mampidi-doza izay indrindra, raha niala kely ny tampon-tanan’i Talata no nitranga ny loza. 
voavily intsony – na voavily tampoka- ny familiana, hany ka nivoaka ny lalana avy eo namantana tanaty 
sy nivadibadika ilay fiara. Soa ihany anefa fa tsy mbola nitondra olona ity taxi-brousse iray ity, 
na izany aza dia naratra mafy ireo roa lahy tao anatiny. Simba tanteraka kosa ilay fiara « sprinter 


Fa mbola io omaly maraina io hatrany dia taxi-brousse iray mampitohy ny renivohitra sy Moramanga 
no nivadivadika sy nivarina tanaty hantsana omaly tetsy Andriaka, tamin’iny lalam-pirenana 
iny. Handeha hitodi-doza hiatsinana ity farany no sendra io loza io, araka ny fampitam-baovao 
ary efa nisy mpandeha tao anatiny. Voalaza fa fandehanana mafy vokatry ny fifananenjehana fiara 
mitovy no antony nahatonga ny loza. Na izany aza, raha ny vaovao voaray dia tsy nisy ny aina nafoy, 
dia teo aza ny hamafin’ny dona nahazo ity « sprinter » ity, saingy maro tamin’ireo mpandeha kosa 
naratra mafy ary misy mihitsy aza ireo tena voa mafy amin’izany. Efa samy nentina nihazo toeram-pitsaboana 
moa ireo naratra tamin’ireo lozam-pifamoivoizana ireo ary efa samy tonga teny an-toerana ireo 
filaminana nijery ifotony ny zava-nisy sy nanokatra ny fanadihadiana. 




















