ASAN-DAHALO :: NIVERENAN’NY JIOLAHY INEFATRA NY TANÀNAN'AMBOHIMARINA IMANGA • AORAHA

Tsy afa-bela amin’ny asan-dahalo mahery vaika ny tanànan’Ambohimarina Imanga, Kaominina Tsinjoarivo 
any amin’ny Distrikan’i Tsiroanomandidy. Inefatra niverenan’ny mpanafika ireo mponina ao, 
anatin’ity taona ity, ka vao ny alin’ny alarobia 25 jolay tokony ho tamin’ny 10 ora alina lasa teo 
no nanampatra ny asa ratsiny ireo mpangalatra omby. 

Araka ny fitantaran’ny tovolahy iray, 18 taona, monina any an-toerana dia nanapoaka basy ireo 
vantany vao niditra ny tanàna. Lasan’izy ireo ny omby miisa roa ambin’ny folo. Samy namonjy niafina 
ny mponina na ireo vatan-dehilahy mpiambina raha vao nahare ny feom-basy. 

Tsy nanaiky lembenana ny fokonolona fa nanara-dia azy ireo, taorian’izay, ka tafaverina tamin’ny 
ny omby telo. Fantatra fa tao amin’ny fokontanin’ Anosibe, Kaominina Ankadinondry Sakay no nahitana 
dian’omby farany, omaly tokony tamin’ny 2 ora tolakandro. 

Tsy navelan’ny mponina tao Anosibe hiditra tao an-tanàna kosa ireo mpanara-dia miisa efapolo 
noho ny tsy fisian’ny miaramilan’ny DAS nanampy azy ireo. Niala nenina tamin’ny fifampiresahana 
ireo Jamà sy ny mponina saingy niala maina. Hany herin’ireo mpanara-dia niverin-dalana. 









Enregistrer mon nom, mon e-mail et mon site web dans le navigateur pour mon prochain commentaire. 



