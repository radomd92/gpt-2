DRH SANDOKA : MITOMBO IHANY NY MPITORY – MIDI MADAGASIKARA

Tsy nivalona tamin’ny fampidirana am-ponja azy akory ny fanenjehana, mitombo tsikelikely ny 
mahakasika ilay tovolahy izay nisadonka DRH eo anivon’ny ministeran’ny fampianarana. Fantatra 
fa mbola misy koa olona maro izay voasolokiny ary volabe lavitra noho ny nalainy tamin’ireo te-ho 
Fram. Raha ny fanazavana azo tamin’ny mpitandro ny filaminana dia ireo izay mikasa ny ho mpiasam-panjakana 
anivon’ny tahirim-bolam-panjakana indray no nataony lasibatra. Nahazoany vola telo tapitrisa 
ary tonga hatramin’ny efatra tapitrisa ariary aza, ireo olona maro. Tanora vao nahazo marim-pahaizana 
no tena voany tamin’ilay asa fisolokiana. Mbola hitohy arak’izany ny fanenjehana an’ity tale 
eo anivon’ny ministeran’ny fampianarana ity. Naiditra am-ponja vonjimaika izy ny alatsinainy 
rehefa notorian’ny tale izay nisandohany andraikitra. Izany fitoriana izany no nitarika ny pôlisy 
velam-pandrika tamin’ny fisamborana azy ary mbola nahitàna “badge”, fitombokase ary dosie maro 
an-tranony. Voamarina ihany koa fa tena mpampianatra amin’ny lycée iray io tovolahy io. Izany 
no nampitombo ny fahatokisan’ny olona taminy. Saingy hay fisolokiana avokoa ny tao ambadik’izany 
tena nahazo volabe. Ireo te-ho mpampianatra nangalany 100.000 ariary ka hatrami’ny 150.000 ariary 
ireo te-ho mpiasan’ny tahirimbolam-panjakana dia io efa voalaza etsy ambony io ny vola notangosany. 
ny asa fisolokiana toa izao ny tsy fahatokisan’ny olona intsony ny fangaharahana amin’ny fifaninana 
fanjakana. Misy ny sehatra sasany dia tsy misy afa-tsy ny mpianakavy ihany no tafiditra ao anatiny. 
rainy sy ny zanany efatra dia mitovy asa avokoa, nefa asam-panjakana no resahina. Manazava avy 
ny fisian’ny kiantranoantrano izany. Misy indray ny sehatra hafa izay tsy misy afa-tsy ny zanaky 
manan-katao sy ny mpanankarena ny ao anatiny, ary hita mibaribary be ety ivelany. Vokatr’izany 
izany dia mahita ny olona, indrindra ny tanora, fa tsy misy ho azy mihitsy ny fifaninana izay mandeha 
tsy mahafantatra olona na koa manao kolikoly. Eo no manararaotra amin’izay ny mpisoloky maro isan-karazany 
mora foana ny hahazoany vola…mandram-pahatratra azy. Porofo mivaingana amin’izany ny nataon’ity 
nisandoka ho DRH ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

