MINISITRY NY FIAROVAM-PIRENENA : HOSAMBORINA IREO OLONA TRATRA MIVAROTRA NA MANAPOAKA TSIPOAPOAKA | NEWSMADA

Par Taratra sur 08/06/2017 

Hoenjehina ary hosamborina avy hatrany ireo izay tratra mivarotra petara na manapoaka afomanga 
ny fotoana tokony hanaovana izany. Ny andron’ny 25 jona irery ihany no azo anapoahana ny afomanga 
eny amin’ny farihin’Anosy ihany no anaovana izany, hoy ny minisitry ny Fiarovam-pirenena, ny 
Rasolofonirina Beni Xavier 



Hentitra ny minisitry ny fiarovam-pirenena fa ny 25 jona 2017 irery ihany no azo anapoahana ny afomanga 
amin’ny farihin’Anosy. Hosamborina avy hatrany ireo olona tratra mivarotra na manapoaka tsipoapoaka 
koa afomanga mialoha io fotoana io, araka ny nambaran’ny minisitry ny Fiarovam-pirenena. Tanjona 
araka ny nambarany hatrany mba hitandroana ny fandriampahalemana sy hisorohana mba tsy hiverenan’ilay 
fipoahana tao amin’ny Kianjaben’i Mahamasina tamin’ny taon-dasa izay nisy fanapoahana baomba 
tamin’ny famoizana ain’olona. “Efa nisy ny fandraisana fepetra toy izao teo aloha, saingy minia 
mahafantatra izany ny ankamaroan’ireo olona aloha”, hoy izy. 

Nohamafisiny fa ho hentitra ny mpitandro filaminana amin’ity indray mitoraka ity manoloana ireo 
minia mandika lalàna amin’ny fivarotana sy fanapoahana ireny afomanga na tsipoapoaka ireny. 

Isan-taona misy hatrany ny filazana fa hoe handray fepetra manoloana ireo mpivarotra na olona 
tsipoapoaka na afomanga mialoha ny fotoana. Tsikaritra anefa, vao mainka mihamirongatra ny mpivarotra 
tsipoapoaka ireny ary isaky ny elakela-trano saika manapoapoaka izany. Misy mpandraharaha mahita 
amin’ny fanafarana ireny tsipoapoaka sy afomanga ireny. Sao tokony hofongorina sy/na atsahatra 
fanafarana azy ireny avy any Sina ka ny any ifotony mihitsy no enjehina? Lasa mifanao fangala-piery 
ny mpivarotra sy ny mpitandro filaminana. 





Les commentaires sont fermées. 

