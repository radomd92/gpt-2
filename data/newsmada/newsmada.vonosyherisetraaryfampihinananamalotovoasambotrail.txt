VONO SY HERISETRA ARY FAMPIHINANANA MALOTO: VOASAMBOTRA ILAY TERATANY VAHINY NAMPIJALY NY SAKAIZANY | NEWSMADA

Par Taratra sur 05/07/2019 

Tsy nanaiky intsony… Nosamborin’ny polisy ny 3 jolay teo ny lehilahy teratany vahiny iray avy atsy 
Reunion, nisakaiza tamin’ny vehivavy malagasy iray rehefa notorin’ity niharan’ny fampijaliana 
ity. 

Niharan’ny fampijaliana sy fanaovana toetra mamoafady ity vehivavy teratany malagasy sakaizany 
nandritra ny taona maro. Leo sy tofoka tamin’izany ny tenany ka nitondra ny raharaha teny amin’ny 
filaminana ka izao nosamborina izao ity lehilahy ity. 

Efa nifampiteraka izy ireo, saingy na izany aza, niharan’ny herisetra amin’ny endriny samihafa, 
fampihinanana ny malotony io teratany malagasy io. Natahotra ny ho faty ilay vehivavy ka nanaraka 
fidiny ny sitrapony rehetra. 

Resa-bola sy hasarotam-piaro 

Nisy fotoana aza norahonany hovonoina sy hotsindronina amin’ny antsy. Efa maro loatra anefa ny 
mamoafady nihatra tamin’ity vehivavy ity ary efa tafahoatra ka izao tsy nanaiky izao intsony. 
ny fihetsika sy ny zavatra nataony ity teratany vahiny ity rehefa nofotoran’ny polisy. 

Tsiahivina fa mivezivezy eto Madadagasikara sy atsy amin’ny Nosy La Réunion ilay rangahy ary manome 
ilay vehivavy hatrany. Nambaran’ity teratany vahiny ity anefa fa lanin’ilay vehivavy avokoa 
vola omeny. Tsy vitan’izany fa saro-piaro amin’io vehivavy io izy ka izao nasainy nanao ny tsy fanao 
Misy fetrany sy farany avokoa anefa ny zava-drehetra. 

Tranga efa mpiseho matetika… 

Marihina fa tranga efa mpiseho matetika ny tahaka izao, indrindra ho an’ireo tovovavy na vehivavy 
manambady teratany vahiny. Taitaitra satria hanambady vazaha na koa mety ho resaka tombontsoa 
ohatra resa-bola, saingy miseho koa ny toetra ratsin’ireny vahiny sasany ireny rehefa ela ny ela 
miafara amin’ny herisetra sy ny vono… Tsy ny vahiny rehetra na koa ny vehivavy malagasy rehetra 
no manao tahaka izany. 



Les commentaires sont fermées. 

