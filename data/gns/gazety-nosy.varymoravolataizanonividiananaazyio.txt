VARY MORA : VOLA TAIZA NO NIVIDIANANA AZY IO?

Accueil > Gazetin'ny nosy > Vary mora : Vola taiza no nividianana azy io? 

Publié le 20 mars 2019 



Faly dia faly ny ankamaroan’ny Malagasy fa indrindra ireo izay tena sahirana amin’ny fahatongavan’ny 
mora tamin’ny alahady faha 17 martsa 2019 teo iny. Tsy ny tena sahirana ihany fa hatramin’ny olona 
ianjadian’ny fahantrana koa. Tena faly hatramin’ny filohan’ny repoblika Andry Nirina Rajoelina 
satria tonga tany Toamasina mihitsy izy nijery ity vary ity. 

Miandry ny fizarana azy sisa ny Malagasy ka enga anie ka mba tsy hisy ny fanodinkodinana azy ity fa 
ho tonga tanteraka any amin’ny olona nanafarana azy izany. Fa ny fanontaniana mipetraka koa dia 
ireo tsy hanam-bola hividianana izany satria efa be no Malagasy mitsipom-pako sy matory eny amoron-dàlana 
Tsy manana vary fitoventy hoy ny fitenenana. 

Tamin’ny asabotsy faha 19 janoary 2019 izay nametrahana ny filoham-pirenena Andry Nirina Rajoelina 
Mahamasina no nilazany fa efa any andranomasina ny vary mora nafarana. Midika izany fa raha mbola 
teo amin’ny fitondrana akory ingahy Andry Nirina Rajoelina dia efa nividy ireo vary ireo. Manontany 
mpanaraka ny raharaham-pirenena hoe vola taiza no nividianana ireo vary ireo? Volan’ingahy Andry 
manokana ve? Raha toa ka izay dia tokony hohazavainy izany satria tsy tokony hafangaro ny raharaham-pirenena 
ny raharahan’ny tenany manokana. Raha izay no mitranga dia mitovy amin’ny fitantanan’ingahy 
Marc an’i Madagasikara izany no misy ankehitriny. Isika no mahalala ny zavatra hitranga eto satria 
tsy ela loatra izy no nitondra teo nefa saro-pady tanteraka amin’ny fitantanana firenena izany. 

Raha toa ka 400 dôlara ny iray taonina amin’ny vary mora ireo ankehitriny raha miala any ampotony, 
mitentina 16 500 t X 400 dôlara= 6 600 000 dôlara na 22 440 000 000 ariary izay volabe tsy toko tsy forohana 


Aoka hazava fa mbola tsy afaka nampiasa ny volan’ny fanjakana ingahy Rajoelina tamin’ny fotoana 
fa efa any andranomasina io vary io. Volan’iza izany no nakana azy io? 

Raha toa indray ka volan’ireo olona namany akaiky izay mpanam-bola, dia inona no takalon’izany? 

Raha tsy izay indray dia azo eritreretina ho famotsiam-bola koa izy ity satria raha amidy amin’ny 
1000ariary ny iray kilao dia mazava ho azy fa tsy hahaleo ny sarany ny vidiny, ka iza no hibaby ny fatiantoka? 

Dia vidina any ampotony amin’ny 295 dôlara ny taonina iray ka aiza no hamenoana ny ambiny izay 400 
dôlara =105 dôlara. Raha atambatra ny vidin’ny vary rehetra dia miteraka fatiantoka ho an’izay 
azy vola 105dôlara x16 500 t=1 732 500 dôlara na 5 890 500 000 ariary. 

Raha vola tany amin’ny mpamatsy vola indray izy ity dia ahoana ny fifanarahana tamin’izany satria 
tsy tokony hisy izany tamin’io fotoana nanafarana io vary io. 

Azo ametrahana fanontaniana toa izany avokoa ny resaka izay tokony hahitana ny vola nampiasana 
amin’ny firenena toa itony. Aoka hazava hatrany fa tsy azo afangaro velively ny raharaham-panjakana 
ny raharaha ny tena manokana na ny tsy miankina. 

Tamin’ny andron’ingahy Zafy Albert sy Andriamanjato Richard dia nisy ny fifanarahana tsy nazava 
ny vary sy menaka toa izao izay nataony tamin’ny Prince de Lichenstein tamin’ny taona 1994 ka ny 
indray no nosolikian’ity olona ity ka nanome vola azy. 

Ny ohabolana Malagasy koa dia milaza fa “tsy azo atao ny mihinana hena tsy fantatra anarana”, ka 
hazava tsara ny momba ity vary mora ity fa tsy ho raisina mora amin’ny fahantran’ny Malagasy ankehitriny 
izao. Voalaza fa ao anatin’ny taona no hanatanterahana ity vary mora sy ny menaka mora ity ka tokony 
daholo izany satria andron’ny mangarahara sy ny fanjakana tsara tantana izao ary ny firenena tan-dalàna 
miady amin’ny kolikoly. 

Mba hazavao re tompoko ny mahakasika ity vary mora ity fa maro no manontany ny mahakasika marina 
io ingahy Filoham-pirenena Andry Nirina Rajoelina. 





