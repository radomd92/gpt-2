HOSOKA SY FAMPIASANA HOSOKA : ANGATAHIN’NY BANKY NY KANAKATONANA NY KAONTIN’NY SYGMMA AO AMINY – MIDI MADAGASIKARA

Noho ny olana misy eo anivon’ny Syggma izay niafara tamin’ny fanasaziana ny Sekretera jeneralin’ity 
Tantsambo eto Madagasikara ity dia angatahin’ny bankin’ity sendika ity ny hanakatonana ny kaontiny 
aminy. Nanambara izany ny sekretera jeneralin’ity fikambanana ity, Razafindraibe Harivony 
nandritra ny fihaonana tamin’ny mpanao gazety, ny Alarobia lasa teo. Ny fisian’ireo andiana Tantsambo 
misandoka ho tompon’andraikitra eo anivon’ny Sygmma ka maka vola ao amin’io kaoty io no nolazainy 
antony angatahin’ny banky izany. Ireto andian’olona ireto dia nitory ity Sekretera jeneraly 
ho nanodinkodina ny volan’ny Sygmma ka nahazoan’ity farany sazy 3 volana an-tranomaizina sy fandoavana 
vola an-jatony tapitrisa. Fanamelohana izay tsipahin’ireo mpikambana miara-dia amin’ity sekretera 
ity, satria io vola nolazaina fa voahodina io dia tambikaraman’ny notoriana ara-dalàna sy nifanekena 
anivon’ny sendika. Olona efa noroahina tsy ho mpikamba intsony ireto nitory ireto, hoy i Lucien 
ny namany, ka tsy manana fahefana mihitsy hitondra raharaha amin’ny anaran’ny Fikambanana eo 
fitsarana. Noho izany, nilaza fa nampakatra ity raharaha ity eo amin’ny Fitsarana ambony ny Sygmma 
ho fitandroana ny voninahitry ny sekretera jeneraliny. Ity farany izay ambaran’ny mpandaha-teny 
ny fihaonana tamin’ny mpanao gazety fa olona voafidy ara-dalàna ary manana ny traikefa sy fahaiza-manao 
amin’ny andraikitra napetraky ny fikambanana aminy. Izy ihany koa no eken’ny eo amin’ny sehatra 
toy ny ITF sy ny CFDT, hisolo tena ireo tantsambo eto Madagasikara. Nambaran’izy ireo fa tokony 
sendika hafa ireo andian’olona ireo rehefa tsy hanaraka ny rafitra eo anivon’ny Sygmma. Koa manao 
avo amin’ny mpitondra fanjakana mahefa ireto mpikambana ao amin’ny Sygmma mba tsy ho voafitak’ireto 
misandoka ireto. 




















