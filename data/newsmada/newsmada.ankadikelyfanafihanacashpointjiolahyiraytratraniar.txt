ANKADIKELY: FANAFIHANA “CASH POINT”, JIOLAHY IRAY TRATRA NIARAKA TAMIN’NY PA | NEWSMADA

Par Taratra sur 23/02/2019 

Nisehoana fanafihana mitam-piadiana teny Manjaka Ankadikely, ny alakamisy teo tokony ho tamin’ny 
ora sy sasany hariva. Jiolahy iray no voasambotra tamin’izany ary tratra tamin’izany ka nogiazana 
basy PA sy ny antsy. Araka ny vaovao avy amin’ny zandary, mpanao “cash point” eny Manjaka, handeha 
eo an-toerana ihany, ny nosakanan’ny jiolahy miisa telo nitondra basy PA sy zava-maranitra ka 
ny vola 1 500 000 Ar teny amin’izy ireo. 

Niantso ny zandary ireo voaendaka ka namaly ny antso avy hatrany izy ireo izay efa teo am-panaovana 
tsy lavitra teo. “Raikitra ny fifanenjehana, voasambotra fotoana fohy monja taorian’izany ny 
amin’ireo jiolahy izay niery tao an-tranon’olona sendra hitany. Ny basy PA nentiny kosa, natsipiny 
anaty lobolobo talohan’ny niafenany”, hoy ny fanazavana. Tsikaritry ny zandary sy ny olona anefa 
fidirana tranon’olona ity ka noraisim-potsiny tao izy. Notazonina nanaovana fanadihadiana 
hatrany izy io. 

Ireo namany roa lahy kosa, tafaporitsaka niaraka tamin’ny vola ary mitohy ny fikarohana azy ireo. 



Na eo aza ny basy maro efa tratran’ny mpitandro filaminana, mampiseho hatrany itony tranga itony 
mbola maro ny basy miparitaka eto amintsika. Na ny zandary na ny polisy, samy nahita vokatra tamin’ny 
taona ity momba ny fahatrarana fitaovam-piadiana. 

Efa nisy soritra ihany koa fa mivoaka eny anivon’ny mpitandro filaminana ihany ny basy sasany. 
ity tratra teny Ankadikely ity, basy tena izy ary mitovy ny fampiasan’ny mpitandro filaminana. 
mitohy ny fanadihadiana lalina ataon’ny zandary, mety ho hita ny loharano nipoiran’ny basy sy 
ampiasain’ny jiolahy tahaka izao. 



Les commentaires sont fermées. 

