MANANARA-AVARATRA : TAOLAM-PATY 36 GONY TRATRAN’NY FOKONOLONA – MIDI MADAGASIKARA

Tena tsy kely lalana ny ratsy satria raha tsy mahita lalana amin’ny halatra lavanilina maitso intsony, 
ny fandraisana andraikitra nataon’ny fokonolona ao Mananara-Avaratra tamin’ny fametrahana 
andrimasom-pokonolona ireo andian-jiolahy, dia lasa mirona any amin’ny vaky fasana indray. 

Ny herinandro lasa teo dia nahatratra taolam-paty niisa 36 gony tao amin’ny kaominina Mahanoro 
ireo andrimasom-pokonolona. Voalaza fa tao amin’ny kaominina Vavony, izay mifanila amin’izy 
ihany, no nakan’olona ireto taolam-paty ireto. Raha ny fanazavana azo dia olona sendra nandeha 
nahita fasana vaky no nampandre ny tao an-tanàna; raha samy nijery ny azy anefa ireo fokonolona, 
manana fasana manodidina ny kaominina, dia hita fa vaky avokoa ny ankamaroan’ireo ka nanomboka 
ny fanarahan-dia ireo heverina fa nangalatra izany. Nandritra io fanarahan-dia io no nahitan’izy 
olona 33 nitondra gony mavesatra sy noahiahiana. Raikitra ny fifanenjehana teo amin’izy ireo 
najanon’ireto olona mpangalatra taolam-paty ireto ny gony nisy izany ka lasa izy ireo nitsoaka 
Noezahin’ny fokonolona nohenjehana ihany fa tsy tratran’izy ireo. 

Raha ny fanazavan’ny mponina dia tsy fantatry ny olonaao an-tanàna ireto mpangalatra taolam-paty 
mpamaky fasana ireto, saingy nambaran’izy ireo fa toa hoe avy any Mandritsara ny fiavian’izy ireo. 
fokonolona fa hitohy hatrany Mandritsara izany ny fikarohan’izy ireto azy ireo. 



ianareo mpanao gazety eto @ MM ve tsy hafaka manao investigation mikasika io halatra taolam-paty 
? ahalalan’ny mpamaky ny marina mombamoba io bizina io , izany oe tianay mpamaky ny antony mahatonga 
olona mangalatra taolam-paty , iza no mandray ny halatra , dia hatao inona avieo ireo taolana , santionan’ny 
fotsiny andrasan’ny mpamaky ireo , koa anjaranareo tompon’ny vaovao no mamoaka ny vaovao feno 
tsy ny mpamaky no andeha haminany izay mety ho fanampim-baovao. MISAOTRA TOMPOKO 


















