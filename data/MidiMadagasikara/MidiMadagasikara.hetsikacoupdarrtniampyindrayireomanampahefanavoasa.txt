HETSIKA « COUP D’ARRÊT » : NIAMPY INDRAY IREO MANAMPAHEFANA VOASAMBOTRA – MIDI MADAGASIKARA

Raha tokony ho tapitra androany ny hetsika « coup d’arrêt » izay natao tany Atsimo dia fantatra izao, 
ny loharanom-baovao avy amin’ny zandarimariam-pirenena fa nangataka ny fitohizan’izany iray 
indray ry zareo. Ny Sekreteram-panjakana miadidy ny zandarimariam-pirenena ihany koa etsy andaniny 
nanamafy fa tsy tapitra izany ny « coup d’arrêt ». Izany moa dia noho ny fisian’ireo faritra anjakan’ny 
vaovao toy ny ao, Mandoto, Bongolava, ary Morafeno. Nahomby aloha hatreto ny vokatra,satria dia 
omby 1038 no voaverina amin’ny tompony, raha 1651 no isan’ireo very. Mahatratra 69 kosa ny isan’ireo 
voasambotra ary 89 ny maty. Fantatra ihany koa hatreto fa nitombo isa ireo manampahefana, iray 
amin’ireo dahalo mpangalatr’omby voasambotra any an-toerana, Isan’izany ny fisiana delege 
sy ny sekreterany ao amin’ny distrikan’i Manja. Nalefa any am-ponja avy hatrany ity sekretarany 
raha nahazo fahafahana vonjimaika kosa ilay delege. Mbola nisy ihany koa ny fampidirana am-ponja 
ben’ny tananan’Ambalavato, amin’ity resaka famotsiana taratasin’omby halatra ity hatrany. 
ny momba ireo delege hafa voasambotra, dia fantatra izao fa efa mandeha ny famotorana ary nalefa 
Ihosy izy ireo. 



