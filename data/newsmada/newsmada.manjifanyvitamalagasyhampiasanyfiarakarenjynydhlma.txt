MANJIFA NY VITA MALAGASY : HAMPIASA NY FIARA  KARENJY NY DHL MADAGASCAR | NEWSMADA

Par Taratra sur 02/12/2017 

Nampahafantarina, omaly, tetsy Ankorondrano ny fampiasan’ny orinasa DHL Madagascar ny fiara 
Mazava II, 4×4 vita malagasy. Hanampy ireo mpiasa ao amin’ny orinasa amin’ny fivezivezena amin’ireo 
ara-tsosialy maro sahaniny ny fiara raha ny fanazavana. 

Antony hampiasana ity fiara karenjy ity ny firaisam-po amam-panahy amin’ny orinasa malagasy 
tokana eto Afrika mamokatra fiara 4×4. Reharehan’ny firenena malagasy ny fananana izany orinasa 
ka anisan’ny nahatapa-kevitra ny orinasa DHL hampiasa ny fiara ho hitan’ny rehetra fa tsara ny 
malagasy. 

Mifanaraka tsara amin’ny zava-misy eto an-toerana ny endriky ny fiara ary mitsitsy solika ihany 
ka mampisy tombony ho an’ny mpampiasa azy, raha ny fanazavana hatrany. Ankoatra izay, mora ny kojakoja 
ny fiara rehefa misy fahasimbana ary hita eto an-toerana avokoa izany. 

Manohy ny asa sosialy hatrany ny orinasa DHL ary izao mandray anjara amin’ny famatsiana ny vokatra 
izao amin’ny fampiasana ny fiara Karenjy vokarin’ny orinasa Le Relais any Fianarantsoa. 



Les commentaires sont fermées. 

