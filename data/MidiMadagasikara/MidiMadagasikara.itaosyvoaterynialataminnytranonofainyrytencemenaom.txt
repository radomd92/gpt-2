ITAOSY : VOATERY NIALA TAMIN’NY TRANO NOFAINY  RY TENCE MENA OMALY – MIDI MADAGASIKARA

Misy olona goavana eo amin’ny trano hipetrahan-dry Tence Mena koa dia nanapa-kevitra ireto farany 
hiala tsy nisy hatakandro tao amin’ilay toearana. Nahatsiaro ho voahilikilika izy ireo na dia 
miankina aminy mihitsy aza ny zavatra niseho. Izay no zava-nitranga teny Itaosy, tao amin’ny Villa 
House, omaly maraina. Olana teny amin’ny Fitsarana mahakasika ilay trano nofaina ilay izy. “ Tsy 
hiditra amin’ny probelaman-dry zareo aho fa aleoko miala androany androany ihany. Tsy nahalala 
inona na inona momba ny trano izahay. Ny Assistant-ko no nahita ny trano dia nifanaraka tamin’ireo 
milaza hoe tompontrano fa izaho tany Frantsa tamin’izay fotoana izay”, hoy i Tence Mena, nahatsiaro 
voafitaka tanteraka. 

Ny voalaza etsy ambony hatrany no hilazana fa tsy misy hidiran’ny tarika ity zavatra ity. Mifamahofaho 
zava-misy. Etsy andaniny, ireo milaza fa tompon’ny trano naorian’ny ray aman-dreniny dia manizingizina 
azy io trano io. nahavariana azy ireo ny nahita ireo olona manana taratasy ara-dalàna miaraka amin’ny 
jiridika misy ny anarany omaly maraina 

Ho an’ny tarika dia ny fialana amin’ny trano no zava-dehibe amin’izy ireo, na tratran’ny tsy fidiny 
satria tsy misy idirany mihitsy ilay raharaha fa voafitaka tanteraka izy. Ny olona milaza ho tompon’ny 
ka nampanofa kosa, dia azo ambara fa feno fahasahiana tanteraka satria fantany ny tantaran’ny 
lazainy fa azy io, fa misy olana ary ny taratasy dia manambara fa tsy izy irery no tompony fa misy olon-kafa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

