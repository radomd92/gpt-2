KITRA AMINA TORA-PASIKA :: RESIN’NY BAREA TAO AN-TANINY NY MOZAMBIKANINA • AORAHA

Vokatra tsara. Niondrika tao an-taniny, ny alahady lasa teo, ny ekipam-pirenena mozambikanina, 
an’ny taranja baolina kitra lalaovina amina tora-pasika, nanoloana ny Barean’i Madagasikara, 
ny lalao fifanintsanana hiatrehana ny fiadiana ny ho tompondakan’i Afrika na ny CAN. 

Tamin’ny isa 5 noho 4, baolina nampidirin’i Del (4) sy Toky (1), no nandresen’ny ekipam-pirenena 
ny mpampiantrano ny lalao mandroso ho an’ity fifaninanana ity. Dingana iray tsy maintsy lalovantsika 
miatrika ny CAN 2018, hotanterahina any Ejypta amin’ny 9 – 14 desambra ho avy izao, iny lalao iny. 

Azo heverina ho tsara toerana ny Barean’i Madagasikara, noho io vokatra tsara azo tany an-tanin’olona 
Isan’ireo nisongadina tamin’ity fifaninanana ity i Del, izay mpilalao vao nampidirina ho ao anatin’ny 
nanate­venana ireo tompondakan’i Afrika tamin’ny taona 2015. Izy no nahatafiditra ireo baolina 
matin’ny Malagasy. 

Hotontosaina, any Mahajanga, amin’ny 22 septambra ho avy izao, ny lalao miverina ho an’ity fifanintsanana 
hihaonana amin’i Mozambika ity. Raha mibata fandresena ny Malagasy, amin’izany dia tafita avy 
hiatrika ny fiadiana ny ho tompondakan’i Afrika indray. Firenena dimy (Lybie, Maraoka, Nizeria, 
ary Ejypta) no tafita avy hatrany amin’ny dingan’ny famaranana, noho ny vokatra azon’izy ireo 
CAN farany. 









Enregistrer mon nom, mon e-mail et mon site web dans le navigateur pour mon prochain commentaire. 



