FANADINAM-PANJAKANA :: RATSY NY VOKATRY NY BAKALÔREA FIHODINANA FAHAROA • AORAHA

Tena ratsy. Ambany dia ambany ny taham-pahafahana bakalôrea andiany faharoa teto Antananarivo, 
ny fanazavan’ireo mpampianatra nandray anjara tamin’ny fanapahana ny naoty farany ambany tamin’io 
io, teny Ankatso, omaly. “Tena ratsy ny vokatra. Manodidina ny 18% ny taham-pahafahana. Efa hita taratra tamin’ny fitsarana 
taratasim-panadinana ihany anefa io toetoetry ny vokatra io. Hatramin’izay nisian’ny fihodinana 
rahateo dia tsy mihoatra ny salan’isa tamin’ny fihodinana voalohany ny vokatra”, hoy ny mpampianatra 
kajy iray teny an-toerana. 



Anisan’ny nahatalanjona an’ireo mpampianatra ihany koa ny fahavitsian’ireo nahazo ny naoty 
ny “mention”. “Ny “mention Assez Bien” ihany no ambony indrindra azon’ireo mpianatra. Notazonina 
ny naoty folo amin’ny roapolo name­rana ny salanisan’ireo afaka na dia efa adihevitra be aza vao 
izany. Nisy tamin’ireo mpampianatra hafa no nanolo-kevitra ho sivy faingo dimy amby fitopolo 
roa­polo ny naoty farany ambany”, hoy indray ny mpa­­mpianatra taranja literera iray hafa. 

Ny sokajy A1 no voalazan’ ireo mpampianatra fa namiratra indrindra tamin’ity fihodinana faharoa 
ity. “Ny 26,10%-n’izy ireo no afaka tamin’izany. 23,41% ho an’ny sokajy D raha nahatratra 19,59% 
an’ireo avy ao amin’ny sokajy C. Ny tao amin’ny sokajy A2 kosa no ambany indrindra ny sala­nisan’ireo 
satria 17,02% fotsiny izany”, araka ny fana­zavana voaray, teny Ankatso. 

Nomarihin’ireo mpa­mpianatra kosa fa: “ ireo no vokatra notononina tao amin’ny fanapahana ny 
farany ambany tamin’ny antoandro teo (ndrl: omaly antoandro). Tsy fantatray kosa izay mety ho 
Toy izany ihany koa ny salan’isa ankapobeny ho an’ny fahafahana bakalôrea tamin’ity taona 2019 


Nanamafy ny loharanom-baovao iray avy ao amin’ny minisiteran’ny Fampianarana ambony sy fikarohana 
fa “anio vao mety ho fantatra ny tena voka-panadinana ôfisialy tamin’ny fihodinana faharoa manokana”. 









Enregistrer mon nom, mon e-mail et mon site web dans le navigateur pour mon prochain commentaire. 



