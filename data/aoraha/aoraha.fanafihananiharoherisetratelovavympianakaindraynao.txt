FANAFIHANA NIHARO HERISETRA :: TELOVAVY MPIANAKA INDRAY NAOLAN’NY JIOLAHY • AORAHA

Fihetsika tsy mataho-tody. Notafihin’ny jiolahy miisa fito ny tokantrano iray tao amin’ny fokontany 
eny Ambohijanaka-gara, tamin’ny alin’ny 22 janoary lasa teo. Ankoatra ny lelavola mitentina 
708 000 ariary lasan’ireo mpanafika, dia tsy namelan’izy ireo raha tsy nanamparany ny filàn-dratsiny 
koa ireo telo vavy mpianaka tao amin’io trano lasibatra io. Naharitra minitra maro ny fandrobana 
jiolahy ireto, araka ny loharanom-baovao. 

“Tokony ho tamin’ny misasak’alina no nitrangan’ ny fanafihana. Nisy iray tamin’ ireo jiolahy 
nitondra basy kalachnikov. Ireo sasany kosa nitondra zava-maranitra. Araka ny fitarainan’ ireo 
dia lasan’ izy ireo ny finday miisa valo tao amin’ilay tokantrano, ka tsy nahafahan’ireo niharam- 
nampandre anay ara-potoana”, hoy ny loharanom- baovao avy eo anivon’ny zandarimaria eny Andoharanofotsy. 

46 taona, 38 taona ary 18 taona izy telovavy niharan’ ny herisetra ara-pananahana ireto. Tonga 
amin’io toerana nitrangan’ny fanafihana io ihany ireo zandary avy eny Andoharanofotsy nanao 
fikarohana teny amin’ny manodidina saingy efa tsy nisy hita ireo jiolahy. “Misy ny angom-baovao 
amin’izao fotoana izao mety hahafantarana ny mombamomba an’ireo jiolahy ireo”, hoy ihany ny zandary 
Andoharanofotsy. 









Enregistrer mon nom, mon e-mail et mon site web dans le navigateur pour mon prochain commentaire. 



