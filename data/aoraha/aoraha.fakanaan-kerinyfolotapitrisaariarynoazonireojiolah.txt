FAKANA AN-KERINY :: FOLO TAPITRISA ARIARY NO AZON’IREO JIOLAHY VAO VOTSOTRA NY VEHIVAVY ROA • AORAHA

Miverina ny raharaha fakàna takalon’ aina, any Tsaratanàna. Tsy vao sambany tamin’ity niseho 
tamin’ny alin’ny sabotsy lasa teo ity, ny tranga fakàna an-keriny nisy tany amin’io distrika io. 

“Vehivavy roa, dimy ambyy telopolo taona sy roapolo taona, no lasibatra. Efa tafaverina izy roa 
ireo, taorian’ny fanomezana vola folo tapitrisa ariary an’ireo jiolahy. Tsy maintsy hokarohina 
olon-dratsy”, hoy ny mpitandro filaminana. Miara-misalahy amin’ny fanenjehana azy ireo ny pôlisy 
ny zandary any Tsaratanàna. Tsy mbola nahitam-bokany izany, hatramin’ny omaly, naharaisana 
vaovao farany. 

Efa nokendrena mialoha, toy ny efa fomba fiasan’ireo olon-dratsy, ny trano iray tao amin’ny fokontanin’i 
Lehilahy fito nitondra zava-maranitra sy basim-borona no niditra an-keriny tao amin’io trano 
tokony ho tamin’ny 11 ora sy sasany alina. Nandroba izy ireo. Vola iray tapitrisa ariary no azony 
Noentin’ireo mpanafika an-keriny ny vadin’ny tompon-trano niaraka tamina tovovavy iray. Tamin’io 
io ihany dia nantsoin’ireo jiolahy tamin’ny finday sy nitakiana vola 200 000 000 ariary ho solon’ny 
azy roa vavy ny fianakaviana. Nifampiraharaha ny an-daniny sy ny an-kilany. Tapaka fa folo tapitrisa 
no homena an’ireo mpaka an-keriny. Tany anaty ala, lavidavitry ny tanàna, no nifanaovana fotoana, 
alin’ny alahady. Votsotra teo ireo nalaina an-keriny. 









Enregistrer mon nom, mon e-mail et mon site web dans le navigateur pour mon prochain commentaire. 



