MPANJAKA MARAOKANINA  : RAITRA NY HOPITALY SY TOERAM-PIOFANANA HATAO | NEWSMADA

Par Taratra sur 25/11/2016 

Hanangana hopitaly goavana ho an’ny reny sy ny zaza ao Antsirabe ny mpanjakan’i Maraoka Mohamed 
Hapetraka amin’ny tany mirefy 5 ha izany ary mitentina 48 miliara Ar ny tetibidin’ny fanamboarana. 
ho vita tanteraka amin’ny volana marsa taona 2019 ny fotodrafitrasa. 

Ho hita ao anatin’ity hopitaly goavana ity ny fandraisana an-tanana ny fahasalaman’ny reny sy 
zaza amin’ny ankapobeny. Anisan’izany ny fanaraha-maso ny vohoka, fitsaboana ny ankizy… 

Raha ny vinavina, handray zaza vao teraka manodidina ny 1.200 isan-taona ity hopitaly ity. Reny 
vohoka 8.000 kosa no ho voakarakara ary zaza 9.600 ho voaara-maso. Ankoatra izany, manodidina 
1.800 ny fandidiana maika ho vita ao anatin’ny taona iray. 

Ankoatra ny hopitaly, hanangana toeram-piofanana momba ny asa ihany koa ity mpanjakan’i Maraoka 
Mitotaly 18 miliara Ar kosa ny fanamboarana izany ka amin’ny volana oktobra taona 2018 no kasaina 
fotodrafitrasa. 

Ametrahana lalam-piofanana miisa 21 ao an-toerana, toy ny asa vaventy, fizahantany, fandraisam-bahiny…. 



Les commentaires sont fermées. 

