DINGANA FAHAROA AMIN’NY FIFIDIANANA :: NIANGAVY AN’IREO KANDIDÀ TSY HANAO SORONA NY VAHOAKA IREO MPANARA-MASO • AORAHA

Nanome toromarika hentitra. Niaraka namoaka fanambaràna miantso an’ireo olom-pirenena rehetra 
tony eo am-piandrasana ny voka-pifidianana ôfisialy tamin’ny fifidianana filoham-pirenena 
7 novambra 2018 lasa teo, izay havoakan’ny HCC ireo vondrona fiarahamonim-pirenena sy ireo sampan-draharaha 
mpanara- maso ny fifidianana. 

“Aoka ho sorohana amin’ny fomba rehetra ny fihantsiana sy fanoherana izay mety hiteraka krizy 
Miantso ireo kandidà enina amby telopolo mba hanaja ny vahoaka malagasy sy ny mpifidy. Tokony hitsahatra 
hatrany ireo fanodinkodinana saim-bahoaka momba ireo mety ho tsy fahalavorariana tamin’ny fikarakarana 
fifidianana”, hoy ny fanambaràna nivoaka ny faran’ny herinandro teo. 

Isan’ny nanasonia izany ireo vaomiera samihafa miaro ny zon’olombelona, ny Filankevitry ny fampihavanana 
ny Birao mahaleo tena miady amin’ ny kolikoly (Bianco), ny vondrona fiarahamonim-pirenena Fandio, 
“Transparency international”… Ankoatra izany, notsindrian’izy ireo manokana ao anatin’ity 
ity ny fiantsoana an’ireo kandidà hiatrika ny dingana manaraka amin’io fifidianana io mba hampitsahatra 
mety ho fikasana hanao sorona ny vahoaka noho ny fitiavan-tena sy ny tanjona pôlitikany. “Tokony 
tsapan’ny kandidà fa tsy mihodina eo amin’ny tenan’izy ireo ihany ny fifidianana fa lokan’ady 
ho an’ny Malagasy manontolo”, hoy hatrany ilay fanambaràna. 









Enregistrer mon nom, mon e-mail et mon site web dans le navigateur pour mon prochain commentaire. 



