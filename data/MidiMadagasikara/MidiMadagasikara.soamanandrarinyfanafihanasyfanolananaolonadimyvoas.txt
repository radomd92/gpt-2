SOAMANANDRARINY : FANAFIHANA SY FANOLANANA, OLONA DIMY VOASAMBOTRA – MIDI MADAGASIKARA

Nihanahazo vahana tokoa tao ho ao izay ny fanafihana miharo fanolanana teny amin’iny faritra Soamanandrariny 
manodidina iny. Teo anatrehan’izay indrindra ary, fantatra fa olon-dratsy niisa dimy, telolahy 
vehivavy roa, no voasambotry ny mpitandro filaminana teny an-toerana. Nambara fa isan’ny tompomarika 
atidoha mikotrika ireo vaky trano, fanafihana mpivarotra sy fanolanana nisesisesy teny amin’ireo 
Andraisoro, Ampasampito, Tsarahonena sy ny manodidina izy ireto. Tamin’ny alalan’ny loharanom-baovao 
mpitandro filaminanan no nahafahana nisambotra ireto olon-dratsy ireto, izay noraisim-potsiny 
teny Anosibe, Manarintsoa ary Ankadindramamy iny. Tra-tehaka niaraka tamin’izy ireo ihany koa 
bala fitondran’izy ireo manafika, niaraka tamina fitaovam-piadiana maromaro sy ody gasy. Ambonin’izay 
fitaovana sy kojakojan-tokantrano isan-karazany azon’izy ireo. Araka ny fantatra hatrany dia 
« bande de 15 » mpamely iny faritra iny izy ireto, ary mety ho tompomarika tamin’ireo fanafihana 
namoizana ain’olona, fotoana vitsy lasa izay. Ireo lehilahy no tena manao ny asa ratsy, ary ny iray 
ireo no tena adalam-piraisana, tompon’ny fanolanana. Mpanampy azy amin’izany asa ratsy izany 
ireo vehivavy voasambotra. Mbola misy naman’izy ireo karohina, raha ny fanazavana azo avy amin’ny 
filaminana. Tsy mijanona hatreo, araka izany, fa mbola mitohy ny hazalambo atao amin’ireto olon-dratsy 






