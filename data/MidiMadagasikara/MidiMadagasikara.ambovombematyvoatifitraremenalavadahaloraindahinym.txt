AMBOVOMBE : MATY VOATIFITRA REMENALAVA, DAHALO RAINDAHINY – MIDI MADAGASIKARA

Ny alakamisy 24 aprily teo, tamin’ny 5 ora, no maty voatifitry ny zandary avy any Ambovombe ny dahalo 
antsoina hoe Remenalava. Anisan’ireo malaso nampitondra faisana iny faritry iny izy ity. Tratra 
anefa koa dia izao namoy ny ainy izao. Ity jiolahy ity no namono, nitifitra ary nahafaty ilay zandary 
Amboasary-Atsimo roa herinandro lasa izay, araka ny fiaikena heloka nataony tamin’ny fisamborana 
ny 23 aprily. Ireo namany hafa kosa dia mbola mandalo famotorana eo am-pelatànan’ny zandarimaria. 
ivelan’ny tanàna rehefa vita fakana am-bavany no nahavoatifitra azy. Isan’ireo malaso mpikarama 
mpampihorohoro ny faritra Anosy sy Androy ireto voasambotra ireto. 

Ny talata 22 avrily lasa teo dia nafana ny fifandonana nitam-basy teo amin’ny samy malaso tany Andavakosy 
anatin’ny boriborin-tanin’Antanimora Atsimo. Vokany, malaso roa saika hamerina ny ombin’ny 
no lavon’ny andiana malaso izay nandroaka ny omby 120. Misy fiantraikany amin’ny filaminan’ny 
manodidina ihany anefa izany na dia ao aza ny mihevitra fa adin’ny samy malaso ireo. Miverina miha-mahazo 
indray ny asan’ny malaso aty Androy, ka tsy mandry an-tanàna ny mponina ambanivohitra fa miery 
anaty ala, ny omby sy ireo biby fiompy no ajanona ao an-tanàna. Rehefa avy nambabo ireo malaso dia 
ny tanàna hatramin’ny sekoly. 

Mihorohoro noho ny tahotra ny vahoaka ary misy didy navoakan’ny Distrikan’Ambovombe mandrara 
fivezivezena manomboka amin’ny 10 ora alina hatramin’ny 5 ora maraina. Efa ho herinandro izay 
misy taratasy fandrahonana alefan’ny malaso eto an-tampon-tanànan’Ambovombe Androy. 



