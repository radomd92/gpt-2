ATLETISMA - "CROSS COUNTRY" :: NIAKARAN’I MAMPITRAOTSY SY NANIE NY TENDRON’I MADAGASIKARA • AORAHA

Voahosotra ho tompondakan’i Madagasikara teo amin’ny taranja atletisma, “Cross country”, notanterahina 
Fianarantsoa, tamin’ny sabotsy lasa teo, i Mampitraotsy (Cospn Boeny) sy i Nanie Madeleine Razafindrafara 


Nahavita ny halavirana 10km tao anatin’ny 35’09’’3 ity atleta avy any Mahajanga ity, izay nahavita 
an’i Hajanirina Andriamparany (tompondaka farany) ho eo amin’ny laharana faharoa. Tara 12 segaondra, 
Mampitraotsy ity atletan’ny Cosfa ity, tamin’izany. Mpihazakazaka avy any Ihorombe, Voninahitsy 
Ramahavitasoa, kosa no teo amin’ny laharana fahatelo, rehefa nahavita ny anjarany tao anatin’ny 
35’12’’6). 

Teo amin’ny sokajy vehivavy indray dia nanjakazaka tan-teraka ireo atletan’Analamanga. Mbola 
Nanie ny anaram-boninahitra azony tamin’ny taon-dasa, rehefa nahavita ny hazakakazaka 10km 
anatin’ny fe-potoana 43’08’’9 izy. Niakatra ho eo amin’ny laharana faharoa kosa i Seheno Raharinirina 
izay laharana fahatelo tamin’ny taon-dasa, rehefa nihazakazaka tao anatin’ny 43’19’’7. Nifamadika 
tamin’i Seheno kosa i Marthe Ralisinirina (3FB) ka nidina ho eo amin’ny laharana fahatelo tamin’ity 
ity. 

Atleta roapolo amby zato avy amina ligim-paritra folo (Boeny, Bongolava, Alaotra Mangoro, Itasy, 
Vakinankaratra, Amoron’Imania, Ihorombe, Matsiatra Ambony ary Atsimo Andrefana) no nandray 
tamin’ity andiany 2019 ity. 









Enregistrer mon nom, mon e-mail et mon site web dans le navigateur pour mon prochain commentaire. 



