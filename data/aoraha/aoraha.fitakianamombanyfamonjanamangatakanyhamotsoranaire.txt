FITAKIANA MOMBA NY FAMONJANA :: MANGATAKA NY HAMOTSORANA IREO NAMANY NY MPIASAN’NY FANANANTANY • AORAHA

Manome fe-potoana 72 ora ny fanjakana mba hamoahana ireo namany nampidirina am-ponja vonjimaika 
Sendikan’ny mpiasan’ny Fananantany, teny Anosy, omaly. Maro ireo mpiasa ao amin’ity sampandraharaha 
no voarohirohy ao anatin’ilay raharaha “Villa Elizabeth” sy ny zaridaina Antaninarenina. 

« Fanatanterahana baiko no nataon’ny mpiasa teto anivon’ny Fananantany. Tsy tokony ho izy ireo 
hatrany, noho izany, no hampidirina am-ponja. Mangataka izahay mba tsy hisy ny tombo sy hala fa 
avokoa ny rehetra izay voasaringotra anatin’ireo raharaha ireo. Mangataka ihany koa izahay ny 
fanadihadiana amin’ireo tompon’andraikitra voalohany voakasiky ny raharaha fa tsy ireo izay 
baiko ihany » , hoy i Hanitra Veronique, mpitondra tenin’ny Sendikan’ny mpiasan’ny Fananantany. 

Tsy manakana ny fanadihadiana atao amin’ny sampandraharaha misy azy ireo ny sendika, raha ny fanazavana, 
mangataka ny mba hijerena ireo tompon’andraikitra voalohany tao anatin’ireto raharaha ireto 
tsy misy voakasika mandrak’ankehitriny. 

Milaza ny handray fepetra hentitra ireto mpanao fitakiana ireto raha toa ka tsy havoaka anatin’io 
72 ora io ny naman’izy ireo any am-ponja. «Matetika no misy ny baiko midina toy izao, ary efa nisy 
mpiasa niharan’ny fanasaziana raha tsy nanaraka ny baiko midina avy any ambony», hoy indray Rakotonirina 
Joseph, filohan’ny sendikan’ny mpanara-maso ny Fananantany. 











Enregistrer mon nom, mon e-mail et mon site web dans le navigateur pour mon prochain commentaire. 



