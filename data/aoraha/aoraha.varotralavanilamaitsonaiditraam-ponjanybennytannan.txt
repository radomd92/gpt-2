VAROTRA LAVANILA MAITSO :: NAIDITRA AM-PONJA NY BEN’NY TANÀNAN’I BEFANDRIANA AVARATRA • AORAHA

Notohizan’ny zandary ihany ny famotorana ny Ben’ny tanànan’i Befandriana Avaratra na dia efa 
tamin’ny fitsaram-bahoaka aza izy vokatry ny fidiran’ny zandarimaria an-tsehatra niaro azy, 
16 jona lasa teo. Natolotr’ireo zandary tany Mandritsara ny Fitsarana any an-toerana io Ben’ny 
io, omaly, rehefa voarohirohy nivarotra lavanila maitso. Naiditra am-ponja vonjy maika izy taorian’izay. 

Nisy olona iray nahita ity Ben’ny tanàna ity tany Befandriana Avaratra, tamin’ ny 16 jona lasa teo, 
fa nivarotra lavanila maitso tamin’ny teratany vahiny iray. Niaraka tamin’ny mpamiliny izy tamin’izay. 
hatrany dia niantso ireo mponina ilay olona nahita azy. Vetivety dia nitangorona ireo olona teo 
manodidina. Nisy ireo niantso ny hanaovana fitsaram-bahoaka avy hatrany amin’ilay olom-boafidy. 
ihany koa anefa dia tonga ny zandarimaria naka ilay Ben’ny tanàna. 



“Nalaina izy mba hiaro- vana ny ainy sy ahafahana manao ny famotorana azy ary hanolorana azy ny Fitsarana 
izay voalazan’ny lalàna. Nahitana lavanila maitso milanja fito ambin’ny folo kilao mahery tany 
Izy sy ny mpamiliny no voarohirohy. Samy naiditra am-ponja daholo izy ireo”, hoy ny fanazavana 
avy amin’ny zandarimaria any Mandritsara. 

Loharanom-baovao hafa no nahalalana fa efa nisy niandry kendritohina io Ben’ ny tanàna io noho 
tsy fifankazahoana teo aminy sy ilay olona voalaza fa nahatratra azy. Nilaza ny mpanao famotorana 
amin’ny zandary fa “tsy miditra amin’izay resaka izay fa ny niampangana ity Ben’ny tanàna ity dia 
fivarotana lavanila maitso izay voararan’ny lalàna”. 









Enregistrer mon nom, mon e-mail et mon site web dans le navigateur pour mon prochain commentaire. 



