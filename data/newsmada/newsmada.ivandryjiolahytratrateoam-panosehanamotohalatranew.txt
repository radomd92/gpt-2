IVANDRY: JIOLAHY TRATRA TEO AM-PANOSEHANA MOTO HALATRA | NEWSMADA

Par Taratra sur 05/09/2019 



Nahitam-bokatra ny fisafoana nataon’ny mpitandro filaminana. Moto avy nangalarina no tra-tehaky 
polisy avy ao amin’ny FIP, ny talata teo manodidina ny tamin’ny 06 ora hariva teny amin’ny tranom-barotra 
iray teny Ivandry. Araka ny nambaran’ny loharanom-baovao dia lehilahy iray no nanosika izany 
any amin’iny lalana Tsarasaotra iny hizotra ho any Ivandry. Hafahafa ny fihetsik’ity tovolahy 
tamin’ny fanosehana izany ka nanatona avy hatrany ireo mpitandro filaminana ireo mba hisava ny 
moto. « Vantany vao nahita ireo mpitandro filaminana hanatona azy ilay tovolahy dia nitsoaka avy 
tany an-elakela-trano ka navelany ilay moto » hoy hatrany ny loharanom-baovao. Rehefa nozahana 
moto dia nahitana fanalahidy sy ody gasy teo amin’ny guidon, raha ny nambaran’ny loharanom-baovao 
Tsy fantatra arak’izany ny tompon’ity moto vao avy nangalarina ity sy ilay olona nitsoaka nitondra 
Manentana ny olona izay mahafantatra ny tompon’ilay moto kosa ny eo anivon’ny FIP mba hitondra 
taratasy mahakasika azy ary haka izany eny amin’ny FIP Antanimora. 



Les commentaires sont fermées. 

