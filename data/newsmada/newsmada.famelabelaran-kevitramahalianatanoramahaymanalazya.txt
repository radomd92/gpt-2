FAMELABELARAN-KEVITRA MAHALIANA  : «TANORA MAHAY MANAL’AZY», AO AMIN’NY FJKM TRANOVATO AMBATONAKANGA | NEWSMADA

Par Taratra sur 19/03/2016 

«Tanora mahay manal’azy». Io no lohahevitry ny famelabelarana arahina adihevitra sy fanontaniana, 
Sampana tanora kristianina, Rantsana famokarana, ao amin’ny FJKM Tranovato Ambatonakanga, 
alahady 20 marsa, manomboka amin’ny 2 ora tolakandro. Nasaina hitondra ny famelabelaran-kevitra 
Lala Emmanuel, mpitandrina ao amin’ny FJKM Tranovato Faravohitra. 

Nofidin’ny STK, Rantsana Famokarana manokana, io lohahevitra io noho ny fahatsapana ny zava-misy 
ankamaroan’ny tanora ankehitriny. Maro no voasariky ny rendrarendram-piainana, voasariky 
« revy »… Mifampitaritarika eny ny samy mpinamana, ny mpiara-mianatra,… « Manala azy », araka ny 
amin’izao fotoana izao. Tsy ny tanora sy ny zatovo ihany, fa na ny olon-dehibe koa aza, indrindra 
zoma hariva (zoma mahafinaritra), na alahady hariva. Fa nitondra, mitondra mankaiza anefa ? 

Ny tanjona amin’izao famelabelaran-kevitra izao àry dia ny mba hahaizan’ny tanora, eny fa na ny 
koa aza, misitraka ny fahatanorany, araka ny sitrapon’Andriamanitra. Izay ilay hoe «Tanora mahay 
« Mifalia ry zatovo, dieny mbola tanora ianao ; … fa ny fahatanorana sy ny fahatanjahana dia ho zava-poana 
(Mpitoriteny 11 : 9-10). 

Voakasiky ny lohahevitra, ka asaina avokoa ho tonga ny tanora, ny ray aman-dreny, ny mpanabe tanora 
ankizy, ny mpampianatra… 



Les commentaires sont fermées. 

