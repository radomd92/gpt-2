AMPASIKOBO-TOLIARA : RONGONY 5 KG SY SASANY SARON’NY POLISY | NEWSMADA

Par Taratra sur 05/02/2016 

Saron’ny polisy misahana ny zava-mahadomelina tao an-tranon’ny lehilahy iray ao Ampasikibo 
ny alarobia teo ny rongony 5 kg sy sasany. Ny ankamaroan’ireto rongony ireto, hatao tahiry efa vonona 
fa ny sasany kosa hamidy. Araka ny fanadihadiana natao tamin’ity voarohirohy ity, 20 000 Ar ny vidin’ireto 
ireto ka 200 Ar ny iray fonosana rehefa amidy antsinjarany. Marihina fa 48 taona ity lehilahy ity 
manan-janaka efatra saingy tsy manana kara-panondro. Tsy nambarany kosa ny olona mpamatsy azy 
ny toerana hambolena ireto rongony ireto. Ity ny olona fahatelo tratra tamin’ity taona 2016 ity 
ny iray tratra tao Tsianaloke ary ny iray mbola tao Ampasikibo ihany. Fa nandritra iny taona lasa 
rongony 175 kg sy 684 g no tratra ka olona 43 voarohirohy tamin’izany. Miisa 26 ny olona naiditra 
ary 15 kosa nahazo famotsorana vonjimaika. Toeram-pambolena roa tratra ka ny iray tao amin’ny 
Andranomilitsy kaominin’i Manorofify izay mirefy 3 ha ny 12 jolay 2015 . Ny faharoa, hita tao Antsonjobe 
amin’ny fokontany Bevoay kaominin’Ambohimahavelona ny 27 aogositra 2015. 



Les commentaires sont fermées. 

