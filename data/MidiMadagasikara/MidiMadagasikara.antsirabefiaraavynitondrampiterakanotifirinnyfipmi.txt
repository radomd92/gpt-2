ANTSIRABE : FIARA AVY NITONDRA MPITERAKA, NOTIFIRIN’NY FIP – MIDI MADAGASIKARA

Fiara Sprinter iray avy nitondra olona hiteraka no voatifitry ny polisin’ny FIP omaly alarobia 
tokony ho tamin’ny valo ora alina tao Tsivatrinikamo. 

Nirefotra ny basy kalachnikov omaly alina tao Tsivatrinikamo, indroa ny fipoahana raha ny nambaran’ilay 
niantefan’ny bala. Toy izao ny fitantaran’ilay lehilahy niharam-boina. Tokony ho tamin’ny 8 
alina, nitondra ny anabaviny handeha hiteraka izy, efa maika fa aina no hovonjena ka nandrehitra 
jiro famantarana « détresse » . Rehefa nandalo teo amin’ny sakana fisavana fanaon’ny mpitandro 
anefa ity fiara dia tsy nijanona na dia nosakanana aza fa maika hamonjy ny hopitaly. Niverina ilay 
Sprinter avy eo ka nijanona teo amin’ilay polisy misy ny sakana. Nanazava ny antony tsy nijanonany 
mpamily. Samy niaka-peo ny roa tonta ka teo am-pamelomana ny fiara handeha ilay mpamily no avy hatrany 
namahana ny basy teny an-tanany ilay polisy ka nitifitra ny kodiarana, nivily anefa ny bala. Rehefa 
ilay fiara dia mbola nitifitra ihany ilay polisy ka teo am-baravarana aorian’ilay fiara ny bala 
niditra, namakivaky ny fiara ary niantefa tamin’ilay lehilahy teo anilan’ilay mpamily. Soa aloha 
tsy nahakasika ny vatany ny bala fa nandalo teo amin’ny tongony ka nandratra ny feny. Vokatry ny 
nahazo azy dia mbola tazomina ao amin’ny hopitaly CHRR ity lehilahy ity tsaboina, tsy atahorana 
ainy. Nilaza kosa ny teo anivon’ny mpitandro filaminana fa mbola ao anatin’ny fanadihadiana tanteraka 
fotoana. Tantara mitohy noho izany ity raharaha ity ka samy miandry izay ho tohony ny mpanara-baovao 




