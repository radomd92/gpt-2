BERAKETA BEKILY : LEHILAHY MPIOMPY IRAY VOATAFIKA SY LASA TAKALON’AINA – MIDI MADAGASIKARA

Omby 15 niaraka tamin’ny ondry enina no nalain’ny andian-dahalo nirongo basy sy zava-maranitra 
amin’ny tanana iray antsoina Ifarantsa, kaominina Beraketa, ny faran’ny herinandro teo. Araka 
fampitam-baovao avy amin’ny zandary dia ny harivan’ny alahady teo, tokony ho tamin’ny dimy ora 
sasany hariva tany no tonga tao amin’ity tokantrano iray ity ireo dahalo, izay nahatratra hatrany 
valolahy tany ho any. Tsy vitan’ireo biby fiompy ihany no nalain’ireo andian’olon-dratsy tamin’ny 
nataony fa nentiny nanaraka azy ireo ihany koa ilay rangahy tompon-trano. Rehefa nahare ny vaovao 
zandary tany an-toerana dia nanara-dia avy hatrany nampian’ireo mpitandro filaminana avy amin’ny 
(vondron-kery miady amin’ny asan-dahalo). Tao amin’ny tanana iray antsoina hoe Analalava, Sambalahy, 
miakatra mihazo an’Andriry iny no nifakantratra ireo mpanenjika sy ireo nohenjehina. Raikitra 
hatrany ny fifandonana, saingy tsy nahaleo tosika ireto mpitandro filaminana tsara ofana ireo 
Hany herin’ireto farany dia nanampatra ny hatezerany tany amin’ilay takalon’aina, izay noratrainy 
novelesiny tamin’ny famaky ary navelan’izy ireo teo, niaraka tamin’ireo biby fiompy nangalarina. 
novonjena haingana tany amin’ny toeram-pitsaboana moa ity farany ary nahazo fitsaboana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

