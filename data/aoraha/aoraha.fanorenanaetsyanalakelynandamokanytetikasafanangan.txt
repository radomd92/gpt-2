FANORENANA ETSY ANALAKELY :: NANDAMOKA NY TETIKASA FANANGANANA FIVAROTANA EO ALOHAN’NY LAPAN’NY TANÀNA • AORAHA

Tsy lany tamin’ny tsangan-tanana. Nivoaka ny fanapahan-kevitr’ireo mpitantana ny kaominina 
renivohitra (CUA) momba an’ilay tetikasa fananganana toeram-pivarotana miisa roapolo amby 
eo amin’ny hairafitrano (Arcade), eo alohan’ny Lapan’ny tanàna Analakely. Nandritra ny fivoriana 
ara-potoana nataon’izy ireo, omaly, tetsy amin’ny efitrano fivorian’ny Lapan’ny tanànan’Antananarivo 
nanaovana ny tsangan-tanana, ka nandavana ny fanatanterahana an’ity tetikasa ity. Ireo tompon’andraikitra 
dimampolo tonga nivory tao an-toerana no tsy nisy nanaiky ny hanatanterahana ny asa fananganana 


Maro ny antony nitsipahana an’izany, araka ny fanazavan-dRavololomanana Lalatiana, mpanolotsaina 
amin’ny CUA. 

“Manana lanjany lehibe eto amin’ny firenena ny araben’ny fahaleovantena, hoy izy, ka tokony hohajaina 
hasiny ary tsy azo asiana mpivarotra izany eo alohany”. Notsindriany fa “efa tery ny tanàna dia 
mitady hoterena bebe kokoa ihany. Tsy azo ekena izany”, hoy izy. Tsiahivina fa tetikasa naroson-dRandrianarisoa 
Rivo, sekretera jeneralin’ny CUA teo aloha, io nolavina tamin’ny fivoriana tsy ara-potoana nataon’ireo 
ny CUA io. 











Enregistrer mon nom, mon e-mail et mon site web dans le navigateur pour mon prochain commentaire. 



