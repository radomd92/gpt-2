MIDADASIKA AMIN’NY VELARANA 367 292 HA: DIMY NY FARITRA MANDO TANTANIN’NY MNP | NEWSMADA

Par Taratra sur 02/02/2019 

Dimy ny faritra mando sady efa nahazo ny label site Ramsar tantanin’ny Madagascar National Parks 
20 misy manerana ny Nosy. Karazana fankasitrahana ny fahazoana ny diplaoma site Ramsar ho an’ny 
arovana eto Madagasikara satria midika izany fa tsara tantana ny faritra ary misy rafitra mazava 
izany miaraka amin’ny vondron’olona ifotony, hoy ny tale jeneralin’ny Madagascar National Parks, 
Suzon Guy, omaly teny Antaninarenina. 

Ankoatra ny fitantanana mahomby, eo koa ny fahafantarana ny zavatra rehetra misy ao amin’ny valanjavaboary 
: biby, zava-mainry, rano sy ny mampifandray ireo rehetra ireo ka ahafahany miara-miaina. Fepetra 
koa ny faneken’ny mponina eo amin’ny manodidina hiaraka hitantana ny vala sy ny fandraisana ny 
manaja ny hasin’ny vala. Matetika, toerana fanasinana sy misy fady ny faritra mando site Ramsar 
MNP ka mahasarotiny ny mponina mivelona manodidina azy. Toy izany ny faritra mando ao Ankarafantsika 
midadasika amin’ny velarana 33 145 ha miaraka amin’ny farihy enina iveloman’ny voron-drano ahina 
lany tamingana sy ny trondro. Tombony lehibe amin’ny fanasokajiana ho site Ramsar ny valanjavaboary 
lasa dokam-barotra ho an’ny firenena izany satria entanin’ny tomponandraikitra iraisam-pirenena 
ireny site ireny ny vahiny ka mapandroso ny fizahantany. 

Raha voaaro ny farihy noho ny hasina izay voatandro, mahita faisana kosa ny ala honko sy ny « récifs 
» noho ny fitrandrahana samihafa ataon’ny olona. Mirefy 367 292 ha ny faritra mando dimy tantanin’ny 
Nomarihina omaly ny andro maneran-tany ho an’ny faritra mando. 



Les commentaires sont fermées. 

