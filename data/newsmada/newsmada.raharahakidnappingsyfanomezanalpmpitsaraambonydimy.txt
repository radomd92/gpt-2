”RAHARAHA KIDNAPPING” SY FANOMEZANA LP: MPITSARA AMBONY DIMY NAATO AMIN’NY ASANY | NEWSMADA

Par Taratra sur 28/03/2019 

Mpitsara dimy mianadahy, ao amin’ny Fitsarana ambony (Cours d’appel) ao Toamasina, no fantatra 
naato amin’ny asany, araka ny fanapahana navoakan’ny minisiteran’ny Fitsarana, omaly. Taorian’ny 
fahafahana vonjimaika (LP) an’i Manantena Hajanirina Dina izany, voarohirohy tamina raharaha 
an-keriny, tany Toamasina. 

Nivoatra haingana ny raharaha momba ny fanomezana fahafahana vonjimaika (LP) an’i Manantena 
Dina, ilay voarohirohy amina raharaha fakana an-keriny an’i Arman Kamis, mpandraharaha tompon’ny 
Trans Fy ao Toamasina. Fakana an-keriny nalaza sy nahoraka tao Toamasina, ny volana novambra 2018 
Fantatra, omaly, fa mpitsara miisa dimy mianadahy ka mpampanoa lalàna ambony ao amin’ny sampam-pitsarana 
Toamasina (cours d’appel) ny roa vavy amin’ireo no indray naaton’ny minisiteran’ny Fitsarana 
asany. Raha nanontanian’ny mpanao gazety, nanana ny nambarany ireto mpitsara ambony ao amin’ny 
ambony “chambre d’accusation” ireto ary nilaza fa nitsara ny raharaha araka ny lalàna sy ny fanajana 
zon’olombelona araka ny fangatahana fahafahana vonjimaika ataon’ny olona iray ka izany ny antony 
fahafahana vonjimaika an’i Hajanirina Dina. Nohamafisin’ireto mpitsara ao amin’ny rantsam-piampangana 
ireto hatrany fa nandritra ny raharaha fakana an-keriny tany Toamasina, tany Antsirabe i Hajanirina 
ary tsy tratra ambodiomby izy ary nisy vavolombelona izany. Nametraka ahiahy momba an’i Dina, 
izany, ireto mpitsara eo anivon’ny rantsam-piampangana ambony ireto. Nambaran’ireo mpitsara 
hoe tsy nisy ny tsindry fa araka ny lalàna ny fanapahan-kevitra noraisin’izy ireo. 

Tsy nahafantatra ny fampiatoana azy… 

Misy amin’ireto mpitsara ireto aza no tsy nahafantatra akory ny fampiatoana azy tamin’ny asa raha 
tonga hamonjy fotoam-pitsarana, omaly. Voalaza fa mbola fampiatoana am-bava fotsiny fa tsy an-taratasy 
fampiatoana azy ireo. Tetsy ankilany kosa anefa, raha ny loharanom-baovao hafa voaray, nisy ihany 
tsindry nahazo ireo mpitsara momba ity raharaha ity. Nifanindran-dalana indrindra tamin’ny 
nandalovan’ny praiminisitra tao Toamasina ity fanomezana fahafahana vonjimaika ity. Nisy ny 
niarahan’ny praiminisitra sy ny OMC tao amin’ny lapan’ny Faritany izay nifantoka manokana tamin’ny 
ny raharaha fakana an-keriny, ny fanafihana mitam-piadiana ary ny halatra lavanila. Nohamafisin’ny 
lehiben’ny governemanta tamin’io fotoana io fa ezahina ny hanafoanana ny tsy fandriampahalemana 
any an-toerana. Tsy ekena ny fanomezana fahafahana vonjimaika mifandraika amin’ireo heloka 
voalaza teo (fakana an-keriny, ny fanafihana mitam-piadiana ary ny halatra lavanila), araka 
nambarany tao amin’ny fivoriana. Manoloana izao raharaha izao, haverina am-ponja indray izany 
Hajanirina Dina? 



Les commentaires sont fermées. 

