ETO ANTANANARIVO: TAKAMOA 3.000 HANAZAVA NY TANÀNA | NEWSMADA

Par Taratra sur 06/07/2018 

Nanomboka tamin’ity herinandro ity ny fametrahana takamoa amin’ireo andrin-jiro sasany any 
fokontany. Naparitaka amin’ny boriborintany enina ireo takamoa ireo mba samy hahazo ny anjarany. 

Tsinjovina manokana ireo faritra tena be mpandeha sy ivezivezen’ny olona, raha ny tatitry ny tompon’andraikitry 
kaominina Antananarivo Renivohitra. Efa maty paika ny tetiandro hametahana ireo takamoa ireo 
miara-miasa amin’ny ekipa teknikan’ny Jirama ny fametahana izany. 

Manodidina ny 16.000 ny andrin-jiro eto Antananarivo ka maro amin’ireo no tsy misy jiro mirehitra 
ka nanaovana izao ezaka manokana izao ho fanazavana ny tanàna sy hisorohana ny asan-jiolahy. 

Nanentana ny isan-tokantrano ny kaominina mba samy ho tompon’andraikitra amin’ny fiarovana 
takamoa izay hapetaka fa tsy havela hangalarin’ny mpanao asa ratsy izy ireny satria fananana iombonana. 

Ho an’ny etsy amin’ny araben’ny Fahaleovantena, milevina anaty tany ny taribin-jiromamatsy 
herinaratra amin’ireo andrin-jiro. Tsy maintsy mamaky arabe araka izany amin’ny fanamboarana 
fotodrafitrasa izay efa tena tranainy tokoa. 

Efa misy anefa ny teknisianina mijery ny mety hametrahana jiro mandeha amin’ny herin’ny masoandro 
manazava ny eo amin’ny lapan’ny Tanàna. 



Les commentaires sont fermées. 

