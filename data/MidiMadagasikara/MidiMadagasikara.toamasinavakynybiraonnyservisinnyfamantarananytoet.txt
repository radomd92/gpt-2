TOAMASINA : VAKY NY BIRAON’NY SERVISIN’NY FAMANTARANA NY TOETR’ANDRO – MIDI MADAGASIKARA

Tsy tranga fahita ao Toamasina loatra ny asan-jiolahy mamaky biraom-panjakana na ireo talem-paritra 
hafa. Ny zoma alina hifoha ny sabotsy teo anefa, dia nisy namaky ny biraon’ny talem-paritry ny asa 
ao Toamasina, ka nopitsohin’ireo jiolahy tamin’izany ny varavarambe miditra ny biraon’ny servisy 
ny famantarana ny toetr’andro. Very tamin’izany ny fitaovana samihafa fampiasa amin’ny asa famantarana 
toetr’andro ataon’izy ireo, teo koa ireo solosaina mirakitra ny vokatry ny asa andavanandro sy 
tahirin’asa hatramin’izay, ary antontan-taratasy maro ihany koa; ireo tsy lasan’ireo jiolahy 
ny “onduleur” sy antontan-taratasy maromaro sasany dia najanon’izy ireo teo an-tokotan’ny talem-paritra 
Tsy fantatra mazava ny tena isan’ireto jiolahy nahavanona izany, fa ny angom-baovao tetsy sy teroa 
nahalalana fa 4 izy ireo, ka ireny famakiana trano ireny no fitaovana nentin’izy ireo fa tsy nisy 
mahery vaika na tsotra niaraka tamin’ireo jiolahy. Voalazan’ny angom-baovao teo anivon’ny talem-paritry 
asa vaventy Toamasina, fa niezaka ny nanenjika ireto jiolahy ihany ny mpiambina ity tranom-panjakana 
saingy tsy nahazo azy ireo. Ny tena mahagaga anefa amin’ity raharaha ity dia tranom-panjakana 
birao na telem-paritra avokoa ny manodidina ity vaky ity izay samy manana ny mpiambina karamain’ny 
avokoa, isan’izany ny ao an-damosiny misy ny tahirim-bolam-panjakana, atsinanany ny banky foiben’i 
Toamasina sy ny banky BNI, ny eo andrefany kosa ny Lapan’ny faritra Atsinanana, ary ny eo anoloany 
talem-paritry ny fambolena sy ny biraon’ny fananan-tany, nefa na mpiambina iray tamin’ireo biraom-panjakana 
tsy nisy nahasambotra ny iray tamin’ireto jiolahy akory. Ny zava-misy izany tsy ho ela dia hivoaka 
sy eroa ny tsiambaratelon’ny asa voarakitra ao anatin’ity solosaina very, tao amin’ny servisin’ny 
ny toetr’andro ny talem-paritry ny asa vaventy Toamasina nisy namaky ity. 




















