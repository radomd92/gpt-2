MANANARA AVARATRA : LAKANA RENDRIKA, MPANDEHA IRAY MBOLA TSY HITA POPOKA – MIDI MADAGASIKARA

Tsy nisy noraisina ny entana rehetra. Mpandeha iray kosa no mbola karohina fatratra sy tsy hita 
hatreto. Avotra kosa tetsy andanin’izay ireo olona fito hafa. Izay no vokatry ny faharendrehan’ny 
iray mpitondra entana sy mpandeha tany Mananara Avaratra, raha niala kely, tokony ho roa kilaometatra 
tananan’Imorona, ny alarobia folak’andro lasa teo. Raha ny fampitam-baovao azo, dia azo heverina 
navesatra loatra ity lakana ity, kanefa nanaraka sisin-dranomasina. Manodidina ny 2 taonina 
ho eo mantsy no entana nentiny fotsiny, niampy ireo olona valo mpandeha teo amboniny. Noho izay 
nanaraka sisin-dranomasina izay, dia somary nahery ny onja ary nihozongozona ny lakana. Navesatra 
ny zavatra nentina ka vetivety foana dia nahazo rano ary dia io rendrika io. Hatramin’ny omaly, 
ny vaovao azo hatrany, dia mbola eo am-pitadiavana io olona iray io ny fokonolona any an-toerana. 
ny fanadihadiana mahakasika ity loza an-dranomasina ity kosa tetsy an-danin’izay ireo mpitandro 
any an-toerana. 




















