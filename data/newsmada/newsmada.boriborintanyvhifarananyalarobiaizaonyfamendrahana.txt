BORIBORINTANY V  : HIFARANA NY ALAROBIA IZAO NY FAMENDRAHANA ODIMOKA | NEWSMADA

Par Taratra sur 12/09/2016 

Nosantarina tetsy amin’ny fokontanin’Anjanahary IIS sy Manjakaray IIC, ny alakamisy teo, ny 
odimoka hiadiana amin’ny aretina tazomoka ho an’ny boriborintany V. 

Hitohy isan’andro izany ary hitety ireo elakela-trano sy lakandro misy rano miandrona manerana 
tanàna. Amin’ny alarobia izao vao hifarana ny asa. Mbola hisitraka izany ny fokontanin’Ambohidahy, 
Ankadindramamy ary Morarano. 

Niara-niisalahy tamin’ny fanatanterahana ny asa ny ekipa teknika avy ao amin’ny boriborintany 
notarihin’ny delege Rakoto Emmanuel Richard sy ny avy ao amin’ny BMH. Ireo toerana itobian’ny 
ny lobolobo ary ny tatatra sy rano miandrona izay mampiroborobo ny moka sy bibikely mpitondra otrik’aretina 
no namendrahana fanafody. 

Tsy mijanona hatreo ny asa sosialy hitsinjovana ny mponina any ifotony, araka ny vinan’ny ben’ny 
Ravalomanana Lalao, fa samy mbola hisitraka izany avokoa ireo boriborintany rehetra eto an-dRenivohitra. 



Les commentaires sont fermées. 

