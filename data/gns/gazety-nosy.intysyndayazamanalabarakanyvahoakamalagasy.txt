INTY SY NDAY : AZA MANALA BARAKA NY VAHOAKA MALAGASY !

Nanomboka tamin’iny faran’ny herinandro teo iny ny fihaonana an-tampony faha-32 eo amin’ny Vondrona 
izay tanterahina any Addis Abeba, renivohitr’i Etiopia. Ny filohampirenena Malagasy, Andry 
no mitarika ny solontenam-panjakana Malagasy any, ary ny alahady teo izy no nandray fitenenana 
anoloan’ny fivoriambe, izay andraisan’ireo filohampirenena sy lehiben’ny fitondram-panjakana 
maro anjara. Ankoatra ny fivoriambe moa dia goavana koa amin’ny fotoana andraisana anjara amin’ny fihaonana 
toa izao ny fifampiresahana manokana amin’ny samy filohampirenena. Iray amin’ireo nifampiresaka 
tamin’ny filoha Rajoelina, ohatra, ny filohan’i Côte d’Ivoire, Alassane Ouattara. Fantatra ny maro izay mpanaraka ny vaovao iraisam-pirenena ny tantaran’i Alassane Ouattara, 
tamin’ny fifidianana filohampirenena tany an-toerana, taona vitsivitsy lasa izay. Izy sy i Laurent 
no nifaninana, ka ny Vaomieram-pirenena mahaleo tena nilaza fa i Gbagbo no lany raha toa ka i Ouattara 
nambaran’ny Fitsarana momba ny lalàmpanorenana fa nandresy tamin’izany. Ny fianakaviambe iraisam-pirenena moa nanohana an’i Alassane Ouattara, ka tsy maintsy navesa-danja 
fandrombahany ny fahefam-panjakana. Teo an’ilan’izany, nosamborina i GBagbo fa hoe “nahavanona 
bevava teo amin’ny zanak’olombelona (crime contre l’humanité) nandritra ny fotoana nitondrany”. 
nogadraina teo anivon’ny fonja iraisam-pirenena niandry ny fotoam-pitsarana azy. An-taonany 
nifonjany, saingy tamin’ny fiandohan’ity volana febroary ity dia nahazo fahafahana madio izy 
hoe tsy hita fototra ny fihampangana azy. Isika dia manaja ny raharahan-tokantranon’ny firenena tsirairay eto ambany masoandro, toy ny 
hahasarotiny antsika amin’ny fitsabatsabahan’ny firenen-kafa amin’ny raharahan-tokantranontsika 
Misy fihetsika tokony hotandreman’ny mpitondra fanjakana Malagasy ihany anefa eo amin’ny sehatra 
mba tsy hanala baraka ny vahoaka Malagasy. Manipika an’izany izahay satria amin’izao fotoana dia henjana ny fanakianana sy fanoherana ny 
fitantanan’i Alassane Ouattara an’i Côte d’Ivoire, ary tsy takona afenina eo amin’ny sehatra 
izany. Vao noresahina etsy aloha koa ny fanafahana an’i Laurent Gbagbo teo amin’ny raharaham-pitsarana 
Ny filoha Ouattara anefa no nihaonan-dRajoelina ary nifanome toky amin’ny ho fiaraha-miasa eo 
Madagasikara sy i Côte d’Ivoire ny filoha roalahy. Mila mitandrina, hoy izahay, ny mpitondra Malagasy mba tsy hanala baraka ny firenena Malagasy, 
dia hoe samy nahazo ny fanohanan’ny fianakaviambe iraisam-pirenena aza, satria saro-pady ny 
iraisam-pirenena (opinion internationale) amin’ny fifandraisana toa izao. Mampahatsiaro ny fahafaham-barakan’i Madagasikara nataon’ny filoha Tsiranana tamin’ny vao 
teo amin’ny fitondrana izy tamin’ny Repoblika voalohany. Nikoizan’izao tontolo izao ary voasokajy 
mpamono olona mantsy i Thsombe, filoha tany Congo Belge tamin’izany, ary isan’ny novonoiny ilay 
tia tanindrazana liam-pivoarana Patrice Lumumba mpiray tanindrazana taminy. Vao tafakatra 
amin’ny fahefam-panjakana kely anefa ny filoha Tsiranana teto Madagasikara dia i Thsombe no nifampiraharaha 
taminy ary nasain’ny filoha Tsiranana nitsidika teto Madagasikara mihitsy. 

Tokony hisy mpahay tantara iraisam-pirenena sady havanana amin’ny pôlitika iraisam-pirenena 
manodidina ny filoha Malagasy mba tsy hanala baraka ny vahoaka Malagasy re! 



