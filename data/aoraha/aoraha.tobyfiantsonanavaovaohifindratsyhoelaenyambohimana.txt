TOBY FIANTSONANA VAOVAO :: HIFINDRA TSY HO ELA ENY AMBOHIMANAMBOLA IREO MPITATITRA • AORAHA

Efa vonona handray ireo mpitatitra ny toby fiantsonana Fisandratana, eny Ambohimanambola. Nanatanteraka 
ny asa vita teny an-toerana ny tompon’andraikitra eo anivon’ny minisiteran’ny Fitaterana sy 
famantarana ny toetr’andro ary ny minisiteran’ny Asa vaventy, omaly. 

« Fotodrafitrasa manara-penitra sy maharitra no hapetraka ety handraisana ireo mpitatitra. 
volana aogositra ho avy izao no hotokanana ity toby fiantsonana ity », hoy ny minisitry ny Asa vaventy, 
Ulrich. 

Mety ho dimy ambin’ny folo hatramin’ny roapolo andro aorian’ny fanokanana ny fotodrafitrasa 
hifindran’ ireo mpitatitra, raha ny fanazavana azo hatrany, fa mbola tsy fantatra mazava ny daty 
Tanjona amin’ny famindrana ireo mpitatitra eny an-toerana ny mba hampidirana amin’ny ara-dalàna 
hialana amin’ny gaboraraka eny amin’ireo toby fiantsonana, etsy amin’ny Fasan’ny karàna sy Ambodivona. Raha tsiahivina anefa dia efa imbetsaka ireo mpitatitra sy mpandray ny lisitr’ireo mpandeha eny 
toby fiantsonana teo aloha no nitokona noho ny halaviran-toerana. Ireo fiara mihazo ny lalam-pirenena faharoa sy fahafito no hifindra tsy ho ela eny Ambohimanambola. 









Enregistrer mon nom, mon e-mail et mon site web dans le navigateur pour mon prochain commentaire. 



