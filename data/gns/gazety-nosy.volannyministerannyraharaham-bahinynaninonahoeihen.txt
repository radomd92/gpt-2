VOLAN’NY MINISTERAN’NY RAHARAHAM-BAHINY : NANINONA, HOE, I HENRY RABARY NJAKA?

Accueil > Gazetin'ny nosy > Volan’ny ministeran’ny raharaham-bahiny : Naninona, hoe, i Henry 
Njaka? 

Publié le 27 août 2018 



Raharaha iray naresaka tany anivon’ny toerana ifampiresahana politika avo lenta (salon) tamin’iny 
lasa iny ny momba ny tranon’ny ministeran’ny Raharaham-bahiny etsy Anosy. Raha ny marina, hoy 
fanazavana, dia an’ny Antenimierandoholona io trano io hatrizay, ka mba nisy ny fanirian’ny tompon’andraiki-panjakana 
ny hananan’ity ministera ity trano ho azy manokana. Ny foibe teo aloha nisy ny masoivohom-panjakana 
eny Nanisana no efa noheverina fa ho foiben’ny ministeran’ny raharaham-bahiny, saingy nisy antony 
tsy naharaikitra izany. Dia io izy lasan’ny ministeran’ny serasera io amin’izao fotoana. Tamin’ny naha-minisitry ny raharaham-bahiny an-dRabary Njaka Henry, hoy ny akon’ny resaka, 
naneho ny fahavononany hitondra ny anjara-birikiny ho amin’ny fananganana izany tranon’ny ministeran’ny 
izany ny governemantan’ny Repoblika Entim-bahoakan’i Shina, ka nambaran’ny masoivohom-panjakana 
eto amin’izao fotoana izany. Dia efa nisy ny ampahan’ny vola ho amin’izany, araka ny loharanom-baovao, 
efa nomen’ny governemanta sinoa ny fitondrana Malagasy. Tsy fantatra ary tsy re ny tohin’io resaka 
amin’izao fotoana, hoy hatrany ny akom-baovao. Voatonontonona ao anatin’io fanjavonan’ny vola 
amin’ny fitondram-panjakan’i Beijing io Ingahy minisitra Rabary Njaka Henry, ary tsy afa-bela 
ady hevitra koa ny hoe “tafiditra any amin’ny vola fanampiana ny hoentin’ny Hvm anaovana fampielezan-kevitra 
ampahan’io vola tokony hananganana tranon’ny ministeran’ny raharaham-bahiny io”. 

Dia lasa any amin’ny tranga hafa avy hatrany ny fisainana eo anoloan’ny fahenoana ny anaran-dRabary 
Henry sy ny famatsiam-bolan’ny Hvm ary ny kandidan’ny Hvm amin’ny resaka fampielezan-kevitra. 

Isan’ny niresaka ny fihazakazahan’ny Minisitra Rabary Njaka Henry tany Ilakaka izay itrandrahana 
ity gazety ity, herinandro vitsy lasa izay. Mody ny fampahafantarana an’ilay “Vina fisandratana 
2030” izay voizin-dRajaonarimampianina no nambara fa foton-diany tany, nefa dia nitsikombakomba 
naka ny anjarany tamin’ny vidin’ilay safira 28 grama no tena nalehany tany. Toraka izany koa ny 
orin’asa Kraoma any Andriamena sy ny tontolon’ilay Raharaha fakana takalon’aina ankeriny an’ireo 
Kraoma efa-dahy, herinandro maromaro lasa izay, ary nifaningotra tamin’izany koa ny hoe “fametraham-pialan-dRakotoarisoa 
tsy ho tale jeneralin’ny “Kraoma” intsony. Mbola voatonona tao anatin’izany rehetra izany koa 
anaran’ny minisitry ny harena ankibon’ny tany amin’izao fotoana, Henry Rabary Njaka sy ny tontolon’ny 
fampielezan-kevitry ny Hvm. Dia tsy misy rafitra manam-pahefana ara-dalàna hampanao fanadihadiana ve ny amin’izany rehetra 


Na ny tontolon’ny fametraham-pialan’ny Tale jeneralin’ny Kraoma, Rakotoarisoa Arsène, aza 
dia mahabe resaka hoe “sinema ny momba ilay fakana takalon’aina ankerin’ireo mpiasa efa-dahy 
amin’ny kraoma, ary sinema koa io fametraham-pialana io.” Dia ho afa-bela fotsiny ve izy iny? Fantatra 
mantsy ny filalaovan’Ingahy Rakotoarisoa Arsène sy ny filibana mbamin’ny “afindrafindrao” 
sy ny fikirakirana volabe ao anatin’izany rehetra izany. 

