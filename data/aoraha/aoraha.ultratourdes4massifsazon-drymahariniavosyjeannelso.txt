«ULTRATOUR DES 4 MASSIFS» :: AZON-DRY MAHARINIAVO SY JEAN NELSON NY TAPAKILA HO ANY GRENOBLE • AORAHA

Natolotra an’i Mahariniavo Rajoelison sy Jean Noelson Rakotozafy, ny zoma lasa teo, teny amin’ny 
Air France eto Madagasikara, ny tapakilam-piaramanidina hankanesan’izy ireo ho any Grenoble, 
hiatrehana ny fifaninanana «Ultratour des 4 Massifs» (UT4M). Loka azon’izy ireo tamin’ny hazakazaka 
natiora, «Ultra trail des Ô Plateaux» (Utop), notanterahina tamin’ny volana mey 2018 lasa teo 
Antananarivo, izany. Hotanterahina amin’ny 25 – 26 aogositra ho avy izao ity fifaninanana ity, 
hifaninana eo amin’ny sokajy Xtrem (169 km) i Mahariniavo Rajoelison, laharana voalohany tamin’ny 
sokajy seniors lahy. Hazakazaka mirefy 100 m na ny «100 Master» kosa no handraisan’i Jean Noelson, 
faharoan’ny Utop, anjara amin’ity fifaninanana ity. Samy vao sambany no hiatrika ny UT4M izy mirahalahy 
saingy mihevitra ny hikatsaka vokatra tsara ho an’i Madagasikara. «Tanjona voalohany aloha ny 
hatramin’ny farany ka tsy hiala an-daharana. Fara faharatsiny ihany koa tafiditra ho isan’ireo 
voalohany. Na izany aza anefa dia mety hanelingelina ny toetr’andro any Frantsa, saingy efa nomanina 
saina», araka ny nambaran’i Mahariniavo. «Niezaka ny nanao fanazarantena tamin’ny fotoanan’ny 
izahay teto an-toerana mba tsy hotampohin’izany any an-toerana », hoy i Jean Noelson. 









Enregistrer mon nom, mon e-mail et mon site web dans le navigateur pour mon prochain commentaire. 



