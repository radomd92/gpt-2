ANTSIRABE : FIANAKAVIANA 300 MEHERY MANAHY MAFY NY HO VOAROAKA AMIN’NY TANY NOHAJARIANY – MIDI MADAGASIKARA

Miseho lany indray ny fifandirana amin’ny resaka ady tany eto Antsirabe. Andaniny ny kaominina 
haka ny tany izay nambarany fa azy. Ankilany ny mponina mitonana fa efa nanajary ny tany an-taonany 
ka rariny raha tsy esorina eo amin’ny toerany izy ireo. Ao amin’ny fokontany Ambohimiarivo Andranonahoatra, 
ny lalam-pirenena faha-7 no misy azy ity. Raha ny fanambaran’ny solontenan’ireo mponina tamin’ny 
gazety dia saika efa nikitika io tany io avokoa ireo mpitondran’ny tanan’Antsirabe nifandimby 
fa tsy mbola nisy tonga tamin’ny fandroahana azy ireo. Efa hatramin’ny taona 1991 ireo mponina 
nangataka ny tany tamin’ny fanjakana raha ny fanazavany hatrany. Efa nisy ny “reconnaissance” 
ary in’enina niakatra fitsarana ny raharaha fa nandresy hatrany ny mponina. Ankehitriny dia tonga 
ny tany indray ny kaominina. Ny alatsinainy maraina teo, akory ny hatarain’ny mponina raha nahita 
tonga nandrefy ny tany manodidina. Nilaza izy ireo fa iraka avy amin’ny kaominina fa ilaina ny tany. 
ny kiririoka ary vetivety dia vory maro be ireo olona nanakana izany. Tsy tontosa teo ny fandrefesana 
tany ary niantso ny tompon’andraikitry ny kaominina ny vahoaka. Nisolo tena ny mpitondra ny tanàna 
an-toerana ny lefitra fahatelon’ny ben’ny tanàna, Atoa Randrianambinina Lucien. Tamin’ny fanambarany 
nahalalana fa hisy tetikasa hiarahana amin’ny ambasady marokana eo amin’io tany lazana fa an’ny 
io. Hisy hopitaly sy “maternité” hatsangana ka tany mirefy 4Ha eo ho eo no ilaina. Nambaran’ireo 
anefa fa efa misy tany mirefy 4Ha natokan’izy ireo hatry ny ela hananganana fotodrafitra raha misy 
nefa dia ny tany amboleny sy ipetrahan’izy ireo no tadiavin’ny kaominina halaina. Tsy nisy moa 
marimaritra niraisana teny an-toerana nandritra io maraina io fa saika nivadika sakoroka aza 
fifampiresahana. 

Mitaraina ireo mponina manodidina ny 325 eo ho eo fa manahy mafy ny ho aviny sy ny tany nohajariany 
maro ka manaitra ny sain’ny tompon’andraikitra hijery ity raharaha ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

