TANO MAFY IZAY TSARA • AORAHA

Mampikorontan-tsaina ny mpianatra sy ny ray aman-dreny ny fiovaovan’ny tetiandro eo anivon’ny 
Fanabeazam-pirenena. Efa nisy ny Teti-pivoarana, izay tokony ho arahin’ny minisitera vaovao 
rehefa miova andriana moa, tsy maintsy miova sata. Raha izany foana anefa no apetraka, isak’izay 
mpitantana, dia hikorontana ambony ambany ny sehatry ny fanabeazana. Aiza ho aiza ny fitohizan-draharaham- 
manoloana izany? 

Raha ny zavatra misy iainana eto Madagasikara, dia tokony hanaraka ny vanim-potoana ny tetiandrom-pampianarana 
amintsika. Io Teti-pivoarana narafitry ny minisiteran’ny Fanabeazana tamin’ny fotoana nitondran-dRabary 
io no heverina fa hahombiazana kokoa eo amin’ny sehatry ny fanabeazana, raha toa ka hametraka ho 
ny “Fanabeazana ho an’ny rehetra” sy ny “tsy hitsoahan’ny ankizy ny sekoly”. Amin’ny fomba ahoana 
moa no hahafahan’ny mpianatra any ambanivohitra lavitra any hiampita renirano sy handeha an-tongotra 
maro hamonjy sekoly amin’ny fotoam-pahavaratra? Mandalo krizy rahateo ny ray aman-dreny rehefa 
ahitra, ka sahirana amin’ny fampidirana mpianatra. 

Fantaro fa ny sekoly tsy miankina dia tsy mikendry afa-tsy ny tombontsoany manokana. Fa ny sekolim-panjakana 
ambany ravin-kazo any mba manao ahoana? Tadidio fa tsy voatery ho ratsy foana akory izay natsangan’ny 
aloha. Aza taitaitra fa diniho ambony, diniho ambany ny zava-misy, ka tano mafy izay hevitra tsara. 









Enregistrer mon nom, mon e-mail et mon site web dans le navigateur pour mon prochain commentaire. 



