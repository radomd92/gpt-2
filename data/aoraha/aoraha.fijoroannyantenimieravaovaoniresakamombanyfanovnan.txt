FIJOROAN’NY ANTENIMIERA VAOVAO :: NIRESAKA MOMBA NY FANOVÀNA NY GOVERNEMANTA NY FILOHAM-PIRENENA • AORAHA

Be ankamantatra tokoa ! “Aorian’ny fanendrena ny praiminisitra, dia hojerena ny momba ny governemanta”, 
ny Filohan’ny Repoblika, Rajoelina Andry, taorian’ny fitokanana an’ilay tanàna kely filamatra, 
Ankorondrano, omaly. Novalian’ny Filoha tamin’ny ampahany, araka izany, ny fanontaniana mipe­traka 
fanovàna na fandravana ny governemanta, tarihin’ny Praiminisitra, Ntsay Christian, taorian’ny 
vokatra ofisialin’ny fifidianana solombavam­bahoaka sy ny fijoroan’ny Antenimierampirenena vaovao. 

Tahaka ny efa mivonona amin’ny fanajàna ny andininy faha-54 ao amin’ny Lalàm-panorenana, izay 
fahefana ny antoko na vondrona antoko politika maro an’isa, eny amin’ny Antenimierampirenena, hanolotra anarana 
ny tenany. Ny Filohan’ny Repoblika ihany no manam-pahefana hanendry ny lehiben’ ny governemanta 
anatin’ izao Repoblika faha-IV izao. Hiankina manontolo amin’izay ho fifanarahana na fanapahan-kevitra iraisana eo amin’ny Filoham-pirenena 
ireo solombavambahoaka maro an’isa ao anatin’ny vondrona politika miara-dia amin’i Andry Rajoelina 
io fanendrena ny praiminisitra io. 



Hiankina amin’izay ihany koa ny momba ny fandravana ny governemanta ankehitriny na tsia, ary kisarisary 
hitarika amin’ny fametraham-pialan’ny governemanta am-perinasa. Tsy mbola fantatra kosa na 
ho voatazona eo amin’ny toerany ny Praiminisitra Ntsay Christian na tsia. “Tsy maintsy hirosoana 
fanaovana tomban’ezaka amin’ny asa vitan’ireo minisitra ao anatin’ny governemanta. Ho jerena 
inona no tsy mety, inona no mila hatsa­raina? Resaka fitantanana no resahina”, hoy ny Filoha. Ninia 
niteny mikasika an’ izay mety ho endrikendriky ny fanovàna hotanterahany na tsia amin’ny governemanta 
ny Filoha Rajoelina Andry. 

Nambaran’ny minisitry ny Serasera sy ny kolontsaina sady mpitondra tenin’ny governemanta , Rakotondrazafy 
omaly, fa: “tsy voatery hisy ny fametraham-pialan’ny governemanta”. “Tsy misy lalàna mamaritra 
fa miankina amin’izay fanapahan-kevitry ny Filohan’ny Repoblika sy ireo solombavambahoaka 
fandravana na fanovàna ny governemanta.Tsy midika ho fibodoan-toerana akory izany”, hoy ihany 


Fivoriana amin’ny 16 jolay 

Nivoaka nandritra ny Filankevitry ny minisitra, afak’omaly, ny didim-panjakana miantso an’ireo 
hanatanteraka ny fivoriana voalohany eny amin’ny Antenimierampirenena, eny Tsimbazaza. Ny 
16 jolay ho avy izao no daty voatondro hanaovana an’io fivoriana io. Ny fananganana ny Birao maharitra 
amin’ny fifidianana an’ireo mpikambana handrafitra izany no lahadinika tanteraka manomboka 
talata 16 jolay io, fa tsy ny 9 jolay araka ny feo nandeha afak’omaly. 









Enregistrer mon nom, mon e-mail et mon site web dans le navigateur pour mon prochain commentaire. 



