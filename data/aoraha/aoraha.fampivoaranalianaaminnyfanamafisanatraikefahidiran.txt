FAMPIVOARANA :: LIANA AMIN’NY FANAMAFISANA TRAIKEFA HIDIRANA AMIN’NY ASA IREO TANORA • AORAHA

Tanora maro no tonga tetsy amin’ny AFT Andavamamba, ny sabotsy lasa teo, nanatrika ny iray andro 
ho an’ny fampananana asa. Araka ny fantatra, anisan’ny olana tena sedrain’izy ireo ankehitriny 
tsy fahampian’ ny traikefa hahafahany miditra amin’ny sehatry ny asa. 

“Tanjona amin’ity hetsika ity ny hanampiana ireo tanora tsy ankanavaka, na nahavita fianarana 
tsia, mba hahafany manampy traikefa amin’ny fidirana amin’ny sehatry ny asa sy hahalalany bebe 
ny mikasika ny sehatra araka asa”, araka ny fanazavan’ny tompon’ andraikitra iray, ny sabotsy 
teo nandritra ny hetsika. 

Araka izany, tsy natokana ho an’ ireo nahavita fianarana na manana diplaoma ihany ity hetsika ity 
natao ho an’ireo rehetra mangetaheta, na hiasa amin’ny orinasa na hanao asa tena rahatrizay. Tranoheva 
nahitana ireo toeram-panofanana maro samihafa sy ny orinasa ihany koa no hita teny an-toerana 
sabotsy lasa teo. 

Ankoatra izay, nahaliana ireo tanora tonga teny an-toerana ireo famelabelaran-kevitra izay 
avy ao amin’ny minisiteran’ ny Indostria. Maro be ihany koa ireo liana tamin’ny fijoroana vavolombelona 
tanora sasany efa nahatsangana ny orinasany manokana. 









Enregistrer mon nom, mon e-mail et mon site web dans le navigateur pour mon prochain commentaire. 



