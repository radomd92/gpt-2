FAMPIANARANA AMBONY :: HITOHY NY FITSIRIHANA IREO MANAO DIPLAOMA SANDOKA • AORAHA

Hotohizana ny fanadiovana ny tontolon’ny fampianarana ambony. 

Taorian’i Mahajanga dia hatao any amin’ireo oniversite hafa ihany koa ny fanaovana fitsirihana 
olona manao diplaoma sandoka. 

Efa misy ny rafitra mipetraka eny anivon’ny rantsamangaikan’ny minisiteran’ny Fampianarana 
ny amin’ny fanohizana an’izany fitsirihana izany. “ Efa nisy ireo tratra nanao diplaoma sy taratasy 
ny naoty tsy ara-dalàna tra-tehaka”, hoy i Rejo Fienena Félicitée, minisitry ny Fampianarana 
sy ny fikarohana ara-tsiansa, nandritra ny fanaovan-tsonia fiaraha-miasa teo aminy sy ny orinasa 
mahakasika ny famatsiana “internet” ireo oniversite enina eto amintsika , omaly. 

Tsy handefitra manoloana io zava-mitranga io ny minisitera. Efa misy rafitra napetraka natokana 
amin’ity hosoka mihamahazo vahana ity, raha ny fantatra. Hivelatra any amin’ny sehatry ny fanabeazam-pirenena 
koa izao fitsirihana ireo mpanao kolikoly izao. Ho hita aorian’izany ireo rehetra nampiasa mari-pahaizana 
izy, na efa amin’ny sehatry ny asa aza. 

“Mampitandrina ireo izay mikasa sy efa nanao izany izahay. Ny fahaizana sy faha- lalana ihany no 
eny anivon’ny Anjerimanontolo sy hahazoana asa”, hoy ny fanampim-panazavan’ny minisitra. 









Enregistrer mon nom, mon e-mail et mon site web dans le navigateur pour mon prochain commentaire. 



