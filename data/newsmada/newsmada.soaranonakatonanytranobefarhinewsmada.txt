SOARANO  : NAKATONA NY TRANOBE FARHI | NEWSMADA

Par Taratra sur 18/10/2016 

Tonga teny Soarano omaly maraimbe, ny avy ao amin’ny kaominina Antananarivo Renivohitra izay 
ny ekipan’ny DJC (Direction juridiques et Contentieux), polisy monisipaly sy nasionaly ary vadintany 
mba hanakatona trano lehibe iray eny an-toerana. 

Trano izay nahitana rihana telo ny Fahri ka ny eny amin’ ny farany ambany dia ahitana fivarotana 
mpanofa ny trano. Taorian’ ny fitarainana nataon’ny tompon-trano teny anivon’ny fiadidiana 
Tanànan’Antananarivo Renivohitra, nidina teny an-toerana ny Inspecteur d’hygiène avy amin’ny 
hanao fitsirihana ny toerana. Voamarina tamin’izany fa tsy azo onenana intsony ny trano satria 
simba tanteraka. Mitriatra ny rindrina ary mando, tsy azo ampiasaina intsony ny fantson-drano, 
tafon-trano simba,… Eo koa ny tsy fanarahana ny fenitry ny « code de la santé publique » 

Raha ny voalazan’ny lalàna navoakan’ny kaominina laharana 129- CUA/CAB.16, voarara ny fipetrahana 
amin’io trano Farhi io mandrapahavita ny fanamboarana tanteraka. 

Ho an’ny mpivarotra eny ambany rihana kosa, afaka maka ny entany fa mila mampandre mialoha ny avy 
amin’ny kaominina. 

Marihina fa tamin’ny 17 febroary lasa teo, efa nisy ny fampahafantarana sy filazana ireo mpanofa 
trano sy ny tompon-trano mba hiala eo amin’ny toerana. 

Azo heverina kosa ny fivoahan’ny trano rehefa vitan’ny tompon-trano ny fanarahana ny fenitra 
ny fanamboarana ny simba. Natao izao asa izao mba ho fiarovana ny mponin’Antananarivo Renivohitra 
ny fananany raha ny fanazavan’ny kaominina. 





Les commentaires sont fermées. 

