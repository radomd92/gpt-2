AMPANIHY ANDREFANA : NOHO NY PÔLITIKA, EFA-MIANAKA SAIKA NODORANA VELONA – MIDI MADAGASIKARA

Noho ny fanohanana kandidà iray tamin’ny fifidianana ben’ny tanàna farany teo iny, dia olona efa-mianaka 
saika namoy ny ainy nodorana velona sy hotapahin-doha, ny alin’ny alatsinainy teo, tao Ampamata, 
ambanivohitr’i Belafika-Haut, any amin’ny distrikan’ Ampanihy Andrefana. Raha ny fanazavana 
dia fifandirana ara-politika nanomboka ny 31 jolay lasa teo no fototry ny olana, satria tsy nety 
sonia ny fitanana an-tsoratra (PV) nanoloana ireo tsy fanarahan-dalàna nisy ity raim-pianakaviana 
izay « délègue de vote » an’ny kandida iray, na dia norahonana hotifirina tamin’ny basy sy hotapahin-doha 
ny vady aman-janany ny alin’ny zoma androm-pifidianana. Tsy nijanona teo ny lonilonin’ireo fianakaviana 
iray resy, fa niitatra hatrany amin’ny famonoana ho faty an’ity « délègue » ity mianakavy ny raharaha, 
alin’ny 31 aogositra teo. Raha araka ny vaovao voaray dia notohanan’ireo olon-dratsy avy any ivelany 
varavaran’ny tranony, mba tsy hahafahan’ny olona rehetra ao an-trano mivoaka, ary mandeha ihany 
fandrahonana samihafa amin’io, fa izay mivoaka eo dia tapahin-doha. Ny lelan’afo efa niredareda 
nanaitra azy efa-mianaka tao an-trano. Noezahin’ireto fianakavina nopoirina ny varavarankely 
teo no nafaha-nitsoaka nanavotra aina, raha tsy izany dia may kila forehitra tao noho ny fialonana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

