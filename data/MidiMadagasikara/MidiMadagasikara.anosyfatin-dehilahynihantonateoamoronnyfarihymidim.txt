ANOSY : FATIN-DEHILAHY NIHANTONA, TEO AMORON’NY FARIHY – MIDI MADAGASIKARA

Hataraina ny an’ireo mpandalo maraina teny amin’iny moron’Anosy iny, ny sabotsy lasa teo. Fatin-dehilahy, 
ho 30 taona any ho any no hita nihantona tamin’ny iray tamin’ireo hazo, manamorona ny farihin’ny 
iny, am-pitan’ny “Tranon’ny “anciens combattants”. Efa vatana nikirozaroza, tsy nisy aina intsony 
hitan’ny olona io maraina io. Araka ny filazan’ireo olona teny an-toerana dia toa tsy mponina eny 
manodidina ity rangahy hita faty ity. Mbola teny aminy tsara ihany koa ny akanjony. Irony tady vavarana 
kosa no namatotra ny tendany, izay nihantonany teo amin’ilay hazo. Tsy nahitana n’inona n’inona 
aminy, raha ny voalazan’ireo olona teny an-toerana hatrany. Tsy fantatra mazava araka izany izay 
ho nanjo azy. Novonoina ve dia niniana natao teo amin’ilay hazo ny vatana mangatsiakany avy teo 
Sa famoizam-po amin’izao fiainana izao no nahatonga azy hamarana ny androm-piainany ? Angamba 
fanadihadiana hataon’ireo mpitandro ny filaminana no afaka hamaly izany. Nampandrenesina avy 
ny tompon’andraikitra, ary tonga haingana teny an-toerana, nijery ny zavamisy, sy nampidina 
razana teo ambonin’ilay hazo, ary nitondra izany tany amin’ny tranom-paty. 



