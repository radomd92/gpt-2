FANAFIHAN-DAHALO TAO AMBATOLAHY AMBOSITRA : RAIM-PIANAKAVIANA IRAY MATY VOATIFITRA, ZANANY ROA LAHY NARATRA MAFY – MIDI MADAGASIKARA

Nitrangana fanafihan-dahalo namoizana ain’olona indray tany amin’ny distrikan’ Ambositra, 
alin’ny alarobia hifoha ny alakamisy teo, tao Ambatolahy, Kaominina ambanivohitra Ivony. Raim-pianakaviana 
(Ramose Cyrille) no maty tsy tra-drano voatifitra, naratra mafy kosa ny zanany roa lahy, izay mbola 
fitsaboana ao amin’ny hopitaliben’ Ambositra ankehitriny. Raha ny vaovao voaray, vao niditra 
tanàna ireto andian-dahalo izay voalaza fa tanora avokoa ny ankamaroany, dia nanapoaka basy sady 
kiririoka nentina nampihorohoana ny mponina. Noho ny tahotra, dia maro tamin’ny olona no nifitsaka 
nivoaka ny trano, ka niliba ireo mpanani-bohitra nandroba sy nandraoka ny omby tian’izy ireo nalaina 
vala maromaro teo an-tanàna. 




















