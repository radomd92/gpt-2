FIKAMBANANA IZA: MANAMPY AMIN’NY FIALANA AMIN’NY ZAVAMAHADOMELINA | NEWSMADA

Par Taratra sur 15/05/2019 

Ny tanora no hoavin’ny firenena! Hananana taranaka vanona, nijoro ny fikambanana Iza, manentana 
tanora tsy hiroboka amin’ny fidorohana zavamahadomelina. Manampy ireo efa tafiditra amin’izany 
izy mba hiala, hahatontosa ny fianarana sy hananana hoavy tsara kokoa, any aoriana. 

Anisan’ny sakana tsy hampandroso ny firenena ny firobohan’ny tanora eo amin’ny fidorohana zavamahadomelina 
toaka, rongony). Resy lahatra amin’io fomba fijery io ny Dr Velonjara Voary, ka nanangana ny fikambanana 
zanaka adala na Iza, ny taona 2015. “Matetika, te hiala amin’ny ray aman-dreniny ny tanora, izay 
fa ilaina ny fahalalahana. Ao anatin’izany ny fahazoany mifoka na misotro zavamahadomelina, 
marika fahalalahana izay sy toa tsy misy lafy ratsiny aminy. Rehefa tafalatsaka lalina sy miankin-doha 
anefa izy ireo, matetika, mitsahatra amin’ny fianarana ary potika hatramin’ny hoaviny”, hoy 
fanazavan’ny Dr Velonjara Voary. 

Io antony io indrindra no nahatonga ny fikambanana Iza hanompana ny asany amin’ny fisorohana ny 
zavamahadomelina sy ny fanampiana ireo tanora resy lahatra ka te hiala amin’izany. Ao anatin’izay 
izay, midina any amin’ny lycées ny fikambanana, mampahafantatra ny voka-dratsin’ny zavamahadomelina 
manentana ny tanora mpianatra tsy hiditra amin’izany. Hahatafita kokoa ny hafatra, misy tanora 
anaty kaompania samihafa, manao hetsika ara-javakanto hoenti-manentana. 

Ankilany, mandray an-tanana ireo te hiala amin’ny zavamahadomelina ny Iza ary manara-maso azy 
mba tsy hiverina amin’izany fahazaran-dratsy izany intsony. “Misy ny olona tonga mivantana aty 
fikambanana. Mandritra ny fidinana eny amin’ny Lycées koa, ao ireo efa tafaroboka ary resy lahatra 
hiala ka manantona anay”, hoy ny Dr Velonjara Voary. Maimaimpoana avokoa ny fanatanterahana ireo 
ireo. 

Tsy sahy miresaka ny fidorohany rongony ny mpianatra 

Miara-miasa amin’ny minisiteran’ny Fanabeazam-pirenena ny fikambanana Iza ka afaka midina 
amin’ny Lycées, nanomboka ny taona 2017. Tamin’io taona io, lycées telo eto Antananarivo (Nanisana, 
Lycée moderne Ampefiloha) no nanaovan’ny fikambanana fanentanana sy fandraisana an-tanana 
efa mpidoroka zavamahadomelina. “Fantatra tamin’io fa 55%-n’ireo mpianatra amin’ny kilasy 
no efa nanandrana zavamahadomelina ka 5%-n’ireo no efa niankin-doha tamin’izany. 180 ny tontalin’ny 
noraisina an-tanana tao amin’ireo Lycées ireo. Tsy voatery hoe efa miankin-doha akory izy ireo. 
ny 77%-n’ireo fa tonga saina ary 23 tamin’ireo efa nidoroka tanteraka no tafala”, hoy ny tatitry 
Dr Velonjara Voary. 

Araka ny fanazavan’ity mpitarika ny fikambanana Iza ity, ny fiankinan-doha amin’ny sigara no 
resahin’ny ankizy na fantatra aza ny fandraisan’ny sasany amin’izy ireo rongony. “Matahotra 
ho voaroaka mantsy izy ireo ary izay no nangatahana fiaraha-miasa amin’ny minisitera, mba tsy 
ny fandroahana fa ny fanavotana ireo efa midoroka”, hoy izy. Marihina fa haingana kokoa ny fiankinan-doha 
sigara sy ny rongony noho ny toaka. 



Les commentaires sont fermées. 

