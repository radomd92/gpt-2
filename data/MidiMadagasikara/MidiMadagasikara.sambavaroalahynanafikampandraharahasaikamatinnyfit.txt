SAMBAVA : ROALAHY NANAFIKA MPANDRAHARAHA, SAIKA MATIN’NY FITSARAM-BAHOAKA – MIDI MADAGASIKARA

Roalahy mitam-piadiana nandroba lelavola 39,2 tapitrisa Ariary no voasambotra, afak’omaly 
tokony ho tamin’ny enina ora, tao Sambava. Saika matin’ny fokonolona ireo jiolahy tra-tehaka 
tsy nalaky tonga ny mpitandro filaminanana navotra ny ain’izy ireo sady nitondra an’ireto olon-dratsy 
amin’ny birao natao famotorana. Raha ny fanazavana azo, araka ny tati-baobao voaray, dia vehivavy 
roa samihafa no norobain’ireto roalahy. Ramatoa iray mpivarotra voaroba vola 9,2 tapitrisa Ariary 
ny alim-pandihizana nohafanaina mpanakanto malaza, tao amin’ny “Cercle Chinois” Sambava-Centre, 
alin’ny asabotsy teo. Afak’omaly, tokony ho tamin’ny 5 orasy sasany, ramatoa iray vadina mpandraharaha 
ao Sambava, avy naka vola 30 tapitrisa Ariary mahery tamina banky lehibe iray tao Sambava-Centre 
notafihan’ ireto roalahy nanao taingin-droa tamin’ny “moto cross” miloko mainty, tao Antaimby, 
narahin’ireo olon-dratsy avy tao afara ny fiara nitondra an’ity renim-pianakaviana hamonjy 
ity. Tao anaty fitohanana, tsy afaka nihetsika intsony ny fiara, ka nitsambikina avy eny ambony 
ny jiolahy iray, ary niditra an-keriny tao anatin’ilay fiara sady nisitona ny poketra lehibe misy 
volabe. Niantso vonjy ny niharam-boina ka nifanenjehan’ny olona eraky ny arabe ity jiolahy tsy 
ary tratra. Niharan’ny hatezeram-bahoaka avy hatrany ity farany, ka naratra mafy ary saika nanaraka 
ain-dehibe raha tsy nalaky tonga ny Zandary. 30 minitra taorian’izay dia tra-tehaka tao amin’ny 
Sambava-Centre ihany koa ny jiolahy faharoa, raha saika handositra tamin’ny bajaj. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

