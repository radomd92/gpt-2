LOZAM-PIFAMOIVOIZANA :: FIARA MPITATITRA NAMONO OLONA IRAY TANY ANTSIRABE • AORAHA

Vehivavy iray namoy ny ainy, olona fito hafa naratra mafy mbola tsaboina ao amin’ny hôpitaly Loterana 
hatramin’ny omaly. Io no vokatry ny lozam-pifamoivoizana nitranga tany Ambatomainty Antsirabe, 
alarobia tokony ho tamin’ny 9 ora sy sasany maraina. 

Fiara “Mercedes” mpitatitra olona avy any amin’ny kaominina ambanivohitra Ambohimiarivo, distrikan’Antsirabe 
nikasa hihazo an’Antsirabe io tra-doza io. Voalaza fa tapaka hisatra tampoka ilay fiara. 

Tsikaritr’ireo mpandeha ho nisy olana ny fiara teo amin’io lalana izay somary fidinana. Nibosesika 
hiala avy ao anaty fiara izy ireo taorian’izay. Noho io antony io no voalaza fa nitarika tamin’ny 
mpandeha maro sy nahafaty ny iray, araka ny fitantaran’ireo nanatri-maso ny loza. 

Ratra maivana kosa no nahazo ireo mpandeha tafajanona tao anatin’ilay fiara. “Matetika dia olana 
no mahazo ireo fiara mampitohy an’Antsirabe amin’ireo toerana somary ambanivohitra manodidina 
Ahiana ho antony iray mahatonga izany ny kolikoly eo amin’ny fitsarana fiarakodia sy ny fanaraha-maso 
fivezivezen’izy ireo”, hoy ireo mpandeha. 











Enregistrer mon nom, mon e-mail et mon site web dans le navigateur pour mon prochain commentaire. 



