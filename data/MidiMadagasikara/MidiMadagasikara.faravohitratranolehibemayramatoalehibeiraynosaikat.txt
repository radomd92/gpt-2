FARAVOHITRA : TRANO LEHIBE MAY, RAMATOA LEHIBE IRAY NO SAIKA TAVELA TAO – MIDI MADAGASIKARA

Vehivavy lehibe iray tokony ho 88 taona no taraiky tao anatin’ilay hain-trano mahatsiravina ny 
alatsinainy teo, tetsy Faravohitra. Soa ihany anefa, noho ny ezak’ireo mpamonjy voina dia avotra 
aman-tsara ity farany. Marihana fa manana fahasembanana ara-batana izy ireo araka ny fanazavana 
tompon’andraikitry ny mpamonjy voina. Raha tsiavihina tokoa ny tranga dia tokony ho tamin’ny 
ora hariva tany ho any nanomboka nijolofotra setroka, narahana lelafo tao amina rihana voalohany, 
trano lehibe nisy rihana telo ity. Mbola somary natevina ihany ny orana tamin’io fotoana io. Nisy 
maharitraritra teny an-toerana talohan’izay, ary niverina tampoka ny jiro. Taorian’izay no 
nahatsikaritra io setroka io ary samy niezaka niantso mpamonjy voina avokoa ny rehetra. 15 minitra 
ho eo taorian’ny antso vonjy no tonga teny an-toerana ny fiaraben’ireo mpamonjy voina. Nisedra 
izy ireo tamin’ny fifehezana ny afo, hoy ny fanazavana azo noho ny tsy fandehanan’ireo « bouche 
» teny an-toerana. Ambonin’izay dia nisy fahatarany ihany koa ny fahatongavan’ireo mpanapaka 
teny an-toerana. Raha ny fantatra mantsy, dia vokatry ny « court-circuit » nitranga tao amin’io 
voalohany io no nahatonga ny loza. Na izany na tsy izany aza anefa, dia voafehy ihany ny afo, rehefa 
novonoina tao anatin’ny adiny telo maninjitra. May tsy nisy noraisina avokoa kosa ny tao amin’ny 
voalohany, faharoa ary fahatelo tamin’ity trano lehibe ity. Tsapa fa saika fototry ny fahamaizan-trano 
ho ato izay ny herinaratra. Izany dia matetika vokatry ny fampiasana fitaovana mpitondra herinaratra 
ara-dalàna sy tsy manaraka ny fenitra takiana. Mila mailo tanteraka araka izany ireo mpanjifa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

