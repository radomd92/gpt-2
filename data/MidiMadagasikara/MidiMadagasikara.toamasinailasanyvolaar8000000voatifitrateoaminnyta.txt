TOAMASINA I : LASA NY VOLA AR. 8.000.000, VOATIFITRA TEO AMIN’NY TANANY SY NY KIBONY ILAY KARÀNA – MIDI MADAGASIKARA

Raha nangingina ny fanafihana mitam-piadiana ataon’ireo andian-jiolahy mpitaingina moto teto 
renivohitra, izay nampitaintainta lava ireo tranom-barotra sy ireo orinasa misahana ny ara-bola, 
ireo olona mpikirakira vola, dia niverina indray izany nanomboka omaly maraina. 

Firaisana tsikombakomba. Tera-tany karàna iray avy any Inde antsoina hoe Berender Akoumar Mohamed 
taona, mpividy fatim-by sy mpanondrana izany any ivelany izay niaraka tamin’ny tera-tany malagasy 
ao aminy, nanao taingin-droa tamin’ny môtô “honda 125” no tratran’ny fanafihana mitam-piadian’ireo 
omaly maraina tokony tamin’ny 08ora teo, makaiky ny sekoly Notre Dame de Lourdes (NDL) Anjoma. 
hanatitra vola amin’ny banky vao maraina izy nandritra izany, mitentina 8.000.000 ariary sy taratasim-bola 
amin’ny anarany. Raha nizotra tsara ny dia niala tao Anjoma ihany dia nasain’ilay mpiasa niaraka 
nijanona izy vao tonga teo amin’ilay mpivarotra akondro manakaiky ny sekoly NDL. Vao nijanona 
izy ireo dia tonga ireto andian-jiolahy roa nitaingina moto avy hatrany dia nitifitra ilay tera-tany 
ka nahavoa azy teo amin’ny fela-tanany havanana izay niditra teo amin’ny fanambanin’ny kibony 
bala avy eo. Lasan’ireo jiolahy ny vola be, ilay karàna kosa nentina nanomjy hopitaly be notsaboina, 
tera-tany malagasy niara-dia taminy kosa nosamborin’ny polisy misahana ny raharaha fa heverina 
“mpiray tsikombakomba”. Mipetraka ao Antananarivo izy, saingy tonga eto Toamasina noho izao 
izao fotsiny. 

Vao nahazo ny vola nilainy ireto andian-jiolahy izay heverin’ny mpitandro ny filaminana fa tsy 
roa lahy hitan’ny olona nitifitra ilay tera-tany karana ihany, fa tsy maintsy nisy olona roa hafa 
lavitra teo nanara-maso ny manodidina amin’izay olona mety hiditra an-tsehatra, na ny fiavian’ireo 
ny filaminana, dia nitsoaka nihazo lalana miditra ny tananan’Ambalabe izay efa fanta-daza eto 
fa isan’ny fitsoahan’ireo andian-jiolahy mpanao izao fanafihana mitam-piadiana izao. Saingy 
misy ny fanaraha-maso ataon’ny mpitandro ny filaminana dia tsara mpiaro izy ireo ka sarotra karohina. 




















