MALAIMBANDY : MPAMPIANATRA NIARAKA TAMIN’NY ZANANY, NALAIN’NY DAHALO AN-KERINY – MIDI MADAGASIKARA

Efatra tapitrisa ariary, raha ny fampitam-baovao azo notakian’ireo dahalo naka an-keriny mpampianatra 
amin’ny sekolim-panjakana iray ao Malaimbandy. Amin’ity karama kelin’ireo mpanabe eto amintsika 
izay mahatonga ny fitokonan’izy ireo rahateo, dia ho sarotsarotra amin’ireo fianakaviana ihany 
handoa izany. Mandrahona ny hamono anefa ireo olon-dratsy. 

Ny sabotsy lasa teo no nitranga ity tranga fakàna an-keriny ity tao Malaimbandy, distrika Mahabo 
amin’iny faritra Menabe iny. Tokony ho tamin’ny valo ora alina teo no niditra nanao amboletra tao 
tokantranona mpanabe ity ireo dahalo marobe, rehefa avy nanapoapoaka basy. Mazava ho azy fa noho 
fahatahoran’ireo mponina, dia tsy nisy sahy nivoaka izy ireo. Taorian’io fanafihana io no vao 
nijery ny zava-niseho ka tamin’izay no fantatra fa lasan’ireo dahalo an-keriny ity mpampianatra 
niaraka tamin’ny zanany vavy. Araka ny fampitam-baovao hatrany, dia teny an-dàlana no navotsotr’izy 
ilay zazavavy, izay tsy mbola fantatra hatreto aloha na nampiharan’ireo tsy valahara ny filan-dratsiny 
tsia. Ilay mpampianatra kosa dia nentin’izy ireo ary io notakiana vola an-tapitrisany io vao hoe 
Milaza anefa ireto mpaka an-keriny ireto, fa tsy hisalasala mihitsy hamono an’ilay mpanabe raha 
ity ka tsy voaloan’ireo fianakaviana ilay vola nangatahan’izy ireo. Hatramin’ny omaly, ora nanoratanay, 
mbola tsy votsotra eny am-pelan-tanan’ireo dahalo ity mpampianatra ity. Etsy andanin’izay anefa, 
efa mandray an-tànana ny raharaha ireo tompon’andraikitry ny filaminana tsirairay any an-toerana, 
inoana fa hisy vokany ato ho ato izany. 



Fa inona moa no antenaina any amina mpampianatra kely karàma ??!! Dahalo efa mivadik’atidoha koa 
















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

