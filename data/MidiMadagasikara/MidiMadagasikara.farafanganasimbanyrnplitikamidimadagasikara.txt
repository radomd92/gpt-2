FARAFANGANA : SIMBA NY « RN PÔLITIKA » – MIDI MADAGASIKARA

Ilay ampahan-dàlana 20 km tsy hidirana ao farafangana avy aty avaratra no nomen’ny olona anarana 
alam-pirenena politika io. Amin’iny lalam-pirenena faha-12 iny no misy azy,ka ny tondradrano 
fiandohan’ny fitondrana tetezamita no nahapotika azy io, kanefa mandran-kandroany dia tsy nisy 
tena fanarenana matotra mifanaraka amin’ny maha lalam-pirenena azy. Isaky ny nisy mpitondra 
nandalo tao farafanga nanomboka tamin’ny tetezamita ka mandraka ankehitriny dia nataon’ny mpitondra 
tao an-toerana laharam-pahamehana ny fangatahana ny fanamboarana io ampahan-dalana io, kanefa 
fa fampanantenana poakaty no betsaka. Taty aoriana dia tsisy niteny azy io intsony na dia misy ny 
ambony mandalo, satria zary tondroin’ny vahoaka molotra eo fotsiny ka ny hakiviana no nahatonga 
olona nametaka ny anaran’io ampahan-dalana io ho lalam-pirenena politika na RN pôlitika. Andro 
nialohan’ny fampielezan-kevitra tamin’ny fifidianana ben’ny tanàna farany teo no nanaovana 
manetriketrika ny fanombohan’ny fanarenana io ampahan-dalana io ka ny praiminisitra teo aloha 
Ravelonarivo no nitarika izany. Indrisy anefa fa fipasopasohana sy fanotofana lavaka no natao 
ka ankehitriny dia simba tanteraka indray io RN politika io,ka asa miandry fifidianana indray 
hanaovana hetsika politika amin’ny maha RN politika azy. 




















