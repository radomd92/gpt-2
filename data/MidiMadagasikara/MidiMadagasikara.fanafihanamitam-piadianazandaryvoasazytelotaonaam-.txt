FANAFIHANA MITAM-PIADIANA : ZANDARY VOASAZY TELO TAONA AM-PONJA – MIDI MADAGASIKARA

Isan’ireo zandary fito nifonja vonjimaika tao amin’ny fonjaben’i Toamasina Ratsitoherina, 
ilay resaka fampanofana ny basiny tamina andian-jiolahy nanao fanafihana tao Ampasimbe Onibe 
II, ny volana septambra 2016. Ny alatsinainy teo no niakatra fitsarana ady heloka be vava Toamasina 
raharaha, noho ny fitoriana nataon’i Tsarasoa notafihan’izy ireo. Samy niezaka niaro tena teo 
fitsarana izy valo mirahalahy voaroiroy tamin’ity raharaha ity, afa-tsy i Dadakely izay maty 
amin’ny hopitaly noho ny faharatrany vokatry ny fitsaram-bahoaka nahazo azy. Nandritra izay 
nahalalana fa tena an’ity zandary ity tokoa ny basy nampiasain’ireto andian-jiolahy ireto, ka 
ny fotoana nihazoany ny lalam-pirenena faha-5 nialany ny asany fiambenany nataony nitondra moto, 
nahatraran’ny fokonolona azy nandritra ny fanarahan-dia nataon’izy ireo noho ity fanafihana 
ity, satria hitan’ireo fokonolona tao anatin’ny moto nentiny ilay basy, ka nihazonan’izy ireo 
lehiben’ny zandary nifanaraka tamin’ny fokonolona hamerenana izany. Taorian’ny famoahan’ny 
fitsarana ady heloka be vava ny didim-pitsarana, dia telo taona am-ponja sazy mihatra no azon’ilay 
Ratsitoherina sy Elyse ary Tsiriniaina; dimy taona asa an-terivozona kosa ny an’i William Victor 
Cadrien Fabrice. Izy rehetra ireo kosa dia miampy lamandy roa tapitrisa ariary ihany koa ho an’i 
Ingahy isany Joseph sy Gemaine ary Theo kosa nafahan’ny fitsarana tamim-pisalasalana tamin’izao 
izao, noho ny fanenjehana azy ireo tsy mazava tamin’izao raharaha izao… 




















