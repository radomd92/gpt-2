VOAHANGY RAJAONARIMAMPIANINA : AROVAN’I ANDRY RAJOELINA ?

Accueil > Gazetin'ny nosy > Voahangy Rajaonarimampianina : Arovan’i Andry Rajoelina ? 

Publié le 15 mars 2019 



Isan’ny anaran’olona voatonontonona nandritra ny fitondrana Hvm, indrindra fa tamin’ireo raharaha 
miendrika heloka isan-karazany, na fakana an-keriny, na kolikoly avo lenta, na tsikombakomba 
fakana vola etsy sy eroa, na fanelanelanana amin’ny fanadinam-panjakana ho fifaninanana hidirana 
mpiasam-panjakana na ho zandary na ho pôlisy, sy ny maro tsy ho voatanisa ny anaran’i Voahangy Rajaonarimampianina. 
ny re aza dia mpiara-miombona antoka tamin’ny raharaha maloto maro tamin’i Mbola Rajaonah izy. 
Mbola Rajaonah amin’izao fotoana eny Tsiafahy fa i Voahangy Rajaonarimampianina kosa, mangatsiatsiaka, 
sy miliba amin’izay azo sy voahangona, hoy ny mpitazana. 

Nahoana, hoy ny mpanara-maso raha andraisan’ny fitondrana ankehitriny fepetra ny fitakiana 
hody an-tanindrazana (extradition), raha any ampita, na anirahana ny pôlisy iraisam-pirenena 
mihitsy hisambotra azy, satria manome vahana ny tsy maty manota ny toa izao ? 

Indraindray koa no mby an-tsaina ny feo re tany ambadiky ny 20 taona lasa tany hoe “raha misy raharahan-keloka 
karazan’olona maro dia tsy mba azo kitihina amin’ireny ny mpitondra ambony (Filoha na minisitra) 
aloha “sy ny vadiny”????” Dia ho isan’izany ve i Voahangy Rajaonarimampianina, hoy ny mpandinika, 
inona heloka vitany teto na inona? 

Lasa koa anefa ankehitriny ny fisainan’ny mpandinika satria misy olona, havana akaikin’i Voahangy 
izay jeneraly eo anivon’ny tafika, dia ny Jeneraly Sedera, izay mbola isan’ireo olona ao an-dapa, 
filoha Andry Rajoelina teny. Efa tamin’ny fitondrana Rajaonarimampianina no tafaka-dapa ity 
ity, hoy ny mpanara-maso, ary mandrak’ankehitriny dia mbola isan’ireo mitana ny familiana ao 
Izany hoe olo-mahatoky ve ? 

Raha sanatriavin’ny vava moa ka hivadika ireny dia inona no hataon’ny filoha, hoy ny manitikitika 
sain’ny mpitazana. Ny sasany indray dia mieritreritra hoe “tsy hiady mafy ve io jeneraly io ny hiarovana 
farany ny anabaviny (cousine), dia i Voahangy Rajaonarimampianina, ary avy dia any ambovonana 
resaka amin’izay” ? 

Manara-maso ny momba izany isika. 



