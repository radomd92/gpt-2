AMPASANIMALO  : NARODANA ILAY FIVAROTANA TSY ARA-DALÀNA | NEWSMADA

Par Taratra sur 24/09/2016 

Tsy milefitra amin’ny tsena miorina tsy ara-dalàna ny CUA. Nandrava tsena iray tetsy Ampasanimalo 
ekipan’ny kaominina rehefa tsy nety niala mora ny tompon-tsena. 

Ho fampiharana ny didim-pitondrana monisipaly laharana 755-CUA/CAB.16, tamin’ny 21 septambra 
dia narodan’ny kaominina Antananarivo Renivohitra omaly maraim-be ny trano fivarotana enta-madinika 
teny Ampasanimalo ao amin’ny boriborintany faharoa. Tsy misy rihana ny trano, 4 metatra ny halavany, 2 metatra ny sakany. Antony nandrodanana azy ny 
ambony lalam-bahoaka. Efa nisy ireo dingana samihafa nolalovana talohan’izao, toy ny fampakarana ny raharaha teny amin’ny 
izay niafara tamin’ny faharesen’ny tompon’ny trano. Nampiomanina tapa-bolana mialoha sy 24 ora mialohan’ny fandravàna ny tompon’ny trano vao nandray 
fepetra izao ny kaominina. Nisahana ny asa fandravana ireo olona 25 avy ao amin’ny foiben’ny asa vaventy, natrehin’ny vadintany, 
monisipaly sy polisy nasionaly maromaro izany. Tsiahivina fa manome fahefana ny ben’ny Tanàna hamoaka didim-pitondrana monisipaly mikasika 
fandrodanana trano miorina ambony lalam-bahoaka ny lalàna mitondra ny laharana 2015-052 tamin’ny 
febroary 2016, mikasika ny fanajariana ny tanàn-dehibe sy ny toeram-ponenana. Mampitandrina hatrany ireo rehetra manao asa fanorenana tsy manara-dalàna ny kaominina Antananarivo 
fa tsy hilefitra amin’ny fampiharana ny lalàna velona. 



Les commentaires sont fermées. 

