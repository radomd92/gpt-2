FJKM AMBOHIDRATRIMO MAROVATANA : FENO 40 TAONA NY SAMPATI | NEWSMADA

Par Taratra sur 25/11/2017 

Natomboka tamin’ny fanompoam-pivavahana ny fankalazana ny faha-40 taona ny sampana Mpanazava 
Tily (Sampati) ao amin’ny fiangonana FJKM Ambohidratrimo Marovatana Fanavaozana. Natolotra 
fomba ofisialy tamin’io fotoana io koa ny birao sy ny komitin’ny fankalazana, ka filohany Rtoa 
Fy. 

Haharitra herintaona ny fankalazana ity taon-jobily ity, ka anisan’ny handraisan’ny Sampati 
ny famitana ho bakoly (carreaux) ny gorodona ao amin’ny akanin’ny fiangonana. Hametrahana tsangambaton’i 
Powel koa eo an-tokontanim-piangonana. Hanao lasy lehibe any amorontsiraka koa ny Sampati ao 
fankalazana izao. 

Hampitomboina avo roa heny 

Nambaran-dRtoa Andrianaarison Fy, filohan’ny fankalazana, fa vinan’ny Sampati FJKM Ambohidratrimo 
ny hamolavola zazavavy sy zazalahy mandray andraikitra eny amin’ny fiarahamonina ho vavolombelon’i 
Kristy. Tanjon’ny Sampati ny hampitombo avo roa heny ireo beazina. Kendrena ho 242 ny isan’izy 
raha 121, ankehitriny. 

Nitarika ity fotoam-panokafana ny taon-jobily ity ny mpitambolan’ny komity jobily, Randrianarimalala 
ary nitondra ny tenin’Andriamanitra, ny mpitandrina Rakototiana Delhia Balthazar. Teny faneva 
faha-40 taona ny Timoty I/ 4;12b: “Aoka ho tonga fianarana ho an’ny mino ianao”. 



Les commentaires sont fermées. 

