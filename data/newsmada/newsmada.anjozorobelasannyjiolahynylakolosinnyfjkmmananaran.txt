ANJOZOROBE : LASAN’NY JIOLAHY NY LAKOLOSIN’NY FJKM MANANARA | NEWSMADA

Par Taratra sur 05/09/2016 

Lasan’ny jiolahy koa ny lakolosin’ny fiangonana FJKM Mananara Firaisana, distrikan’Anjozorobe, 
asabotsy tamin’ny 12 ora sy 30 mn antoandro. Araka ny loharanom-baovao voaray avy any an-toerana, 
mbola vita ity fiangonana miorina ao afovoan-tanàna ao Amboasary ity. Milanja 50 kg eo ho eo ilay 
raha ny fanazavan’ireo tompon’andraikitra ao amin’ny fiangonana. Tsy mbola misy varavarana 
tsy misy mpiambina rahateo koa ny fiangonana ka mora ho an’ireo jiolahy ny nanao ny asa ratsiny. 

Nampandre ny zandary avy ao amin’ny poste avancé ao Amboasary ny tompon’andraikitry ny fiangonana 
tonga teny an-toerana nanao famotorana izy ireo. Nanentana ireo fiangonana manodidina ny zandary 
hampirina ireo lakolosy mbola tsy very satria mahazo vahana tokoa, tato ho ato, ny halatra lakolosy. 

Tsikaritra fa tsy voafehy toy ny halatra taolam-paty intsony ity halatra lakolosy ity. Tsy fantatra 
izay tena anaovana ireny lakolosy ireny. Samy mametra-panontaniana ireo mpino kristianina lasibatra 
amin’ny antony hanaovana azy ireny. Misy ny ezaka vitan’ny zandary, saingy mafy vava tsy mety miteny 
olona mpandray ireny lakolosy halatra ireny ireo jiolahy mandritra ny famotorana ataon’ny zandary. 



Les commentaires sont fermées. 

