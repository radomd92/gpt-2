FAMONOANA PÔLISY TELO LAHY :: NAIDITRA AM-PONJA IREO OLONA SIVY AMBIN’NY FOLO VOAMPANGA • AORAHA

Natolotra ny Fitsarana , omaly any Toamasina ireo olona miisa sivy ambin’ny folo voarohirohy namono 
ireo pôlisy miisa telo, tany Fenoarivo Atsinanana, tamin’ny 24 oktobra lasa teo. Vita ny fihainoana 
ireo tao amin’ny Fampanoavana dia avy hatrany natolotra ny mpitsara mpanao famotorana ireo voampanga 
Naiditra am-ponja avokoa izy ireo taorian’izay. 

Nifandrombonan’ny zandary sy ny pôlisy misahana ny heloka bevava ny fisamborana sy ny famotorana 
olona am-polony ireo tany Fenoarivo Atsinanana. Araka ny fampitam-baovao avy amin’ny Pôlisim-pirenena 
vehivavy no nampirisika ireo andian’olona nitarika tamin’ny famonoana ireo pôlisy telo mirahalahy 
iraka tany an-toerana tamin’io fotoana io. Isan’ireo efa voasambotra ary natolotra ny Fitsarana 
vehivavy io. Ankoatra ny fianakavian’ireo pôlisy namoy ny ainy dia nametraka fitoriana tamin’ity 
ity ihany koa ny Pôlisim-pirenena. Raha tsy mbola mivaha ny olana momba ny raharaha Antsakabary, izay maha voarohirohy olon-tsotra 
namono nahafaty pôlisy roa sy pôlisy maro voampanga nandoro trano an-jatony, ka namoizana ain’olona 
tany an-toerana dia miseho indray ity raharaha Fenoarivo Atsinanana ity. 









Enregistrer mon nom, mon e-mail et mon site web dans le navigateur pour mon prochain commentaire. 



