TOLIARA : MPIVAROTRA VOLAFOTSY NENDAHINA MPAMILY BAJAJ, L VOAROBA NY 400 000 ARIARY SY ROJO VOLAMENA TENY AM-BOZONANY – MIDI MADAGASIKARA

Ramatoa iray handeha hody nandeha bajaj niaraka tamin’ny zanany vao telo taona monja no voatafika, 
very vola efatra hetsy ariary niampy rojo volamena teny am-bozonany, ny alin’ny asabotsy teo, 
ho tamin’ny 8 ora sy sasany tany ho any, tao Amborongony Toliara. Tara fodiana hariva avy nivarotra 
mianaka ireto no nandray « taxi bajaj ». Rehefa tamin’ny toerana maizina sy mangina anefa, dia nilaza 
lany solika ilay mpamily kodiaran- telo, ka natosika mora ilay fiara nentiny no sady niantso olona 
findainy. Telo na efatra minitra taorian’izay, hoy ny niharam-boina, dia indro roalahy mody mamo 
an’ilay ramatoa sady naka an-keriny ny paoketra nisy ny vola. Tsy afaka niantso vonjy ity vehivavy 
satria voatapim-bava, ary rehefa niezaka nanohitra izy dia nodarohan’ireo nandroba azy tamin’ny 
ka safotra. Mpivady hamonjy fodiana sendra nandalo tsy lavitra ny toerana nisehoan’ny fanafihana 
taitra sy gaga raha naheno zazakely mitomany tanaty haizina amoron-dàlana. Rehefa natonina dia 
mainka ankona izy mivady raha nahita an’ity ramatoa torana mitsirara amin’ny tany. Rehefa nahatsiaro 
ity renim-pianakaviana azon-tsampona ity, dia nitantara ny zava-nanjo azy. Araka ny loharanom-baovao 
farany dia mbola karohina fatratra amin’izao ilay mpamily bajaj sy ny namany roa lahy nandroba 
volafotsy. 




















