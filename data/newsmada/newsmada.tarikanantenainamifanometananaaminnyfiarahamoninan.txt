TARIKA NANTENAINA: MIFANOME TANANA AMIN’NY FIARAHAMONINA | NEWSMADA

Par Taratra sur 03/09/2018 

Tsy mijanona fotsiny amin’ny maha mpanankato azy ny tarika Nantenaina fa miditra amin’ny fanampiana 
mpiara-belona sy fiarahamonina. Hita taratra izany amin’ny fanamboarana kopia faobe nokarakarain’ny 
Nantenaina tetsy Tanambao Fahadimy, kaominina ambonivohitr’i Toamasina, nahavory olona hatramin’ny 
500 ankizy sy olon-dehibe mbola tsy manana kopia nahaterahana. 

Nambaran’ny mpikarakara fa misy antony maro ny mahatonga ny olona tsy hanana sy tsy mahavita ny 
nahaterahana. Anisan’izany ny tsy fandraisan’ andraikitry ny raim-pianakaviana, eo ihany koa 
fahatahoran’ny ray aman-dreny hiditra birao, manampy trotraka ny fivezivezena amin’ny fikarakarana 
arahina fakam-bola mihoa-pampana eny amin’ny kaominina. 

Nohamafisin’ny mpikarakara fa andiany faharoa ity fanamboarana faobe kopia ity hanampiana ny 
malagasy eny anivon’ny fiarahamonina. Noraisin’ny tarika Nantenaina ny fandaniana rehetra 
fifandaminana anivon’ny distrika sy fitsarana, nialoha ny nanaovan’ity tarika ity izao hetsika 
kopia izao. Efa nanao famorana faobe ihany koa ny tenany talohan’izao. 



Les commentaires sont fermées. 

