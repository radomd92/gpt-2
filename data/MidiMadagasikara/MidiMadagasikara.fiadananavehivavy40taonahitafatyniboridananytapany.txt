FIADANANA : VEHIVAVY 40 TAONA HITA FATY, NIBORIDANA NY TAPANY AMBANY – MIDI MADAGASIKARA

Nahitana fatim-behivavy iray, manodidina ny 40 taona teo ho eo, teny Fiadanana omaly tokony ho 
3 ora maraina. Tsy nahitana ratra goavana na vono teny amin’ny vatatenan’ity ramatoa ity, saingy 
amin’ny orony fotsiny no nisy naratra kely, raha ny tatitra azo. Ankevitry ny tsy dia salama saina 
izy io raha ny vaovao hatrany ary mety ho mamo dia nianjera ka izay no nitarika ny fahafatesany. Voamarika 
ihany koa anefa fa efa tsy misy fitafiana intsony ny tapany tamin’ity vatana mangatsiaka ity, kanefa, 
ny fanazavana azo hatrany, dia tsy nisy trangana fanolanana aloha nahazo ity ramatoa ity. Tamin’ny 
nanaovanan’ireo mpitandro filaminana ny fanadihadiana no nahafantarana fa tsy mponina eny an-toerana 
ramatoa ity ary tsy misy mahafantatra azy ireo mponina eny an-toerana. Efa naterina eny amin’ny 
Hjra ny razana amin’izao fotoana izao. Efa am-pelatanan’ny mpitandro filaminana ny raharaha 
efa mandeha ny famotorana. 



