FANDRAISANA AMIN’NY FITSABOANA :: SAMY MANANA NY HEVINY IREO MPANATONA TOBIM-PAHASALAMAM-PANJAKANA • AORAHA

Mizarazara ny hevitr’ireo olona nanontaniana mikasika ny fahafaham-pony amin’ny fandraisana 
ny marary eny anivon’ ireo hopitalim-panjakana (CHU). Misy ireo milaza ho tena afa-po. Mitoroka 
fomba ratsiratsy mahatohina an’ireo marary kosa ny hafa. Mitantara an’ireo zavatra niainany 
ny fitondrany ny havany teny amin’ ny hopitalim-panjakana ireto renim-pianakaviana sasany. 

“Sambany izahay no nandeha tamin’ireny tobim-pahasalamana ireny satria tapa-tanana ny zafikeliko 
Nila fandidiana ilay zaza rehefa vita ny fizahana rehetra saingy tsy nanana ny hoenti-manana tamin’izany 
ka mpitsabo iray tao no niantoka mai­maim-poana ny lany rehetra. Na ireo mpitsabo aza dia tsara 
avokoa”, hoy ny maman’i Hasina, mpivarotra hani-masaka eo Ankorondrano naneho ny fahafaham-pony. 

Etsy an-kilany, nitantara ny zava-niseho tena namai­vay taminy ny fianakaviana hafa. “Nanana 
tapaka lalan-dra tany amin’ny atidoha izahay. Andro maromaro izy no notsaboina teny amin’ny hopitalim-panjakana 
iray teto an-drenivo­hitra. Fanafody maro be no nasain’ireo mpitsabo novidianay. Nisy tamin’izy 
aza no tsy nampiasaina akory, hany, ka nitadiavanay lalana ny hivarotana azy tamin’ny olon-kafa 
hoy indray i Jeanine, mpivarotra voankazo eny Anosibe. 

Tsiahivina fa efa nisy ny fanofanana nomena an’ireo mpitsabo sy mpiasan’ny fahasalamana nifantoka 
fomba fandraisana an’ireo marary. “ Mitohy io hetsika ho an’ ny mpiasan’ny fahasalamana amin’ireo 
manerana ny faritany io, ka ny any Toamasina no mandray izany amin’ity herinandro ity. Mifototra 
fanomezan-danja ny maha olona izany. Nanaovana fanadihadiana nifanindran-dalana tamin’ny 
nakana ny hevitr’ireo mpanjifa mba hananana fototra hiaingana any aoriana raha nie­zaka tokoa 
mpiasan’ny fahasalamana na tsia ”, hoy ny Pr Solofamalala Duval, tale jeneralin’ny fahasa­lamana 
amin’ny minisiteran’ny Fahasalamam-bahoaka. 











Enregistrer mon nom, mon e-mail et mon site web dans le navigateur pour mon prochain commentaire. 



