FIFAMOIVOIZANA :: HOSOLOINA INDRAY NY FAHAZOAN-DALANA MAMILY SY NY TARATASIN’NY FIARA • AORAHA

Fanovàna. Hosoloina vaovao indray ireo fahazoan-dalana mamily fiara biômetrika sy ny taratasy 
ny mombamomba ny fiara biômetrika na “carte grise biométrique”. “Tsy manaraka ny fenitra na singa 
biômetrika azy ny taratasy nanaovana ilay teo aloha”, araka ny fanazavan’ny tale jeneraly misahana 
lafin-tany, Andriamahenina Théodore, omaly, tetsy Ambohidahy. 

Ankoatra izany, tsy mbola mamaly ny fenitra takian’ny iraisam-pirenena ireo fazahoan-dalana 
fiara sy fanamarinana ny fisian’ny fiara biômetrika ireo ka izay no antony hanoloana azy. Hamaly 
fepetra iraisam-pirenena, araka izany, ny taratatasy vaovao hanaovana azy ireo. 



Araka ny fanazavana hatrany, efa tapitra ny fifanarahana tamin’ilay nanamboatra azy teo aloha. 
misy orinasa hafa vaovao indray kosa handray an-tanana ny fanontana ireo vaovao. Ho an’ireo efa 
nanova ireo karatra ireo ho biômetrika dia maimaim-poana ny fanoloana azy. Ireo izay mbola tsy 
izany kosa dia mbola afaka manohy na miandry ilay taratasy vaovao. 

Na izany aza, tsy hihoatra amin’ny sarany teo aloha ny fanamboarana ilay taratasy fahazoan-dalana 
ilay fanamarinana ny fisian’ny fiara biômetrika vaovao. “Afaka roa na telo herinandro eo no hihatra 
fanavaozana ity” , hoy hatrany ny fanazavana. 

Tsiahivina fa efa maro ireo olona lany fotoana vao mangiran-dratsy tamin’ny fanoloana ireo antontan-taratasy 
Nanamafy kosa nefa ny avy ao amin’ny minisitera fa raha manaja ny fotoana apetraka hahafahana manatontosa 
fangatahana ireo olona mila izay fanavaozana ny karatra dia ho tsy hisy izay filaharana vao mangiran-dratsy 
Efa mihoatra ny iray volana izay no tsy nisy intsony ireo taratasy fanaovana ireo karatra biômetrika 
teny anivon’ny Faritany. Efa maro ihany nefa ireo olona tsy mankasitraka ny fahasahiranana aterak’ity 
misesy ny fahazoan-dalana mamily fiara biômetrika sy ny taratasy fanamarinana ny fisian’ny fiara 
ity. 









Enregistrer mon nom, mon e-mail et mon site web dans le navigateur pour mon prochain commentaire. 



