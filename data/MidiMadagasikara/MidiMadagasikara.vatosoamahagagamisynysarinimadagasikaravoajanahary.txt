VATOSOA MAHAGAGA – MISY NY SARIN’I MADAGASIKARA VOAJANAHARY : OMEN’NY TOMPONY AN’IZAY MENDRIKA HITONDRA NY FIRENENA – MIDI MADAGASIKARA

Efa noravahiny volafotsy manodidina azy ary tsy miala eny am-bozonony … Vatosoa somary lavalava, 
voajanahary, misy ny sarin’i Madagasikara misongadina, didinin’ny ranomasina. 

Hita mazava tsara eo aminy ny sarin’i Madagasikara, mivoitra tsara ihany koa ny tebok’ireo renivohi-paritany 
: Toamasina sy Toliara, ary ny sarin’ny faritra Analamanga. Tsy vitan’izay anefa fa mbola voataratry 
masoandro avy eo ambony io nosintsika io. Mino dia mino ny tompony, Atoa Razafimahenina Franklin, 
olona akaiky azy hoe “Dadou”, fa fambara no nahitany io vato io ary hitondra fahasoavana ho an’ity 
ity. Ny volana jolay tamin’iny taona nivalona iny no nahitan’i Dadou, 41 taona, raim-pianakaviana 
mpitrandraka vato any amin’iny faritra Antsinanan’ny nosy iny, ity vatosoa hafakely ity, tany 
toerana antsoina hoe Ampasimpotsy, tany amin’iny faritr’I Brickaville iny. “Efa tendry ho ahy 
hoy izy, ny nahitako azy, satria hatramin’izay nananako azy dia tsy mitsahatra mihatsara hatrany 
zavatra ataoko”. Araka ny filazany taminay dia efa nanatona ireo Raiamandrenim-bato any an-toerana 
hitady izay tena dikan’ity vato hafakely ity. Ireo no nilaza taminy fa mety ho hafatra avy amin’Andriamanitra 
ity ho an’ny vahoaka eto Madagasikara. Noho izay antony izay no niakarany aty an-drenivohitra. 
hotazoniko ho ahy irery izy io fa omeko izay olona, mendrika ny hitondra ny firenena.” hoy i Dadou, 
taminay. Vato kristaly, antsoina hoe “Quartz polycristallin”, ao anatin’ny karazana vato “Agate”, 
no anaran’ity vato misy ny sarin’i Madagasikara ity, araka ny “rapport d’identification”, laharana 
nomen’ny avy ao amin’ny Institut de gemmologie de Madagascar. “Hafa dia hafa tokoa ity vatosoa 
ary efa betsaka ihany ireo olona mpahafanta-javatra natoniko, fa mitovy avokoa ny teny lazain’izy 
mahakasika ity vato iambozonako ity. Tokana tsy manam-paharoa izy io, ary izay Malagasy iray izay 
no hanolorako azy. Tsy omeko ny vahiny izy na dia efa betsaka aza ny mitsiriritra azy ity, satria 
amidy amin’ny vahiny i Madagasikara”, hoy ny izy, nihazona ilay vatosoa teny an-tanany, sy nametraka 
nanandrify ny fony. 



