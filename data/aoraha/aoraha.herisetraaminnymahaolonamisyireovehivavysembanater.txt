HERISETRA AMIN’NY MAHAOLONA :: MISY IREO VEHIVAVY SEMBANA TERENA TSY HITONDRA VOHOKA • AORAHA

Iharan’ny herisetra indroa miantoana ny sokajin’olona manana fahasembanana, indrindra ny vehivavy, 
miseho amin’ny endriny maro izany. Eo, ohatra, ny fanomezana anaram-bositra sy ny tsy fahafahan’izy 
maneho ny safidiny fa teren’ny fianakaviana fotsiny. Betsaka ny vehivavy sembana no terena hanala 
rehefa bevohoka. “Teren’ny fianakaviana tsotra izao hoe esory io zaza io satria sady tsy miasa 
tsy misy ny hamelomana azy. Misy ihany koa ny famatorana ny tranon-jaza mandritra ny fandidiana 
vehivavy teo am-pite­rahana satria mbola tsy mahatsiaro ny tenany izy ka ny fiana­kaviana no manapa-kevitra 
tsy misy ny fakàna ny heviny. Tsy afaka miteraka intsony ilay vehivavy aorian’izay”, hoy Razafinjato 
filoha nasionalin’ny fikambanan’ny vehivavy manana fahasembanana eto Madagasikara (Afham). 
80%-n’ny vehivavy ao anatin’ny fikambanana no efa niharan’ny herisetra. 

Nanatanteraka seho nentina hanoherana ny herisetra mianjady amin’ny vehivavy manana fahasembanana 
Afham Antananarivo tamin’ny alalan’ny Afhadihy, ny talata lasa teo, tany amin’ ny kaominina ambonivohitr’i 
Navoitra tamin’ny alalan’ny dihy sy tantara an-tsehatra ny tranga iainan’ny vehi­vavy sembana, 
naseho fa tsy vesatra ho an’ny manodidina izy ireny fa afaka mianatra, mikarakara tokantrano, 
ary miasa toy ny olon-drehetra. 









Enregistrer mon nom, mon e-mail et mon site web dans le navigateur pour mon prochain commentaire. 



