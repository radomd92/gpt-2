TANJOMBATO : TOAKA GASY 300 LITATRA, SARONA NIARAKA TAMIN’OLONA 5 – MIDI MADAGASIKARA

Saron’ny polisy miady amin’ny fidorohana zavamahadomelina, ny alatsinainy teo, teny Tongarivo 
ny toaka gasy eo amin’ny 300 litatra eo ; natao tanaty tavoahangy plastika 1 litatra ary nafenina 
anaty gony maromaro. Olona dimy no nosamborina, ka ny telo tompon’ny entana, ny iray mpamily fiara 
ny iray zanaky ny tompon’ny fiara. Nahazo vaovao ny mpitandro ny filaminana ny amin’ny fisian’io 
voarara io. Nidina nanaraka ny lalam-pirenena faha-7 izy ireo. Hitany teny amin’ny fivarotana 
teny Iavoloha ilay fiara Mercedès nitondrana ny toaka. Narahana izay nalehany ka dia izao tratra 
Tongarivo izao. Rehefa natao ny fisavana, dia hita tao tokoa ireo tavoahangy marobe feno toaka 
Nahitana taratasin-toaka hosoka tamin’ny anaran’ny « Ainga Niala » tany amin’ireo olona voarohirohy. 
taratasy izany hoy ny vaovao, dia ny mba hanakonana ny fisavana eny an-dàlana. . 

Omaly no natolotra ny Fampanoavana ireo olona dimy ireo. 



