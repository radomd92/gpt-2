ANKAZOBE : GADRA IRAY TAFATSOAKA NY FONJA – MIDI MADAGASIKARA

Ny eo tsy azo, ny hafa tafoavaka indray. Olona mbola mamita ny saziny indray mantsy no tafatsoaka 
amin’ny fonjan’Ankazobe. “Vao androany (ndlr omaly) no tonga teo aminay ny taratasy fampikarohana 
gadra tafatsoaka io”, hoy ny tompon’andraikitry ny mpitandro filaminana any amin’iny faritra 
Araka ny angom-baovao azo dia ny alahady hariva teo ity olona tokony mbola hisazy ity no tafavoaka 
fonja nitazomana azy. Gaboraraka teo amin’ny fiambenana sa tetika efa maty paika ? Hatreto dia 
tsy fantatra izay antony nahafahany nitsoaka. Tsiliam-baovao avy any an-toerana no nahafantarana 
toa hoe mody nanao marary izy ka nangataka hifindra efitra. Nanararaotra ny fotoana mbola nampikorontana 
fiambenana ity ranamana ity ka nihanika tamboho ary lasa nitsoaka. Tsy nisy nahafantatra akory 
tsy tamin’ny fotoana nisian’ny fisafoana. Marihana mantsy, raha ny fanazavàna azo hatrany, fa 
hotsaraina omaly, noho ny resaka asan-jiolahy izy io kanefa dia io tafatsoaka io. Efa mandray ny 
rehetra hikarohana ity gadra nitsoaka ity moa ireo mpitandro filaminana any an-toerana. Fifanandrifin-javatra 
ve, fa angamba tamin’ity taona ity no nahitàna fahavakisana fonja sy fitsoahana gadra be indrindra, 
tsy hiteny afa-tsy ny tany Ambatondrazaka, Toamasina, Tsiafahy ary ity tany Ankazobe ity. Efa 
amin’ireo gadra nandositra ireo no efa tafaverina any am-ponja, misy kosa anefa mbola eo am-pikarohana 
Ary ireto farany dia saika ireo rain-dahiny amin’ny asan-jiolahy avokoa. 




















