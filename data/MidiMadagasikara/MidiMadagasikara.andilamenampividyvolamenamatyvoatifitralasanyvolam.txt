ANDILAMENA : MPIVIDY VOLAMENA MATY VOATIFITRA, LASA NY VOLAMENA 60 GR SY VOLA 2 TAPITRISA AR – MIDI MADAGASIKARA

Ny fiandohan’ny herinandro teo, lehilahy iray fantatra fa mpividy volamena no nosakanan’ny jiolahy 
an-dàlana. Tany amin’ny toerana antsoina hoe Marovato any Andilamena no nisehoan’ity fandrobana 
vono olona ity. Tsy fantatra na efa narahan’ireo olon-dratsy izy na ahoana fa rehefa tamin’ny toerana 
dia nosakanan-dry zalahy ary nasainy nanome azy ny vola sy ny volamena. Samy tsy nisy nahita ny zavatra 
fa ny hany fantatra dia voatifitra teo amin’ny tratrany ity mpividy volamena ity ary dia maty teo 
ho eo. Tsy nisalasala ireo jiolahy naka ny zavatra tany am-balahany. Very tamin’izany ny volamena 
gr vao avy novidina sy lelavola 2 tapitrisa ariary. Raha vao azon’ireo mpandroba izany dia navelany 
ilay olona. Ny fianakaviana tsy nahita azy nody an-trano no nanao fikarohana. Hita teo amin’ilay 
nahavoaendaka azy ny fatin’ny havany. Nampandre ny mpitandro filaminana ry zareo avy eo. Mandeha 
fikarohana ireo olon-dratsy amin’izao fotoana izao. 



