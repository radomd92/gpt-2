RAVINALA AIRPORTS: NOTSINJOVINA IREO SAHIRANA | NEWSMADA

Par Taratra sur 22/12/2018 

Toy ny fanaony isan-taona, nahatsiaro ireo fianakaviana sahirana ny orinasa Ravinala Airports, 
Fianakaviana 360 avy amin’ny kaominina Ivato, Talatamaty, Ambatolampy Tsimahafotsy ary Anosiala 
nizarana fanomezana. Nahazo vary, menaka ary siramamy izy ireo hiatrehana ny fetin’ny Krismasy 
ny faran’ny taona. 

Nilaza ny tompon’andraikitra misahana ny sosialy ao amin’ny orinasa Ravinala Airports fa nisy 
fiaraha-miasa tamin’ireo kaominina manodidina nahafahana nifantina ireo fianakaviana tena 
ara-pivelomana teny anivon’ny fokontany ka notolorana izao fanomezana izao mba hahafahany manao 
toy ny olon-drehetra. 

Nisaotra ny orinasa ny tompon’andraikitry ny kaominina, Rakotosolo Clément, lefitra faharoan’ny 
Tanàna tao amin’ny kaominina Ivato ary maniry ny hitohizan’ny fiaraha-miasa hatrany ho fitsimbinana 
fianakaviana sahirana, indrindra, ny zaza amam-behivavy. 

Marihina fa efa maro ny asa sosialy fanaon’ny orinasa Ravinala Airports miaraka amin’ireo kaominina 
ny toeram-piasany. Anisan’izany ny Himo izay natao tamin’ny volana jona nahafahana nampiasa 
250 nanadio ny tanàna. 



Les commentaires sont fermées. 

