FIDIRAN’NY MPIANATRA :: MANDANY 200 000 ARIARY ISAKY NY ZAZA NY RAY AMAN-DRENY • AORAHA

Efa manomana ny fidiran’ny mpianatra ny ray aman-dreny amin’izao fotoana izao, indrindra ireo 
amin’ny sekoly tsy miankina. Maro ireo sekoly no nanokatra ny fanoratana anarana ho an’ny taom-pianarana 
2019-2020, ka ihazakazahan’ireo ray aman-dreny sahady. Mahatratra 200 000 ariary isaky ny ankizy 
ny vola tsy maintsy aloan’izy ireo any an-tsekoly. 

“Rehefa mandoa ny saram-pisoratana anarana dia efa aloa ihany koa ny saram-pianarana volana voalohany. 
50 000 ariary ny sara ankapobeny miampy 7 000 ariary saram-pisoratana anarana raha 30 000 ariary 
saram-pianarana. Ho an’ny zaza iray io, nefa ny fitaovana mbola tsy misy tokontaniny. Ilay zandriny 
tsy maintsy ao am-pianarana ihany no vidiana ny fitaovana”, hoy ny renim-pianakaviana iray mampiana-janaka 
roa. 

Tsy vitsy anefa ireo manangona ny fitaovam-pianarana tsikelikely mba hialana amin’ny fahasahiranana 
tena atomotra ny fidiran’ny mpianatra. Eo ihany koa no nampirina ny fitaovana sasany tamin’ny 
mbola tsaratsara. “Na efa misy vola tsy maintsy homanina hividianana fitaovana aza dia tsy ho vita 
hividy vaovao azy rehetra”, araka ny nambaran-dRandrianandrasana Mbolatiana, renim-pianakaviana 
amin’ny sekoly tsy miankina etsy Soarano. Vokatr’izany, tsy vitsy ireo mihazakazaka manatona 
sehatra mpampidram-bola mba hiatrehana ny fidiran’ny mpianatra. 









Enregistrer mon nom, mon e-mail et mon site web dans le navigateur pour mon prochain commentaire. 



