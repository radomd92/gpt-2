VOHIMENAKELY, AMPARAFARAVOLA  : AVERINA HO TANIN’NY MPANDOVA NY KIJANA NAMPIASANA TALOHA | NEWSMADA

Par Taratra sur 06/03/2018 

Fananan-tany any amin’ny kaominina ambanivohitra ? Nanome ny heviny ny mpiasan’ny minisiteran’ny 
iainana, haivoary sy ny Ala, Razafinandraina Toussaint, any Amparafaravola, fa “azo atao tsara 
mamerina ny kijana amin’ny fianakaviana mpandova sy ny taranany, araka ny fomban-drazana nampiasana 
tany aloha, fasiana omby”. 

Satria navadika ho tanim-panjakana ireny kijana ireny, betsaka ny manararaotra ka lasa tompony 
afaka mikarakara azy, na tsy mampiasa akory aza, rehefa angatahana amin’ny fanjakana. Indrindra 
fotoana izao, mihemotra be ny fiompiana omby, noho ny tsy fandriampahalemana. Mankato izany tolo-kevitra 
ny isam-pianakaviana ao Vohimenakely Amparafaravola, mahatadidy ny fitsinjarana ireny kijana 


“Nasaina namaritra ny kijanany ny isam-pianakaviana ary nomena bokin’andraikitra. Ao anatin’izany 
izany ny tsy maintsy fanaovana voly hazo. Nomena fiofanana momba izany sy fomba fiadiana amin’ny 
tanety ireo mpandova nandray ny kijana nampiasan’ny fianakaviana tany aloha”, hoy Razafinandraina 
Nokasaina ho nomena zanakazo iray hetsy hovolena amina velarana 50 ha ireo tompona kijana ireo, 
tsy mbola tratra aloha izany. 

Nandramana ao amin’ny faritra avaratra Fanalamanga koa ny fampiharana ny hevitr’io teknisianina 
any amin’ireo lohasaha madinika. ”Tena mety sy ahitana fahombiazana izany fa nahoana no tsy nampiharina 
?”, hoy ny ao Antanimafy, Fanalamanga. Efa nisy andrana koa tany Didy. Be ahiahy kosa ny mpivory 
ny “Fihaonambe fakan-kevitra” natao tany Moramanga, ny volana febroary lasa teo. 



Les commentaires sont fermées. 

