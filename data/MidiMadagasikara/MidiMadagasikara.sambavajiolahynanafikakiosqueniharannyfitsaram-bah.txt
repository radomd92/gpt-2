SAMBAVA : JIOLAHY NANAFIKA « KIOSQUE », NIHARAN’NY FITSARAM-BAHOAKA – MIDI MADAGASIKARA

Jiolahy iray isan’ireo nanafika ny “botika” iray tany amin’iny faritra Sambava iny no voasambotry 
fokonolona, ny alarobia lasa teo. Tsy nisy alaharo fa avy hatrany dia nianjeran’ny hatezeram-bahoaka 
farany. Na izany aza anefa, dia mba tsy tonga hatrany amin’ny fanesorana ny ainy izany. Rehefa samy 
tamin’ny daroka sy vono teo ireo fokonolona, dia natolotra ny mpitandro filaminana tany an-toerana 
olon-dratsy ity. Raha ny zava-nitranga tokoa, dia nisy nanafika ny “kiosque” iray tao an-tampon-tanana 
Telo lahy izy ireo, raha ny fampitam-baovao azo, izay mody nilaza ho mpanjifa mila fahana. Namoaka 
avy hatrany anefa ireto farany, ary nandrahona ireo olona tao. Vola manodidina ny iray tapitrisa 
latsaka teo ho eo no lasan’izy ireo tamin’izany. Tsy nihanona fotsiny tamin’ny fijerena ireo fokonolona 
nandeha nitsoaka ireto farany, fa niroso avy hatrany tamin’ny fanenjehana ihany koa ka nisian’ireo 
iray voasambotra io. Tafaporitsaka kosa ireo namany hafa, izay karohin’ireo mpitandro filaminana 
amin’izao fotoana izao. 




















