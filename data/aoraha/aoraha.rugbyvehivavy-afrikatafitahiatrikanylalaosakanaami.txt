RUGBY VEHIVAVY- AFRIKA :: TAFITA HIATRIKA NY LALAO SAKANA AMIN’NY LALAO OLYMPIKA NY MAKIS • AORAHA

Vokatra tsara. Hiverina hikatsaka ny tapakila amin’ny Lalao Olympika 2020 indray ny Makis vehivavy. 
tsy nahazo izany tapakila izany aloha ny ekipam-pirenena amin’ny taranja baolina lava­lava lalaovin’olona 
omaly nandritra ny fiadiana ny ho tompondakan’i Afrika, tany Tonizia. 

Nanakoako tao amin’ny kianjan’i Moustapha Ben Jannet, tao Monastir, Tonizia, ny fandresena dimy 
faha­resena tokana azon’i Madagasikara tamin’ity hetsika ity. 

Laharana fahatelo no vokatra azon’ny Makis vehivavy tamin’iny fandraisana anjara voalohany 
fifaninanana iny. Baolina nentin-tanana tokana no nahatafavoaka ny Makis ho mpandresy fanindroany 
an’i Tonizia nandritra ny fiadiana ny laharana fahatelo (5 noho 0). Hiverina amin’ny fiatrehana 
lalao sakana mba hahazoana ny tapakila amin’ny Lalao Olympika indray izany izy ireo sy ireo mpilalao 
amin’ny taona ho avy. 

Tsara fanombohana anefa ny Makis vehivavy, tamin’ity lalao ity. Fandresena intelo nisesy no azon’izy 
nandritra ny lalaom-bondrona. Voalohany tao amin’ ny vondrona C ireo mpilalao malagasy rehefa 
nandavo an’i Maraoka (34-0) sy Maorisy (41-0) ary Tonizia (14-7). Teo amin’ny ampahefa-dalana 
lavontsika tamin’ny alalan’ny isa 24 noho 5 i Sénégal ka nahatonga antsika ho isan’ireo firenena 
voalohany aty Afrika tamin’ity fifaninanana ity. Noravan’i Afrika Atsimo anefa ny nofinofintsika hiatrika ny lalao famaranana ka resin’izy ireo tamin’ny isa 29 noho 0 ny Malagasy tamin’ny lalao 
isa 19 noho 0 kosa no nanilihan’i Kenya an’i Tonizia, mpampiantrano. 

Handray anjara amin’ny Lalao Olympika manomboka amin’ny 24 jolay ka hatra­min’ny 9 aogositra 
any Japana, araka izany ny Afrikana Tatsimo, tompondaka eto Afrika 2019 sy i Kenya. Nisaraka tamin’ny 
15 noho 14 ny roa tonta teo amin’ny famaranana ka nampandresy an’i Afrika Atsimo. Hiatrika ny fikatsahana 
tapakila amin’ny lalao maneran-tany ihany koa ireo ekipa ireo. 











Enregistrer mon nom, mon e-mail et mon site web dans le navigateur pour mon prochain commentaire. 



