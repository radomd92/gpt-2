FILOKANA AN-KALAMANJANA :: ROAPOLO LAHY NORAOFIN'NY POLISY TANY TANAMBAO-TOAMASINA • AORAHA

Nosamborin’ny polisy sy noentina tany amin’ny biraon’ny kaomisaria ny lehilahy miisa roapolo 
teo am-pilokana, tany Tanambao Verrerie Toamasina, tamin’ny alakamisy lasa teo. Nalefa nody 
ireo, taorian’ ny fizahana nataon’ny mpitandro ny filaminana. 

«Tsy notazonina ireo andiana lehilahy ireo fa navoaka, taorian’ny firesahana sy fampahafantarana 
azy ireo momba ny tsy tokony hilokana an-kalamanjana. 17 taona ny efa-dahy. Misy mbola mpianatra 
koa amin’izy ireo», hoy ny kaomisera Rakotovao Jean Christian, lehiben’ny kaomi­sarian’ny polisy 
Tanambao Toamasina. 

Efa nanao fanentanana momba ny tsy tokony hisian’ ny filokana an-kalamanjana ny polisy any Toamasina 
fisorohana ny tsy fandriam-pahalemana. Tsikaritra anefa fa mbola misy olona minia manao izany, 
nahatonga ny polisy nanao be midina tao Tanambao Verrerie. 

«Toerana voalaza fa fieren’ny jiolahy sady efa mampitaraina ny mponina manodidina noho ny taba­taba 
teny ratsy io toerana nahatrarana andian-dehilahy niloka io. Efa matetika ihany koa ny fisiana 
olona sy herisetra mitranga eo vokatry ny hamamoana sy fahalanian’ny vola amin’ny filokana», 
ny fanampim-panazavana hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



