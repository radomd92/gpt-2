ANTSIRABE : VEHIVAVY IRAY MATY NIHOTSAHAN’NY TRANO – MIDI MADAGASIKARA

Hatramin’ny nisian’ny ora-mikija tsy an-kijanona teto Antsirabe, efa ho herinandro mahery izao, 
tsy vitsy ireo tany sy fefy nihotsaka, eny fa hatramin’ny trano. Vehivavy iray no namoy ny ainy vokatr’io 
trano io tao Atsimotsena, ny faran’ny herinandrao lasa teo. Tokony ho tamin’ny 11 ora sy sasany 
no niseho ny loza, efa nikasa hiala tao amin’ity trano fonenany ity ihany ireo fianakaviana ny marainan’io, 
taraiky tao ka izao tra-doza izao. Mbola nisy aina ity renim-pianakaviana ity no tafavoakan’ny 
tao anaty biriky, saingy noho ny dona mafy nahazo azy dia tsy tana intsony ny ainy teny amin’ny hopitaly. 
fa olona 7 mianaka ry zareo no mipetra ao amin’ity trano efa tranainy ity, avotra soa aman-tsara 
ny 6 ary zaza vao 5 volana monja ny iray. Olona roa hafa mpanofa trano miaraka amin’ity vehivavy ity 
koa no naratra mafy, ary mbola manaraka fitsaboana eny amin’ny hopitaly hatramin’izao. 

Ankoatra izay, fianakaviana iray koa no tra-boina noho ny firodan’ny tranony teny amin’ny fokontany 
ny alarobia talohan’io tranga io. Marihina moa fa dia tsy an-kijanona ihany koa ny ora-mikija eto 
ary efa saika manomboka dibo-rano avokoa ireo faritra iva, toy ny ao Sahatsiho. Ny kaominina Antanimandry 
difotry rano eo amin’ny 80 isanjato ny tanimbary. 



