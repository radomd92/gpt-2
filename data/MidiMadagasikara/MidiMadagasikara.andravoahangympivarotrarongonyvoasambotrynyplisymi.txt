ANDRAVOAHANGY : MPIVAROTRA RONGONY VOASAMBOTRY NY PÔLISY – MIDI MADAGASIKARA

Mpivarotra rongony iray indray no voasambotry ny pôlisy avy ao amin’ny « Poste avancé » etsy Manjakaray, 
faran’ny herinandro lasa teo teny amin’iny faritra Andravoahangy iny. Mbola teo am-pivarotana 
moa ingahirainy no tra-tehaky ny pôlisy. Araka ny fanazavàna azo dia teo am-panaovana fisafoana 
ireto mpitandro filaminana no nahita ity rangahy iray, izay tsy tahotra tsy henatra fa dia mivarotra 
zavamahadomelina izany, toy ny mivarotra mofo dipaina teny an-toerana. Nifanenjehana avy hatrany 
ity farany ary tsy ela dia voasambotra. Mbola nahitàna ambiny, fehin-drongony maromaro moa tany 
kitapo nentiny tamin’ny fotoana nisamborana azy. Tamin’ny famotorana ity farany, araka ny fampitam-baovao 
no nahafantarana fa eny Ankorondrano ny mpamatsy ambogadiny ny rongony amidiny. Raisina 1000 
eny an-toerana ny fehin-drongony iray ary amidiny eny Andravoahangy sy Manjakaray amin’ny vidiny 
ariary. Taorian’ny famotorana azy dia natolotra ny Fampanoavana ny lehilahy ary nadoboka am-ponja 
hatrany. 




















