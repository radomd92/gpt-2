ANTSIRABE : JIOLAHY NIKASA HANDOSITRA, VOATIFITRY NY POLISY – MIDI MADAGASIKARA

Efa nandrenesana sy nahafantarana vaovao ny mikasika ireto jiolahy telo voasambotry ny polisy 
ka niroso tamin’ny fisamborana ny polisy ny talata 19 Aogositra 2014 teo. 

Efa hatramin’ny ela no nikarohan’ny polisy ireto jiolahy ireto, malaza ratsy amin’ny fanafihana 
vaky trano ry zalahy. Tsy nampoizin’izy telo lahy, ny fahatongavan’ny polisy tao amin’ny trano 
tamin’ny daty voalaza eo ambony. Tsikarit’ireo jiolahy tao an-tranony anefa fa misy polisy mihaodihaody 
ny tranony, ka dia lasa nitsambikina ny varavarankely ao ambadiky ny tranony ny iray. Nikasa hanivaka 
tanimbary ity farany kinanjo nifanehitra tamin’ny polisy roa . Nampitandrina azy ilay polisy 
tsy nahoany anefa izany fa vao mainka koa izy nandositra hatrany, voatery nitifitra ny polisy ka 
teo amin’ny tongony ilay jiolahy. Ny roalahy kosa nijanona tao an-trano ary tsy nanao fihetsika 
ka dia noraisina mora foana. Raha ny fanazavana teo anivon’ny polisy dia mbola nidofaka fofon-drongony 
telo lahy tamin’ny ora nisamborana azy. 



