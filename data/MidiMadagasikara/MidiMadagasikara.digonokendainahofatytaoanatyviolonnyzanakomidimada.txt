DIÉGO : « NOKENDAINA HO FATY TAO ANATY VIOLON NY ZANAKO » – MIDI MADAGASIKARA

Tsy mino ny tenako fa, maty nananton-tena izany ny zanako. Ny renin’i Ferdinand, pôlisy (AP3) teo 
ary voaroaka noho ny antony izay mbola nifamahofaho no nanazava. « Voalohany, dia nazava ny ‘autopsie’ 
nilaza fa, nisy dian-kenda teo amin’ny tendan’ny razana. Manarak’izany dia betsaka ary mifamahofaho 
resaka satria tamin’ny fahavelony dia nisy ‘plainte’ maro izay napetrany ary mahakasika tompon’andraikitra 
izany. Tsy nisy tohiny avokoa izany fitarainana izany » hoy ihany ilay reny izay miady mafy ny mba 
tompon’andraiki-panjakana ny raharaha izay aminy dia vono olona. Na ny fomba nandroahana ny zanako 
ho mpitandro ny filaminana intsony aza dia misy fitarainana betsaka mahakasika izany nataony 
Bianco, Conseil d’Etat, Police. Nahazo dika mitovy amin’izany koa ny Praiminisitra tompon’andraikitra 
fotoana (2015), raha ny fanampim-panazavana avy aminy. Io farany dia mahita fa ny fahasahian’ity 
maty tao anaty « violon » ity no ahiany ho antony nahafaty azy. Niakatra aty Andrenivohitra izy ankehitriny 
hitatitra ny nahazo an-janany ary hitety ny sampan-draharaham-panjakana miady amin’ny kolikoly 
ny fanamparam-pahefana. Isan’ny noteteziny ihany koa ny haino aman-jery. Tamin’ny 25 aprily 
no maty i Ferdinand ary tao anaty « violon » izy no nolazaina ho nananton-tena. Toe-javatra izay 
eken’ny fianakaviany ary hiadian’ny reniny mafy ankehitriny. 




















