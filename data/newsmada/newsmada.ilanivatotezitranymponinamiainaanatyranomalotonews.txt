ILANIVATO  : TEZITRA NY MPONINA MIAINA ANATY RANO MALOTO | NEWSMADA

Par Taratra sur 16/03/2017 

Tsy mety ritra ny rano miandrona eo amin’ny arabe. Mitroatra ny mponina satria sady lasa mamofona 
ahiana hiteraka aretina ity rano miandrona ity. 

Nilanja sora-baventy ny mponina mipetraka eny Ilanivato sy ny manodidina vokatry ny fiandronan’ny 
maloto anaty arabe. Tsy maintsy miroboka ao anatin’izany rano maloto izany ny mpianatra sy mpiasa 
eny an-toerana. 

Efa misy ireo sarety mpikarama an’ady mitatitra olona eo ka lasa fikaraman’ny sarety ity ampahan-dalana 
Ilanivato miala ety amin’ny tetezana fanasana fiara hatreny amin’ny paositry ny polisy iny. 

100 Ar ny saran’ny fiampitana eo. Izay tsy manana izany anefa tsy maintsy miroboka anaty rano maloto. 
mivezivezy eny ny mpianatra ao anatin’ny iray andro ka mandany 400 Ar. 

Tsy mbola ritra io rano miandrona io hatramin’izao. Miha maloto sy mamofona izany ankehitriny 
manelingelina ny fiainan’ny mponina. Tsentsin’ny fako ny lakandrano tokony hivarinan’izany 
izany. 

Manao antso avo amin’ny tompon’andraikitra araka izany ireo mponina eny an-toerana mba hanadio 
lakandrano. Fa angaha moa ny fanjakana tokoa no nanary fako anaty tatatra ka nanentsina ireny lakandrano 
fa tsy ny mponina ihany? Mandrora mitsilany ka voan’ny natany ankehitriny ireo mponin’Ilanivato. 



Les commentaires sont fermées. 

