FANAFIHANA MPIVAROTRA :: LASAN'NY OLON-DRATSY HATRAMIN’NY FAHITALAVITRA • AORAHA

Lelavola 250 000 ariary, finday efatra, fahitalavitra « écran plat » iray, firavaka volamena roa, 
iray ary zava-pisotro vitsivitsy, no nalain’ireo jiolahy valo nanafika toeram-pivarotana iray 
Ampilanonana-Antsahadinta, any Atsimondrano, tamin’ny sasak’alin’ny zoma lasa teo. 

Araka ny fitantaran’ireo mponina any an-toerana dia nopoirin’ireo olon-dratsy ny varavaran’ity 
ity. Mipetraka ao ihany ny tompony ka tsy afa-nanoatra nanolona ireto mpanafika, izay voalaza 
nitondra basy poleta ny roa tamin’izy ireo. Nisy tamin’ireo niharam-boina no voalaza fa voatsindrona 
ka naratra. Tsy nisy kosa ny aina nafoy. 

“Sarotra ny manantena mpitandro filaminana aty aminay, indrindra raha amin’ ny alina. Na any Ampitatafika 
any Fenoarivo-Alakamisy vao misy zandary. Mbola mandeha 45 minitra na ora iray amin’ny fiara vao 
any amin’ireo toerana ireo. Ny lalana amin’izany ratsy dia ratsy. Tonga ihany ireo zandary avy 
Fenoarivo raha vao naheno ny fanafihana saingy tsy afaka nanao inona afa-tsy nijery ny zava-nisy 
nanontany ireo olona voatafika”, hoy ihany ny loharanom-baovao. 









Enregistrer mon nom, mon e-mail et mon site web dans le navigateur pour mon prochain commentaire. 



