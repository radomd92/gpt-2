FIARA TAPAKA FREIN TENY FARAVOHITRA : VOATSINDRIN’ILAY 4×4 ILAY RAIM-PIANAKAVIANA | NEWSMADA

Par Taratra sur 24/11/2016 

Raim-pianakaviana iray no naratra mafy voafaokan’ilay fiara 4×4 tapaka frein, nivadika teny 
manoloana ny EPP Ampasandratsarahoby. Araka ny fanazavan’ilay niharam-boina, tamin’ny 5 ora 
fahefany no nitranga ny loza raha iny niakatra nandeha an-tongotra ity raim-pianakaviana ity 
ny zaodahiny. “Nandeha mafy avy any ilay fiara 4×4 samy tsy nanampo na inona na inona mihitsy izahay 
noheverinay fa hivily mankany amin’ny lalana mihazo ny sekoly Rafiringa ilay fiara kanjo nivadika 
ka voasaringotr’ilay fiara aho ary voatsindry”, hoy ny fanazavan’ilay raim-pianakaviana teny 
hopitaly, omaly. Tsy nahatsiaro tena avy hatrany ilay niharam-boina taorian’izay. Ny olona nahita 
fitrangan’ny loza no nifanome tanana nisokatra azy. Tsy naninona kosa ilay zaodahiny satria afa-niala 
ny fivadihan’ny fiara. Nahitana fahatapahana tany amin’ny soroka sy ny valahany ary mbola manaraka 
eny amin’ny HJRA izy. Tonga teny amin’ny hopitaly ny mpamilin’ilay fiara ary nilaza fa horaisin’ny 
fiara 4×4 nivadika ny fitsaboana ilay niharam-boina. 



Les commentaires sont fermées. 

