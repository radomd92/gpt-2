FAHATARAN’NY FANONTANA BILETA TOKANA :: MANAITRA NY MINISITERAN’NY TOEKARENA SY NY FITANTANAM-BOLA NY CENI • AORAHA

Tara ny asa fanontana ny biletà tokana iandraiketan’ny Tranompirintim-pirenena, etsy Analakely, 
ny fampitam-baovao nomen’ny filoha lefitry ny Vaomieram-pirenena mahaleo tena misahana ny fifidianana 
Rakotonarivo Thierry, omaly. Nolazainy fa efa nampandre ny minisiteran’ ny Toekarena sy ny fitantanam-bola 
io olana io sy izay mety ho voka-dratsy haterany ny Ceni satria mifa­matotra amin’ity ministera 
ny Tranom-pirintim-pirenena. 

“Biletà tokana ho an’ny faritra valo amin’ireo roa amby roapolo eto Madagasikara no vita amin’izao 
herinandro tsy hifaranan’ny daty hamitana ny asa izao. Tsiahivina fa nomena efatra amby efapolo 
taorian’ny 6 septambra 2019, ny Tranompirintim-pirenena mba hanaovana ny asa. Amin’ny 12 novambra 
tokony halefa ety amin’ny Ceni ireo biletà tokana ireo satria mety hiteraka koron­tana amin’ny 
ny fifi­dianana ben’ny tanàna sy mpanolotsaina hatao amin’ny 27 novambra ho avy izao izany raha 
tonga amin’io andro io. Mbola maro ny asa hatao aorian’io satria mandritra ny tapa-bolana ambiny 
hanaparitahana an’ireo fitaovana rehetra ilaina any amin’ireo biraom-pifidianana miisa 25 
manerana ny Nosy”, hoy ny filoha lefitry ny Ceni. 

« Hiezaka hanatratra ny daty nifanarahana izahay. Antony mampihisatra kely ny fanontana amin’izao 
izao ny fikajiana an’ireo faman­tarana manokana amin’ireo biletà tokana. Mila tandremana tsara 
ireo mba tsy ho azo sandohana. Hanafain­gana ny fomba fiasa izahay », hoy kosa ny tale jeneralin’ny 
Rajaofetra Andry Nirina, tamin’ny antso an-tariby nifanaovana taminy, omaly. 

Vonona ny fitaovana hafa 

Notsindrian’ny avy ao amin’ny Ceni kosa fa: “ny governemanta no tompon’ny teny farany amin’izay 
tohin’ny fanomanana ny fifidi­anana kaominaly raha sanatria tsy vita amin’ilay daty voafaritra 
ambony ireo biletà tokana”. 

Nampahafantarin-dRa­kotonarivo Thierry, filoha lefitry ny Ceni, fa efa vita ireo antontan-taratasy, 
ny fitanana an-tsoratra, fanama­rinana fandatsaham-bato ho an’ny mpifidy…natonta tatsy Afrika 
“Rahampitso (Ndlr: sabotsy 26 oktobra) maraina no halaina eny amin’ ny seranam-piaramanidin’Ivato 
taratasy ireo”, hoy izy. 

Ireo vata mangarahara fitonjato sy dimy alina isa mahery koa efa any am-pelatanan’ny Ceni, raha 
vaovao nomen’ny filoha lefiny hatra­ny. Ireo karazana fizaran-trai­kefa sy fanentanana ny olom-pirenena 
handray anjara amin’ny latsa-bato izao no dingana hatao manaraka. Hisy fanofanana an’ ireo tompon’andraikitra 
ny biraom-pifidianana hanomboka amin’ny 8 novambra ho avy izao. 











Enregistrer mon nom, mon e-mail et mon site web dans le navigateur pour mon prochain commentaire. 



