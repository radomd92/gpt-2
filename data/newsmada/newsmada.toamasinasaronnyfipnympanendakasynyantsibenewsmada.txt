TOAMASINA  : SARON’ NY FIP NY MPANENDAKA SY NY ANTSIBE | NEWSMADA

Par Taratra sur 20/06/2018 

Miara-miasa akaiky ny fokonolona sy ny Fip amin’ny ady amin’ny asan-jiolahy any Toamasina. Vokany 
vela-pandriky ny polisin’ny Fip indray ry Léon, 20 taona, sy i Omar 20 taona, samy mponina ao Tanambao 
Pont Mainty avokoa izy roa lahy ireto. Ny alin’ny alatsinainy teo ny nahatrarana azy ireo. Tsy tao 
ity faritra fiavian’ izy ireo ity no manao ny asa ratsiny ireo jiolahy ireo fa tany amin’ny manodidina 
Dépot fahatelo sy fahefatra, tany Canada ary hatrany Anjoma. Lasibatr’ ireto jiolahy iteto hatrany 
olona vao mivoaka ny trano fandihizana eo amin’ny barrière Anjoma. Anisan’izany ilay zandary 
moto sy mpivarotena iray voadaroka sy voaendaka ihany koa. Lasa avokoa ny finday, ny firavaka ary 
vola rehetra voaangona tao amin’ny trano fandihizana. 

Satria efa sokajin’ny fokonolona fa lasa faritra mena ireo voalaza etsy ambony ireo, 

nametraka paik’ ady niarahana tamin’ny polisin’ny Fip izy ireo ary izao nahitam-bokany izao, 
alin’ny alatsinainy 18 jona teo. Nandritra ny fisamboran’ny polisy ireto jiolahy mpanendaka 
mpamono olona ireto, mbola tratra tany amin izy ireo ny antsibe fandrahonana ny olona ho lasibatra. 
iray tamin ‘ireo antsy, mbola hita nihosin-drà, nandritra ny fisamborana. 



Les commentaires sont fermées. 

