FOULPOINTE MAHAMBO  : RENDRIKA NY SAMBO MS RED, AVOTRA NY EKIPAZY | NEWSMADA

Par Taratra sur 07/05/2016 

Vaky teo anelanelan’ny fari-dranomasina Foulpointe – Mahambo, afakomaly alina, ny sambo Ms Red. 
ny ekipazy rehetra niaraka tamin’ity sambo ity. Tsy nisy avotra kosa ny entana rehetra nentiny… 

Sambo mampitohy an’i Maroantsetra sy Toamasina ity rendrika, afakomaly alina ity. Araka ny fampitam-baovao 
any an-toerana, vokatry ny onjan-dranomasina no nahatonga ny fahavakisana tamin’ilay sambo 
anelanelan’ny fari-dranomasina Foulpointe – Mahambo. Fantatra fa avy any Maroantsetra hihazo 
Toamasina, ny sambo Ms Red. Miisa 10 ireo ekipazy tao anatiny ary tsy nitondra mpandeha mihitsy 
sambo fa entana ihany no nentiny. Tokony ho tamin’ny 8 ora alina (tamin’io fotoana nitrangan’ny 
io) naharay antso an-tariby ny Lehiben’ny Faritra Analanjirofo milaza fa rendrika an-dranomasina 
sambo Ms Red. Nisy avy hatrany ny fepetra noraisina niaraka tamin’ny préfet ao Fenoarivo Atsinanana. 
tao Mahambo izy niaraka tamin’ireo tompon’andraiki-panjakana tao an-toerana ka nanafatra vedety 
ary nanetsika ny mpitandro filaminana tamin’ny famonjena ireo tra-doza. Nandeha teny amin’ny 
nitrangan’ny loza ka avotra soa aman-tsara ireo ekipazy tao anaty sambo omaly tamin’ny 4 ora maraina 
efa teo andalam-pilentehana aza ny sambo. 

Haingana ny famonjena… 

Rehefa misy ny fandraisana andraikitra haingana, lavitry ny loza ny vahoaka. Raha tara kely tokoa 
fandraisana andraikitra dia maty an-dranomasina ireo ekipazy rehetra niaraka tamin’ilay sambo. 
fa nitondra ny entan’ny Dr Koicha avy ao La Reunion sy ireo mpiara-miasa aminy avy ao amin’ny Médicin 
l’Océan Indien (MOI) nanao fitsaboana maimaimpoana ao Maroantsetra ity sambo Ms Red Rose ity, 
izao niharam-boina tampoka izao. 

Mitohy, araka izany, ny fanadihadian’ny zandary momba ny faharendrehan’ity sambo Ms Red ity. 



Les commentaires sont fermées. 

