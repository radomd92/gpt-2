MAEVATANÀNA : RAIM-PIANAKAVIANA NOTIFIRINA SY NOTETEHINA TAMIN’NY FAMAKY – MIDI MADAGASIKARA

Tokantrano iray tao amin’ny fokontany Ambohitromby, Kaominina Andriba, disitrikan’i Maevatanàna 
nidiran’ny andian-dehilahy 20 nitondra basim-borona sy antsy ary famaky, ny Alakamisy teo tokony 
tamin’ny 08 ora alina. Tsy nanànan’ireo olon-dratsy antitra ny raim-pianakaviana iray, 45 taona 
novonoin’izy ireo tamin’ny alàlan’ny tifitra basy, ary mbola notetehina famaky ihany koa. Naratra 
kosa ny vadiny. Nalain’ireo jiolahy ny vola mitetina efatra hetsy ariary, niampy labiera efapolo 
niaraka tamin’ny vary roa gony. Ny olona dia tsy nisy sahy nanohitra, satria be loatra ny basy teny 
malaso ary tena nitifitra rahateo izy ireo. Tombanana ho efa nomanina mialoha ary nokendrena manokana 
tranon’ilay rangahy maty, ka tsy nisalasala namono sy nanapoaka basy ireo dahalo. Nirifatra nandositra 
hatrany izy ireo, raha vantany vao vita ny asa ratsiny. Naharay antso ihany ny mpitandro ny filaminana 
an-toerana, saingy efa tsy nahatratra an’ireo olon-dratsy intsony. Nidina tany an-toerana nitsapa 
Rtoa Rasoarimalala Georgette dit Zory kely; izay solombavambahoakan’i Madagasikara voafidy 
amin’ny disitrikan’i Maevatanàna. Efa eo am-pikarohana ireo jiolahy nanafika ny mpitandro ny 
ankehitriny. Mirongotra tanteraka ny asan-dahalo any an-toerana raha ny fanazavan’ny ben’ny 
teo aloha any Andriba, fanintelono ny tranga tamin’ny Alakamisy teo, tao anatin’ny iray volana 
izay. Raha ny fangatahan’ny mponina any an-toerana, dia mety kokoa amin’izy ireo raha haverina 
ny « Opération» nataon’ny Zandary teo aloha mba hiverenan’ny fandriampahalemana. 




















