FANIMBANA ALA :: MIGADRA NY DEPIOTE TEO ALOHA IRAY SY NY ZANANY LAHY • AORAHA

Nivoaka ny alatsinainy teo ny didim-pitsarana tamin’ny raharaha maha­voasaringotra an-dRaveloson 
na i Leva, solombavambahoaka teo aloha, tany Mahabo. Voaheloka dimy taona an-tranomaizina sazy 
miampy fando­avana onitra izy. Voasazy higadra telo taona miampy fandoavana onitra telo tapitrisa 
kosa ny zanany lahy iray. 

Raharaha fanimbana ala tao amina faritra arovana Menabe Antimena sy fana­raraotam-pahefana 
fitrandrahana ala tsy ara-dalàna no nitsarana an-dRaveloson Ludovic, araka ny nambaran’ ny loharanom-baovao 
eo anivon’ny Fitsarana, any Morondava. Ankoatra azy, nahazo sazy fampidirana an-tranomaizina 
koa ny olona roa hafa voatondro ho namany. Noho ny fandro­bana entam-barotra indray no nanenjehana 
zanany lahy. 

Samy voatazona am-ponja vonjimaika izy mianaka ireo, nanomboka ny volana avrily lasa teo, mialoha 
niaka­ran’izy ireo Fitsarana, tany Morondava, tamin’ny alatsinany. «Tamin’ny fito ora alina 
tapitra ny fitsarana azy mianaka. Olona an-jatony no tonga nanatrika izany», araka ny fampitam-baovao 
any Morondava. 

Fantatra fa mbola maro ny raharaha hatrehin’ity depiote teo aloha ity eny amin’ny Fitsarana, toy 
vono olona nahafatesana mpirahalahy, tamin’ny taona 2016. Tsy mbola voafaritra ny fotoam-pitsarana 
Mbola nilatsaka hofidiana izy farany teo ary nitarika vonjimaika tamin’ny tahana isam-bato 32, 
%. 









Enregistrer mon nom, mon e-mail et mon site web dans le navigateur pour mon prochain commentaire. 



