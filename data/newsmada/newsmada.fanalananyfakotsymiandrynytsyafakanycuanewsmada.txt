FANALANA NY FAKO: TSY MIANDRY NY TSY AFAKA NY CUA | NEWSMADA

Par Taratra sur 24/11/2018 

Nanao fanamby ny ben’ny Tanànan’Antananarivo, ravalomanana Lalao fa tsy maintsy afaka ireo fako 
sy manapaka lalana amin’ny toerana maro eto Antananarivo, anio asabotsy. 

Am-perinasa tanteraka ireo kamiaobe ampolony ary manao ny ainy tsy ho zavatra, andro aman’alina 
mpiasan’ny kaominina mandroaka ny fako. 

“Tsy miandry ny tsy afaka ny tompon’andraikitry ny tanàna fa efa mijaly loatra ny vahoaka amin’ny 
fako”, hoy ny avy ao amin’ny kaominina. Hatramin’izao, tsy ahitan-teny ny ao amin’ny Samva. Malaza 
ihinanana ny kamiao natolotra azy ireo fa tsy mbola manao ny asany akory hatramin’izao. Na izany 
tsy ampy handraofana ny fako raha ireo kamiao ampolony miasa izay tolo-tanana avy amin’ny kaominina 
Tokony ho efa ampiasaina ny kamiao vaovao. 

Nidina teny Antohomadinika Antaniavo (akaikin’ny tsenan’ny atody), Alarobia Amboniloha (cité 
Route du Pape Alarobia ary Anosivavaka Ambohimanarina ny avy ao amin’ny 

kaominina ka naheno mivantana ny fimenomenon’ny mponina. 

Nijery ireo tobim-pako tsy maintsy mila fitaovana vaventy ihany koa ny teknisianin’ny Samva sy 
CUA, omaly. Misy toerana sasany asiana fitoeram-pako vaovao sy lehibe satria efa simba sy tsy maharaka 
fakon’ny mponina intsony ny eo an-toerana. 

Misy fiaraha-miasa amin’ny teknisianin’ny Samva sy ny kaominina hamantarana ny “point noir” 
ny fisavovonan’ny fako ka hanaovana ny fakana izany ho vaindohan-draharaha. 

Tanjona ny fitsinjovana ny vahoaka amin’ny voka-dratsin’ny loto sady efa fiomanana sahady amin’ny 
fahavaratra, izay fiakaran’ny rano sy ny fipariahan’ny valan’aretina maro samihafa. 

Nanentana ny vahoakan’Antananarivo ny fiadidiana ny tanàna ny amin’ ny tokony hanajana ny ora 
fako eny amin’ireny baka. Amin’ny 5 ora hariva ka hatramin’ny 8 ora alina no tokony hanariana fako 
toerana ireny. 



Les commentaires sont fermées. 

