ANTSIRABE : JAMBA 9 MIANADAHY NAKA BAKALÔREA – MIDI MADAGASIKARA

Nahatratra 9 mianadahy indray ireo jamba naka fanadinana bakalorea teto Antsirabe tamin’ity 
2014 ity. Iraisana amin’ny mpiadina rehetra ihany ny laza adina, saingy efa misy kosa ny teknisiana 
tompon’andraikitra manokana mamadika izany amin’ny soratra « braille » na soratra mivohitra 
an’ireo manana fahasembanana eo amin’izay fahitana izay. 

Fantatra nandritra ny angom-baovao fa, tsy misy fampianarana manokana akory ireo jamba maka ny 
bakalorea ireo fa miharo amin’ny mpianatra rehetra any an-tsekoly ihany. Na izany aza dia misy 
ny fanarahamaso ataon’ny FOFAJA mandritra ny taom-pianarana. Misy amin’ireo mpianatra jamba 
no mitana hatramin’ny laharana fahadimy hatrany any an-tsekoly amin’ny fanadinana. Midika izany 
mifampitana tsara amin’ireo manana vatana tomombana ny jamba, ny saina no miasa hoy ny fanazavan’ny 
iray tafaresaka taminay. Marihina fa atokana ny efitrano misy ireto jamba maka bakalorea mba hialana 
kotaba , sokajy A1 sy A2 izy 9 mianadahy, ny telo fantatra fa avy ao amin’ny lisea Ambohimandroso, 
kosa avy eto amin’ny lisea André Resampa Antsirabe ary ny telo avy ao Sekoly Loterana Mangarivotra. 
ho an’ny Foibe Fanabezana ny Jamba na FOFAJA dia hatreo amin’ny kilasy faha 5 ihany no andraisan’ny 
ny fanabeazana ireo jamba fa miverina any amin’ny ray aman-dreniny kosa ireo mpianatra manomboha 
amin’ny kilasy fahenina. Nahatratra 11 isa no naka BEPC tamin’ny farany teo ary ny 8 tamin’izy ireo 
afaka avokoa. 



