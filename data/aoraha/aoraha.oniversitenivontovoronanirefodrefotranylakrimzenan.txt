ONIVERSITEN'I VONTOVORONA :: NIREFODREFOTRA NY LAKRIMÔZENA, NANDRATRA OLONA NY TORA-BATO • AORAHA

Nirefodrefotra ny baomba mandatsa- dranomaso am-polony maro nandritra ny fihetsiketsehan’ireo 
eo anivon’ny sekoly ambony momba ny Haitaomaro na « Polytechnique » Vontovorona, omaly. Nidina 
amin’ny lalam-pirenena voalohany na RN1 mihitsy ireo mpianatra nanao fanakanan-dalana ka tsy 
niditra an-tsehatra nanaparitaka azy ireo tamin’ny baomba mandatsa-dranomaso ny mpitandro 
tokony ho tamin’ny 11 ora antoandro. 

« Tena tsy ampy ireo mpampianatra manana fahazoan-dalana afaka miantsoroka ny fanaraha-maso 
fanatanterahana ny boky famintinana ny fianarana norantovina na « encadreur » ka lasa tsy mahazo 
izahay mpianatra. Somary natao mafimafy mihitsy ny hetsika mba ho henon’ ireo tompon’andraikitra 
ny olanay satria saika lasibatr’izany avokoa ny mpianatra nahavita ny Taona fahatelo ka handray 
diplaoma « Licence » sy ireo hivoaka ho injeniera amin’ny sampam- pianarana rehetra ety aminay 
hoy Randriamampihavana Njaratiana Donald, filohan’ ny fikamban’ny mpianatra eny Vontovorona. 

Raha ny filazan’ireo mpianatra dia mpampianatra dimy ihany no afaka miantsoroka ny fanaraha-maso 
fanatanterahana ny bokin’ny mpianatra nahavita fianarana. Mpianatra efatra isanisany ihany 
no tokony hosahaniny, noho izany miantona ny ambiny ka betsaka ireo tsy mahazo mari-pahaizana. Ankoatra ny fanakanan- dalana, izay tsy nahafahan’ ny fiara rehetra nihazo ny RN1 iny nandeha, 
nisy ny tora-bato nataon’ny mpianatra. 



Vokany, nisy ny naratra nandritra ny fihetsiketsehana. Araka ny vaovao voaray teo anivon’ ny Zandarimarian’ i Fenoarivo dia «tena mafy be mihitsy ny hetsika nataon’ireo mpianatra satria sady nandoro kodiarana 
izy ireo no nanimba zavatr’olona ary nanakan-dalana ka tsy maintsy naparitaka. Mpitandro filaminana 
no naratran’ny tora-bato nataon’ireo mpianatra ka ny telo tamin’ireo no zandary ary iray kosa 
pôlisy. Roa kosa no mpianatra naratra nandritra ny fihetsiketsehana ». 

Ireo mpianatra kosa anefa nilaza fa valo ny manan’izy ireo naratra ary roa kosa ny mpitandro filaminana. Nisy ihany koa ny mpianatra valo voasambotra, raha ny filazan’ireo mpianatra. «Mpianatra roa 
no nosamborina satria voarohirohy ho nikasi-tanana izy ireo. Navotsotra ihany anefa izy ireo 
eo», hoy kosa ny loharanom-baovaon’ ny zandarimarian’i Fenoarivo. 

Manoloana izany, dia milaza ny tompon’ andraikitra eo anivon’ny Oniversiten’Antananarivo fa 
misedra izany olan’ny tsy fahampian’ny «Encadreur» izany ny oniversitem-panjakana ka tsy maintsy 
ny sivana ho an’ireo mpianatra afaka mahazo ny mari-pahaizana. 









Enregistrer mon nom, mon e-mail et mon site web dans le navigateur pour mon prochain commentaire. 



