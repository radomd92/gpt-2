FISOLOKIANA SY HALATRA :: NOGADRAINA ENY TSIAFAHY ILAY MOMPERA SANDOKA • AORAHA

Navantana eny amin’ny fonjaben’i Tsiafahy, rehefa avy natolotra ny mpitsara mpanao famotorana 
anivon’ny Fampanoavana, tamin’ny sabotsy lasa teo, ny lehilahy nisandoka ho mompera. Nahazo 
vonjimaika ny lehilahy roa voarohirohy niaraka taminy. 

Nangalatra vary mitetim-bidy roapolo tapitrisa ariary tamin’ny alalan’ny fisandohana ho mompera 
lehilahy voatazona am-ponja vonjimaika io. Mbola karohina ny vehivavy roa, izay fantatra fa nisandoka 
masera, ka voarohirohy niaraka nanao ny asa ratsy taminy. 

«Efa niomana tamin’ny fisamborana azy roa vavy ireo izahay, tamin’ny maraina (Ndrl : omaly maraina), 
tsy tratra tao amin’ilay trano izy ireo. Efa fantatr’izy ireo rahateo fa tratra ilay mompera sandoka 
izany no nandosirana», hoy ny polisy ao amin’ny SUT (Sureté Urbaine de Tana) eo anivon’ny Kaomisarian’ny 
foibe, etsy Tsaralalàna, izay misahana ny fanadihadiana. 

Tamin’ny fotoana ankatoky ny fahatongavan’ny Papa Fransoa teto amintsika no nanararaotan’ireto 
nanaovana ny asa ratsy. Nanao fanamiana mompera sy masera ireo olona telo ireo. Voasoloky ny mpivarotra. 
ireo ny vary dimampolo sy roanjato gony mitetim-bidy roapolo tapitrisa ariary. 









Enregistrer mon nom, mon e-mail et mon site web dans le navigateur pour mon prochain commentaire. 



