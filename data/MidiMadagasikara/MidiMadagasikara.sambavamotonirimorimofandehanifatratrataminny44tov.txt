SAMBAVA : MOTO NIRIMORIMO FANDEHA NIFATRATRA TAMIN’NY 4×4, TOVOLAHY IRAY MATY TSY TRA-DRANO – MIDI MADAGASIKARA

Lehilahy iray manodidina ny 35 taona eo, nitondra moto nirimorimo fandeha no maty tsy tra-drano 
nifatratra tamin’ny fiara tsy mataho-dalana, ny tolakandron’ny zoma teo, tamin’ny 4ora, raha 
hiditra ny tanànan’Ambohimanarina Lokoho, any amin’ny distrikan’i Sambava iny. Nosokirina 
ambanin’ny fiara 4×4 mihitsy ilay mpitondra moto nanao taingin-droa, raha nipitika lavitra kosa 
namany tao aoriana niaraka taminy izay naratra mafy. Raha ny tati-baovao voaray avy any an-toerana, 
nateti-pitranga ny loza-mpifamoivoizina amin’ny lalam-pirenena sady be fiolanana no feno fiakarana 
fidinana mampitohy an’i Sambava sy Andapa iny. Manampy trotraka ny lalana ihany koa ny ranontany 
ireo vatan-kazo nazeran’ny rivodoza Enawo farany teo iny, izay manery lalana ka lasa mampidi-doza. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

