FAHASIMBAN'NY LALANA :: MBOLA TSY MISY FANAMBOARANA ILAY ARABE NIHOTSAKA ENY SOANIERANA • AORAHA

Tsy misy miraharaha. Hatreto mbola tsy misy ny fanamboarana ilay arabe nihotsaka eny Soanierana 
mampitohy ny Descours sy Soanierana Ambony, mihazo ny toby miaramila Capsat ao anatin’ny fokontany 
III. “Mbola tsy nisy ny fikitihana ity lalana ity taorian’ny nihotsahany. Efa nisy nandrefirefy 
teo fa tsy hita ny tohiny. Tena tsy mahafantatra ny daty hanombohana ny asa mihitsy izahay fa ny hany 
dia manisy sakana amin’ny lalana hampitandreman’ny olona mampiasa io lalana io”, hoy ny filohan’ny 
Soanierana III Razafindramanitra Emmanuel. Mbola tsy afaka miverina amin’ny tranony ihany koa 
fianakaviana voatery nafindra toerana satria tandidonin-doza ny trano fonenan’izy ireo. “Mbola 
mipetraka amin’ny tranolay ireo fianakaviana noesorina tamin’ny tranony amin’izao. Tsy afaka 
hiverina amin’ny tranony mihitsy izy ireo raha tsy misy fanamboarana io lalana satria ahiana ny 
mbola hihotsahany”, raha ny fanamafisany hatrany. Raha mitohitohy ny orana dia mety ho rava tanteraka ity lalana ity raha tsy misy ny fanamboarana azy haingana. 
nahazoana fanazavana kosa ny avy ao amin’ny minisiteran’ ny Fanajariana ny tany, ny toeram-ponenana 
ny Asa vaventy amin’ny hanarenana ity lalàna ity. 











Enregistrer mon nom, mon e-mail et mon site web dans le navigateur pour mon prochain commentaire. 



