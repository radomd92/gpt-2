RUGBY-MAKIS-U20 :: HISY FIFANTENANA FAOBE HO AN’IREO TANORA TERAKA NY TAONA 1999-2000-2001 • AORAHA

Antso avo. Manao hetsika fanentanana mba ho fiomanan’ny ekipam-pirenena U20 hiatrika ny amboaran’i 
na ny CAN 2019 ny Malagasy Rugby. « Miantso ireo ankizy zazalahy teraka ny taona 1999, 2000 ary 2001, 
manana kara-panondrom-pirenena mba ho tonga eny amin’ny kianja Makis, eny Andohatapenaka, ny 
26 febroary amin’ny iray ora tolakandro. Hisy, amin’io fotoana io, ny fifantenana an’ireo handrafitra 
ekipam-pirenena eo amin’ny sokajy latsaky ny 20 taona” , hoy i Antso-niandro Randrianorosoa, 
teknika nasionaly eo anivon’ny Malagasy Rugby. 



Hoentin’ny Malagasy Rugby hijerena ireo tanora manam-batana afaka hofanina ao anatin’ny fotoana 
ity fampivondronana ity. “Io lafiny vatana io no mbola lesoka foana eo amin’ny tontolon’ny baolina 
malagasy. Izany indrindra no anton’izao antso ataonay izao izay mahakasika ireo tanora manerana 
Madagasikara » , hoy ihany i Antsoniandro Randrianorosoa. 

Raha izay ny eo amin’ny U20 dia efa manoman-tena fatratra kosa ireo mpilalao U16 sy U18, izay mbola 
anatin’ny fifantenana tanteraka, miaraka amin’ireo teknisianina eo anivon’ny Malagasy Rugby. 
tsy ho ela intsony, araka izany, ny lisitr’ireo mpilalao handrafitra Makis U16 sy U18 izay hiatrika 
fifaninanana kara-karain’ny « Association rugby Océan Indien » na ny AROI. 

Ahitana ny fandraisana anjaran’i Madagasikara, Maorisy, Mayotte ary La Réunion sady hotontosaina 
amintsika, afaka herinandro vitsy, io fifaninanan’ny AROI io. 











Enregistrer mon nom, mon e-mail et mon site web dans le navigateur pour mon prochain commentaire. 



