TRANO NIHOTSAKA TETSY BEHORIRIKA  : MPIASA EFATRA MATY NIHOTSAHAN’NY TANY | NEWSMADA

Par Taratra sur 24/05/2018 

Mpiasa mpanao trano enina no tototry ny tany, vokatry ny fihotsahan’ny rindrin’ny trano gasy iray, 
amin’ny fanorenana ataon’ny sinoa, etsy Behoririka, omaly maraina. Taorian’ny fikarohana nataon’ny 
nandritra ny tontolo andro, efatra tamin’ireo mpiasa ireo no namoy ny ainy. 

Nihotsaka tampoka ny rindrina be iray tamina trano gasy, tsy lavitra ny toeram-pivarotana Golden, 
Behoririka, omaly tokony ho tamin’ny 11 ora atoandro. Tao anatin’ny asa tanteraka ireo mpanao 
eny an-toerana no nitranga ny loza. Olona enina indray nihotsahan’ny tany tamin’izany. Roa lahy 
teo noho eo vokatry ny fianjeran’ny rindrina tany amin’izy ireo. Roa lahy hafa naratra ary nentina 
amin’ny hopitaly. Ny roa ambiny kosa tototry ny tany sy ny biriky tao, ary nokarohin’ny mpamonjy 
nanomboka tamin’ny 12 ora teo. Efa omaly hariva vao hita ireo roa tototra ireo ka tafakatra efatra 
maty tamin’izany. 

Nanahirana tanteraka ny asan’ny mpamonjy voina noho ny halehiben’ny rindrina nihotsaka, ny tany 
ny biriky nanototra tao. Nampiasaina avokoa ny fitaovana rehetra nikarohana ireo olona tototra. 

Nilaza ny lehiben’ireo olona ireo fa mpiasa mpanao trano daholo ireo, ary miasa amina Sinoa iray 
ireo. Ity trano nirodana ity izay ana Sinoa iray. Nantsoina teny an-toerana izy saingy tsy nipoitra 
Nihevitra mantsy ny rehetra fa teny izy, satria fanaony ny mijery ny asan’ireo mpanao trano. Ny 
anefa, tsy tazana teny an-toerana ilay sinoa. Fantatra fa nisy tezitra ny olona teny an-toerana 
nitaky ny hamoahana azy io. Nikasa ny hanao fitsaram-bahoaka? 

Raha ny fanazavana azo ihany koa, nisy ady teo amin’ity Sinoa ity sy ny Malagasy nilaza fa tompon’io 
io. Naharesy teny amin’ny fitsarana anefa ilay Sinoa ka nanorina trano izy. Voalaza fa nanorina 
ambadik’ity rindrina ity izy fa tsy nandrodana ka navelany nijoro teo ary izao nirodana izao. Misokatra 
fanadihadian’ny mpitandro filaminana momba ity tranga ity. 

Fanorenana tsy ara-dalàna… 

Raha ny fanadihadiana teny an-toerana, ara-dalàna ary nahazo alalana ny fanorenana sy fanatsarana 
eny an-toerana. Nisy anefa ireo nilaza fa tsy manara-dalàna io Sinoa io tamin’ny fanorenana trano. 
ho nanatsara ilay trano efa teo izy fa nanorina tao anatiny ka notakonany io rindrina be io. Nafenimpenina 
ny natao”, hoy ny filazan’ny olona monina eny an-toerana. 

Amin’ny ankapobeny, maro ny trano tsy manara-dalàna ny fanorenana azy. Mety ara-dalàna ny taratasy, 
tsy manara-penitra ny toerana sy ny fomba anaovana trano. Mety hamoa-doza toy izao izany. Na ireo 
fivarotana eny Behoririka ireo aza mampanahy, indrindra amin’ny aro loza. Toy ny firehetana nitranga 
fivarotana an’ny sinoa tao ambanin’ny Building Ramaroson. Efa nisy fotoana ny kaominina nanakatona 
maromaro eo Behoririka noho ny filazana fa mety hitera-doza kanefa niverina nisokatra ihany rehefa 
Nisy ny fanamboarana natao? Ankehitriny, fotoana tokony hiverenana manara-maso ireny trano 
izao, sao mbola hamoa-doza indray. 





Les commentaires sont fermées. 

