TOLIARA : MPIVAROTENA NITERAKA KAMBANA TELO, TENY AMORON-DALANA – MIDI MADAGASIKARA

Trangam-piarahamonina hafakely tsy dia fahita firy no haroso ho anao mpamaky androany. Noho ny 
tsy nisakafo sy adin-tsaina tafahoatra. Tovovavy iray 22 taona no niteraka kambana telo mirahavavy, 
tonga volana, teny an-dalana, afak’omaly nisandratr’andro, tany Toliara. Nentin’ireo olona 
haingana namonjy tobim-pahasalamana izy. Raha ny fantatra taorian’ny fanamarinam-baovao, 
marary ny roa amin’ireto zaza ka mila fitsaboana manokana. Mila vonjy amin’ny mpiara-monina mpiray 
sy malala-tànana moa ity renim-pianakaviana tanora ity; izay milaza fa tsy arany intsony ny fitsaboana 
famelomana ireo zanany. Ny nanaitra, dia ny nilazan’ity vehivavy mbola hita fa reraka mafy ity, 
nanontaniana izy, fa tsy fantany ny rain-janany, satria mpampanofa tena mpamonjy ireny toerana 
sy toeram-pisotroana ary filanonana ireny no asany talohan’ny nitondrany vohoka, ary mbola nanohy 
asa izany ity tovovavy mpivarotena ity hatramin’ny fahenim-bolan’ny kibony. 




















