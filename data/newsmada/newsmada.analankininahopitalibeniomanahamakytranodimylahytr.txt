ANALANKININA HOPITALIBE: NIOMANA HAMAKY TRANO, DIMY LAHY TRATRA NIFOKA RONGONY | NEWSMADA

Par Taratra sur 09/07/2018 

Voasambotry ny polisin’ny Fip tao Analankinina Hopitalibe Toamasina, ny zoma hifoha asabotsy 
ireo jiolahy dimy tratra teo am-pifohana rongony mialoha ny saika hanaovan’izy ireo ny asa ratsiny. 
ny fanazavan’ny polisy, nahazo loharanom-baovao izy ireo fa misy jiolahy dimy lahy efa vonona 
amin’ny fitaovana isan-karazany fampiasa amin’ny famakiana trano, saingy mbola eo am-pifohana 
aloha ry zalahy hakana hery sy tanjaka ary fahasahiana mialoha ny hamaky trano sy hanendaka, tamin’io 
io. Tsy niandry ela ny polisin’ny Fip fa nandeha haingana teny amin’ny toerana voatondro misy ireto 
mifoka rongony miomanomana hamaky trano ireto. Vokany, tratra tokoa izy dimy lahy ka tsy afa-nihetsika 
Samy tovolahy mpiasa mpitondra posy bisikileta monina sy mipetraka ao amin’ny fokontany Analankinina 
Carreaux III ry zalahy ireto. Tratra niaraka tamin’izy ireo koa ny rongony nofohina sy ireo fitaovana 
amin’ny famakiana trano. 

Tratran’ny polisy koa ireo mpirahalahy nangalatra bisikileta tao Tanambe Nosy Be, ny zoma teo. 
asa tamina tokantrano iray ao an-toerana ny iray amin’izy roa lahy, saingy tsy nitondra taratasy 
amin’ny fokontany misy azy izy ka nindrana ny bisikiletan’ireo handray mpampiasa hakana izany 
izany any Toamasina. Nanjavona tampoka niaraka tamin’ilay bisikileta anefa izy, kanjo efa novain’ilay 
mpangalatra ny lokon’ilay bisikileta. 



Les commentaires sont fermées. 

