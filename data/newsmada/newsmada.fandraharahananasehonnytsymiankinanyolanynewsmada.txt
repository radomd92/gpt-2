FANDRAHARAHANA : NASEHON’NY TSY MIANKINA NY OLANY | NEWSMADA

Par Taratra sur 21/12/2017 

Noresahina nandritra ny fihaonan’ny filoham-pirenena sy ny mpandraharaha ny olana mianjady 
sehatra tsy miankina, ny 19 desambra teo. Anisan’izany, ny fanonerana ny TVA, ny famindram-bola, 
sakana amin’ny fahazoan- dalana hitrandraka harena an-kibon’ny tany, ny fepetra tokony horaisina 
ny tsy fandrosoan’ny fizahantany, sns. 

Nivoitra koa ny firongatry ny kolikoly, ka andrasana ny vokatra azo tsapain-tanana avy amin’ilay 
miady amin’ny kolikoly (Pac). Noresahana ny olan’ny angovo sy ny herinaratra, izay tsiahivina 
hiakatra 10% ho an’ny orinasa. Mikasika ny fakan-ketra tsy ara-drariny sady atao amboletra, hapetraka 
rafitra hanara-maso manokana. Andrasana ny fankatoavan’ny filoham-pirenena ny lalàna vaovao 
ny fampiroboroboana indostria (LDI), novolavolain’ny vovonana fifampidinihin’ny fanjakana 
ny tsy miankina (DPP). Voasoratra ao anatin’io lalàna io ny fanomezana vahana ny indostria eto 
manoloana ny avy any ivelany, amin’ny alalan’ny Antokon-draharaham-pirenena hampiroboroboana 
indostria (ANDI) sy ny Tahirim-pirenena hampandrosoana ny indostria (FNDI). Hanome tombondahiny 
hetra ny orinasa eto an-toerana ny LDI, toy ny fampihenana ny hetra amin’ny fampiasam-bola, ny 
ny fampiofanana ho an’ny indostria sy ny orinasa ara-dalàna. 

Nilaza ny minisitry ny Indostria sy ny fampandrosoana ny sehatra tsy miankina, Tazafy Armand, 
mifanaraka amin’ny fijerin’ny tsy miankina ny voasoratra ao anatin’ny Tetibola 2018. Hitarina 
amin’ny faritra koa ity fifampidinihan’ny roa tonta ity. 



Les commentaires sont fermées. 

