FANONDRANANA OLONA AN-TSOKOSOKO :: HIARA-HIKAROKA IREO SINOA DIMY VOAMPANGA NY PAC SY NY MASOIVOHON’I SHINA • AORAHA

Raikitra ny raharaham-pitsarana andiany fahefatra eny anivon’ny Fitsarana manokana misahana 
kolikoly (PAC) 67Ha. Raha­raha fandefasana olona an-tsokosoko hiasa any ivelany izay niampangana 
miisa dimy sy Malagasy miisa efatra, no niakatra Fitsarana omaly. 

Tsy tonga anefa ireo olona voarohirohy ireo ka voatery nahemotra amin’ny alatsinainy 28 oktobra 
avy izao ny Fitsarana, araka ny fampitam-baovao nomen’ny lehiben’ ny Fampanoavana ao amin’ny 
67Ha, Razafindrakoto Solofohery. 

Nohazavainy fa: “tsy tonga niatrika ny Fitsarana ireo voampanga ireo na dia efa nampandrenesina 
sy nomena toromarika mba tsy hiala lavitra an’Antananarivo aza. Nandritra ny ora maro no niandrasana 
ireo ho tonga tety amin’ny PAC 67Ha saingy tsy nipoitra mihitsy ry zareo. Voatery niantso ny masoivohon’ny 
sinoa izahay ka tapaka taorian’ny fifampiresahana fa hahemotra amin’ny 28 oktobra izao ny fitsarana 
Sinoa dimy sy Malagasy efatra ireo. Hifa­nome tanana hitady an’ireo olona ireo kosa ny PAC sy ny 
Sinoa”. 

Ankoatra izay, dia raha­raha halatra mitam-piadiana iray saika hotsaraina teny amin’ny sampana 
heloka bevava, teny amin’ny PAC 67Ha, koa no nafindra any amin’ny Fitsarana, etsy Anosy. “Rehefa 
ny raha­raha dia ny Fitsarana eny Anosy no tandrify kokoa sy tokony hiandraikitra izany”, hoy hatrany 
Solofohery. 

Amin’ny zoma ho avy izao no hifarana ny raharaham-pitsarana andiany fahefatra hatao eny amin’ny 
67 Ha. Raharaha miisa valo izay ahitana fanondranana olona an-tsokosoko, fano­dinkodinana volam-panjakana, 
an-keriny ary fanaovana vola sandoka no hiakatra Fitsarana, ankoatra ireo roa tokony ho novitaina 
Voampanga mahe­rin’ ny telopolo no voarohirohy amin’izany, araka ny fantatra. 

“Tsy mbola hiakatra amin’ ity raharaham-pitsarana andiany fahefatra ity ireo voatondro ho olobe 
kolikoly satria mbola misy hanaovana fanadihadiana ny sasany amin’izy ireo. Tsy maintsy vita 
faran’ity taona 2019 ity ireo anefa ny fitsa­rana an’ireo raharaha ambiny ireo”, hoy hatrany ny 
ny fampanoavana ao amin’ny PAC 67 Ha. 











Enregistrer mon nom, mon e-mail et mon site web dans le navigateur pour mon prochain commentaire. 



