ANALAVORY : TAKSIBOROSY NIFANDONA TAMIN’NY FIARA 4×4, AMPOLONY NARATRA | NEWSMADA

Par Taratra sur 03/03/2016 

Ampolony ireo naratra mafy vokatry ny lozam-piarakodia nitranga, omaly tany Analavory. Nifandona 
fiara 4×4 ny fiara taksiborosy iray. Araka ny fitantaran’ireo niharam-boina, samy nandeha mafy 
taksiborosy sy ilay fiara 4×4, saingy somary nangalatra tany amin’ny ankavanan-dalana ilay fiara 
nefa tao anaty fiolahana mampidi-doza. Nanao izay ho afany ihany ireo mpamily, nefa samy tsy nahafehy 
ny familiana ka nifandona avy hatrany ireo fiara. 

Mafy ny fifandonana satria potika tanteraka ny loharan’ireo fiara roa nifandona. Naratra avokoa 
ankamaroan’ireo mpandeha tao amin’ilay taksiborosy. Voalaza fa ireo mpandeha nipetraka tany 
seza farany aoriana ihany no tsy naninona. Tsy nisy kosa ny aina nafoy. Nentina haingana any amin’ny 
ireo naratra. 

Fa renim-pianakaviana iray koa no tapa-tongotra voadonan’ny fiara 4×4 iray teny Talatamaty, 
maraina. Voalaza fa antony nahavoadona azy ny fitohanan’ny lalana sy ny hamaroan’ireo olona milahatra 
Nalefa avy hatrany eny amin’ny hopitaly HJRA ilay renim-pianakaviana niharam-boina. Maro amin’ireo 
taxi-be tokoa matetika no tsy mahalala intsony izay hahafaty azy fa efa tafiditra eny afovoan-dalana 
rehefa maika hifandrobaka fiara hody. 



Les commentaires sont fermées. 

