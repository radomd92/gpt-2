FIVAHINIANANA NITERA-DOZA :: NAMOY NY AINY NY VEHIVAVY MPIANDRY HO ANY ANKARAMALAZA • AORAHA

Tra-doza ny fiara marika « Mercedes Sprinter » nitondra mpino hamonjy zaikabe any Ankaramalaza, 
alin’ny 25 jolay, tokony ho tamin’ny 11 ora, tany Camp Robin, lalam-pirenena fahafito. Vehivavy 
iray, 65 taona, no voalaza fa nindaosin’ny fahafatesana teo no ho eo. Olona roa ambin’ny folo kosa 
naratra. 

Avy any Morondava ity fiara tra-doza ity. Araka ny loharanom-baovao dia tao anatin’ny fandehanana 
lalana mahitsy vao miala kely an’i Camp Robin ilay fiara no izao tra-doza izao. Hatramin’ny omaly, 
mbola fantatra ny anton’ny loza. “Na torimaso fotsy na vokatry ny fandehanana mafy no mety ho nahatonga 
hoy ny loharanom-baovao akaiky ireo mpitandro filaminana manao ny famotorana. 

Tsy isan’ireo naratra mafy ny mpamily ny fiara ka voalaza fa mbola afaka nifampiresaka tamin’ireo 
nijery ny zava-nisy. Tamin’izany no nitantarany fa “nisy olona nanapaka tampoka, ka niala io izy 
tsy nahatafaverina ny familiana intsony”, araka ny fanampim-baovao azo avy amin’ny zandarimaria. 









Enregistrer mon nom, mon e-mail et mon site web dans le navigateur pour mon prochain commentaire. 



