ANTSAHAMANITRA : FIARA NITONDRA VOLA NOSAKANAN’NY JIOLAHY MITAM-BASY – MIDI MADAGASIKARA

Amin’ny andro antoandrobe nanahary ary eny amin’ny toerana tsy dia fisehoan’ny asan-jiolahy 
no nisy fandrobana, omaly. Teo amin’ny fiakaran’Antsahamanitra no nisy fiara nanakana ny fiara 
hafa izay nitondra vola saika haterina any amin’ny banky. Nitondra fitaovam-piadiana ireo olon-dratsy 
nandrahona ireo olona tao amin’ny fiara faharoa, mba hahazoana ny vola izay notaterina tao. Tsy 
nisy loatra ny vaovao ôfisialy mahakasika ny totalin’ny vola very tamin’ity fanafihana ity. Ny 
kosa, dia vola nentina tamin’ny baoritra no very, vola izay an’ny toeram-pivarotan-tsolika iray 
amin’ny boriborintany fahatelo. Feno mpitandro ny filaminana teo amin’ny manodidina ary samy 
ny fanadihadiana mifanandrify azy ireo, tamin’ny fikarohana ny olon-dratsy. Hatramin’ny omaly 
dia tsy mbola nisy hita ireo farany raha araka ny fanamarinam-baovao natao. Ahiana ny nisian’ny 
tsikombakomba amin’ny fanafihana toa izao, satria raha ny fanampim-baovao azo, dia fiara tsotra 
tsy tokony ho nisy namantarana azy mihitsy fa nitondra vola no niasa. Matoa izany nosakanan’ireo 
dia mety efa nisy ny fifampizarana vaovao ary efa maty paika ny fandrobana rehetra. Mafanafana 
tsy fandriampahalemana ary hita taratra fa mihantsy tanteraka ny mpitandro ny filaminana ny jiolahy. 
nisy ny maty voatifitra tamin’ny voalaza fa olon-dratsy, ny zoma lasa teo, tsy niandry ela ary toa 
nahafay akory ny jiolahy hafa izany fa ny alatsinainy indray dia efa raikitra ny fandrobana. Tsy 
eto Andrenivohitra ihany, fa ny faritra manodidina azy ihany koa dia feno heloka bevava, indrindra 
herinandro iny. Maromaro ny olona izay novonoina, nodorana ary nesorina ny ainy mba hanakonana 
bevava na koa noho ny halatra madinidinika. Miantraika tanteraka amin’ny fiainam-bahoaka ny 
izay mivadika ho heloka bevava tsy an-kijanona ankehitriny. 




















