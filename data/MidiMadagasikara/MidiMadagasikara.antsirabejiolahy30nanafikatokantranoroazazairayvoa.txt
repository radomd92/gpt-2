ANTSIRABE : JIOLAHY 30 NANAFIKA TOKANTRANO ROA , ZAZA IRAY VOAOLANA – MIDI MADAGASIKARA

Mirongatra indray ny vaky trano sy ny fanafihan-jiolahy, any amin’ireo fokontany somary mihataka 
ny renivohitra. Manao andiany maro be ireo jiolahy manao ny fanafihana, satria tsy latsaky ny 30 
ireo no indray manafika, araka ny loharanom-baovao akaiky ny mpitandro ny filaminana. Tsy vitan’izay 
àry fitaovana ry zalahy miaraka amina basy sy zava-maranitra. Tokantrano roa izao no fantatra 
nisy nanafika tao amin’ny fokontany Androvakely ny alin’ny talata 21 martsa teo. Ho an’ilay tokantrano 
izay fantatra fa mpivarotra, dia tao an-tafontrano no niditra ry zalahy rehefa avy nananika ny 
natao fiakarana. Ny vola no notakiana avy hatrany. Mpivarotra rahateo ity lasibatra. Voalaza 
ny bala teny an-tànany no narangarangany nentina nandemena azy efa-mianaka tao an-trano. Vola 
tapitrisa ariary no fantatra fa lasan’ireo jiolahy, ankoatra ny entam-barotra, ny “panneau solaire” 
ny entana sarobidy tao an-trano. Tsy vitan’izany fa mbola naolan’ireo tsy mataho-tody koa ny zazavavy 
iray tsy mbola ampy taona akory. Raha mbola tao anatin’ny fanafihana tanteraka ireo jiolahy no 
mpivady tratra alina hamonjy fodiana nandalo teo amin’ilay toerana nisy nanafika io. Taitra ireto 
raha nahatsikaritra izany ary rifatra nandositra sy niantso vonjy. Antso an’efitra anefa ny azy 
ny jiolahy indray no namaly ka nanenjika azy ireo ary tsy lasa lavitra akory dia tratra. Daroka sy 
no nihatra taminy, indrindra fa ilay rangahy, izay saika tapitra hatramin’ny ainy mihitsy, ka 
naiditra hopitaly eto Antsirabe. Ankoatra izay, fivarotana iray hafa koa no voatafika nandritra 
alin’ny talata io, tsy dia mifanalavitra loatra amin’ilay tanàna voatafika voalohany tao Tsaramody 
Maro be hatrany ireo jiolahy izay heverina fa iray andiany amin’itsy voalaza etsy ambony. Tapitra 
olon-dratsy avokoa rehefa entana azo bataina. Tsy nisy kosa ny herisetra na vono tao amin’ity tokantrano 
fa rehefa nahazo izay nilainy ireo jiolahy dia niala. Tonga teny an-toeana ny polisy io alina io 
saingy raha mbola tao amin’ilay trano voatafika voalohany izy ireo no nandre sahady ny fanafihana 
tao amin’ilay trano faharoa. Hatreto aloha dia mbola eo am-panaovana ny fanadihadiana ny polisy 
antenaina fa hisy vokany tsy ho ela izany. Miantso ny fiaraha-miasa amin’ny vahoaka raheteo ny 
mba hampilaza raha toa ka misy olona ahiahiana, na tsy fanta-pototra eo amin’ny fokontany fa hotazomina 
tsiambaratelo izany. 




















