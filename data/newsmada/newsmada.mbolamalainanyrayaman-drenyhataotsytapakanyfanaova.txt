MBOLA MALAINA NY RAY AMAN-DRENY: HATAO TSY TAPAKA NY FANAOVAM-BAKSINY MITETY TRANO        | NEWSMADA

Par Taratra sur 08/05/2019 

Mbola ambany ny tahan’ny fanaovam-baksiny ho an’ny zaza mialoha ny fahaherintaony. 11 ny vaksiny 
tokony ho vitan’ny zaza rehetra miaro amin’ny aretina samihafa hisorohana ny fahafatesana. 82% 
tahan’ny fahavitana ireo vaksiny ireo eny anivon’ny CSB raha 95% ny tanjona tratrarina, araka 
fenitra napetraky ny Sampandraharahan’ny Firenena mikambana momba ny fahasalamana (OMS). “Rehefa 
tratra ny tanjona, mirongatra ny valanaretina toy ny kitrotro sy ny lefakozatra”, hoy ny minisitry 
Fahasalamam-bahoaka, Rakotonirina Julio, omaly teny Anosy. Ao anatin’ny enim-bolana ho avy, 
maintsy mametraka laminasa hanatonana ny vahoaka ny mpiasan’ny fahasalamana eny amin’ny CSB 
ny eny anivon’ny fari-piadidiam-pahasalamana (distrika). Sady mijery ny zaza tsy mbola vita 
izy ireo no manentana momba ny fananahana fahasalamana, ny fisafoana sy ny fiterahana eny anivon’ny 
Ho an’ny eny anivon’ny distrika kosa, tokony hisy ny fidinana amin’ny kaominina izay mbola ambany 
tahan’ny fanaovam-baksiny ary miezaka mandeha isan-tanàna mihitsy. Fomba fiasa mahazatra teo 
ireo fa tsy nampiharina intsony tao anatin’ny 10 taona farany ka tsy mainty haverina indray, araka 
nambaran’ny minisitry ny Fahasalamana. 

Ao anatin’ny atrikasa, mandritra ny hateloana eny Anosy, hofantarina ny antony mbola mahatonga 
ray aman-dreny tsy mitondra ny zanany hatao vaksiny eny amin’ny tobim-pahasalamana na ny toerana 
eny amin’ny fokontany. “Hametraka paikady mamaha ny olana isam-paritra ny mpivory mba ho vita 
avokoa ny zaza rehetra”, hoy ny solontenan’ny OMS eto amintsika, i Charlotte Faty Ndiaye. 

Ho avy ny vata 322 fitahizirana vaksiny 

Ho fanohanana ny fanaovam-baksiny eto amintsika, ho avy afaka roa herinandro ny vata fampangatsiahana 
amin’ny herin’ny masoandro miisa 322 haparitaka eny amin’ny toerana tsy mbola manana sady lavitra. 



Les commentaires sont fermées. 

