NANISANA – ANDRAVOAHANGY : MPANDEHA NOTAFIHANA JIOLAHY MITAM-BASY ANATY TAXIBE – MIDI MADAGASIKARA

Rehefa tsy azon’ireo olon-dratsy any an-tokantranony tokoa ny olona dia aleon’izy ireo ataony 
anaty fiara fitateram-bahoaka. Tetsy Nanisana ny alarobia hariva lasa teo, ary tetsy Andravoahangy 
maraina, andian-jiolahy mitam-basy no indray mampihorohoro ireo mpandeha sy manendaka izay 
any amin’izy ireo. Tetsy Nanisana, ny alarobia hariva tokony ho tany amin’ny enina ora tany ho any. 
fotoana mahabetsaka ny olona indrindra, tovolahy niisa teo amin’ny dimy teo no nanao amboletra 
tao anatin’ity taxibe iray nandray olona teo amin’ny fiantsonana antsoina hoe « garazy », raha 
fitantaran’ireo nanatri-maso. Vantany vao tafiditra izy ireo, avy hatrany dia ny basy teny an-tanany 
narangarangany. Raiki-tahotra ireo mpandeha tsy nisy afa-nanoatra. Lasan’ireto olon-dratsy 
ny zavatra sarobidy sy ny vola rehetra tany amin’ireo mpandeha, nataon’izy ireo tsy nisy niangana. 
ihany koa, taxi-be iray mampitohy sendra mijanona tetsy amin’ny fiantsonana Rotsirotsy teo Andravoahangy, 
maraina no nidirana jiolahy maromaro. Nitovy tsy nisy valaka tamin’ilay tetsy Nanisana ny fomba 
ireo, ary ao anatin’ny fotoana fohy monja no hanantanterahany izany asa ratsiny izany. Amin’izao 
izao dia ireny fiara fitanteram-bahoaka ireny indray izany izao no lasibatr’ireo olon-dratsy 
Lasan’ny sain’ireo mpanara-baovao, handeha ho aiza ihany izany ireo sarambabem-bahoaka ? Eny 
miandry taxi-be izy ireo kilalaon’ireo mpangarom-paosy, ao anatiny indray lasibatry ny jiolahy 
mahery vaika … 



