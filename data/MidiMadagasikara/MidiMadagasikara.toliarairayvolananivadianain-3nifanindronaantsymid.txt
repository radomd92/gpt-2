TOLIARA : IRAY VOLANA NIVADIANA, IN-3 NIFANINDRONA ANTSY – MIDI MADAGASIKARA

Raha ny fanazavana azo, noho ny hasarotampiaron-dramatoa diso tafahoatra, ohatra tara fodiana 
vadiny, na misy tovovavy miantso ny findainy, sns, dia efa rafitra ny ady. Tao anatin’ny iray volana 
kely nivadian’ireto tanora vao erotrerony ireto, dia efa in-telo notsondronin-dramatoa antsy 
vadiny, ary tsy nety nilamina mihitsy ny fiainan-tokantranon’ireto mpivady vao, tsongoim-bolo 
ireto izay monina ao amin’ny fokontany Andabizy Toliara. 

Tamin’ny voalohany voa teo amin’ny sandriny ralehilahy. Teo amin’ny ilan-kibony havia nisolifatra 
antsy tamin’ny faharoa. Saika hanindrona antsy azy fanin-telony ramatoa vadiny ny alakamisy 
lasa teo, vokatry ny fifamaliana hatrany, satria nisy vehivavy niantso ny findain-drangahy. 
ity farany nahita an-dramatoa vadiny naka antsy tany an-dakozia, ka nidaroka avy hatrany. Naratra 
ramatoa ary nibindana tarehy. Nanoloana io savorovoro mateti-pitranga io, saika rava mihitsy 
tokantranon’izy roa kely ireto ny zoma teo, raha tsy nalaky nalamin’ny fianakaviany roa tonta 




