ROCADE : FATY FENO TSATOKA ANTSY – MIDI MADAGASIKARA

Tsatoka antsy telo farafahakeliny no hita teny amin’ny vatana mangatsiakan’ny lehilahy iray, 
alin’ny alahady teo tokony ho tamin’ny sivy ora alina. Tetsy amin’ny lalam-baovao « rocade » izay 
amin’Ankasina izy no nisy nahita, efa nitsirara tamin’ny tany. Ireo no avy hatrany dia nampandre 
polisy misahana iny boriborintany iny. Olona efa tsy nisy aina intsony no hita teo an-toerana tamin’ny 
mpitandro ny filaminana teo. Hita avy hatrany fa nisy namono izy ary tsikaritra koa fa tsy voatery 
fanendehana ny antony, satria mbola hita teo ny findainy ary koa tsy nisy nipika ny akanjony. Ahiana 
ny ainy mihitsy no tena nokendrena ary dia tena tanteraky ny olon-dratsy tokoa izany. 





Fiaramanidina nirehitra 

Nirehitra ny « réacteur » iray tamin’ny fiaramanidina izay an’ny kaompania Turkish Airlines. 
alahady tamin’ny folo ora maraina latsaka fahefany no nitranga izany raha teo am-piaingàna hizotra 
any Istanbul ilay fiaramanidina lehibe mitondra ny marika TK6506TC-LDS ary mpitondra entana. 
najanona faran’izay haingana ilay fitaovam-pitaterana an-habakabaka ary nofehezina faran’izay 
koa ny afo. Tsy nisy ny naratra na ny aina nafoy. Ny tahotra kosa no tena betsaka satria nitera-doza 
raha sanatria ka nirefotra teo io fiaramanidina lehibe io. Omaly dia mbola hita tao an-toerana 
fiaramanidina miandry ny fanamboarana azy. Mpitatitra entana no tena asan’ity fiaramanidina 
ity. 





Nitsoaka ilay bus nahafaty olona roa 

Mandeha ny fikarohana io fiara fitateram-bahoaka io amin’izao fotoana. Tsy vitan’izay nahafaty 
sy nanimba fiara hafa fa koa mbola nitsoaka. Ny alin’ny alahady teo no niseho izany tetsy Nanisàna 
mifanalavitra ny toeram-pivarotana fanafody. Nanao fisongonana tsy ara-dalàna ilay bus kinanjo 
tany amin’ny lehilahy roa izay nandeha antsisin-dàlana. Maty tsy tsa-drano ny iray ary tany amin’ny 
kosa ny faharoa. Tsy vitan’izay fa mbola nitsoaka koa ilay bus ary nifatratra tao amin’ny fiara 
iray izay teo anoloany, simba tanteraka koa io. Mila jeren’ny mpitandro ny filaminana akaiky ity 
izay lasa heloka bevava ity, tsy tokony ho vitavita mora. 





Novonoina ho faty tao anaty « bar » 

Tao anatin’ny bar izay tantaniny ihany no hita faty ny lehilahy iray, tetsy Andraisoro, ny marainan’ny 
teo. Nisy dian-java-maranitra ny vatan-tenany izay efa maty. Rehefa notsirihan’ny mpitandro 
filaminana izay nanokatra fanadihadiana momba ity raharaha ity ny toerana dia tsikaritra fa tsy 
entana very fa kosa ny vola izay vidin’ny entana lafo indray andro no tsy tao anatin’ny fitoerany 
Nisy moto koa tao amin’ilay toerana saingy tsy nokitihan’ireo mpanao ratsy izany. Raha zohina 
dia marobe ny olona namoy aina noho ny antony maro samihafa. Ny tena betsaka dia ny heloka bevava. 




















