LALAO AFRIKANINA - HAIADY TAEKWONDO :: MIATRIKA NY FAMPIVONDRONANA NA IREO TSY VOASAFIDY AZA • AORAHA

Naharitra iray volana ny fampivondronana ireo mpilalao roapolo hosivanina handrafitra ny ekipam-pirenena 
eo amin’ny haiady taekwondo, ho any amin’ny Lalao Afrikanina any Maraoka ny 19-31 aogositra. Mpikatroka 
vavy no voasafidy hisolo tena ny Malagasy mandritra izany lalao izany. Manohy hatrany ny fampivondronana 
ireo ambiny na tsy voasafidy aza. “Miaraka manatanteraka ny fanazarantena hatrany ireo mpikatroka 
hatrany am-boalohany. Eo ihany koa ny fifaninanana fitsapana hatrany tokony hatrehan’ireo handeha 
Maraoka”, hoy Rakotobe Rivo, tale teknika ny federasiona Malagasin’ny haiady taekwondo. 

Hiaro ny voninahi-pirenena Rakotoanosy Sahondra (-49 kg), Rakotobe Ny Andrianintsoa Junko (-46 
ary Ratovoarison Adel (-53 kg). “Mpikatroka mbola tsy nandray anjara tamin’ny Lalao Afrikanina 
ireo voasafidy ireo. Ireo no hita fa hitondra medaly volamena amin’izany raha ny fanazarantena 
nanomboka ny 8 jolay”, hoy hatrany Rakotobe Rivo. Mitohy eny amin’ny kianja mitafon’i Mahamasina 
fanazarantena ho an’ny delegasiona eo amin’izany taranja izany. 











Enregistrer mon nom, mon e-mail et mon site web dans le navigateur pour mon prochain commentaire. 



