BAOLINA KITRA – «CAN 2019» :: TSY HISY NY FIARAMANIDINA MANOKANA HO AN’NY BAREAN’I MADAGASIKARA • AORAHA

Handeha amina sidina tsotra iarahana amin’ny besinimaro ny ekipam-pirenena malagasy taranja 
kitra na ny Barean’i Mada- gasikara amin’ny lalao mandroso hotanterahina any Malabo, Guinée Equatoriale, 
13 oktobra ho avy izao. Mbola io sidina io ihany koa no hiverenan’izy ireo eto Antananarivo hamonjena 
lalao miverina. 

“Niezaka ny nifandray tamin’ny mpitondra ny firenena izahay. Nanao izay fomba rehetra ihany koa 
sidina manokana amin’ny Air Madagascar saingy nilaza ity farany fa tsy afaka ny hanao izany. Tsy 
nahafa-po ny valin-teny rehetra”, araka ny nambaran’ i Doda Andriamiasasoa, filohan’ny Federasiona 
baolina kitra, mpisolo toerana, teny Isoraka, omaly, nandritra ny resaka tamin’ ny mpanao gazety. 

Efa nisy ihany koa ny fotoana nifampiresahana tamin’ny ekipan’i Guinée Equatoriale mba hiraisana 
amin’izy ireo, saingy ny vola 50 000 dôlara, izay nidina ho 45 000 dôlara, no tsy hita indray. Tsy nisy hatramin’izao fanamafisana 
handoavana na tsia an’io vola io avy amin’ny governemanta malagasy. Noho izany dia nanapa-kevitra 
ny hamandrika toerana amina sidina iarahana amin’ny besinimaro sao dia sady tsy an’ny atsy no tsy 
aroa eo”, hoy izy. 

Ho avy any Guinée Equatoriale amin’ny talata 9 oktobra ho avy izao ireo mpilalao mpila ravinahitra, 
ny ampitson’io kosa vao tonga ny mpilalao avy eto an-toerana. Ny alahady 14 oktobra indray izy ireo 
hiala any ka hijanona alina iray ao Nairobi, mialoha ny hahatongavana eto Madagasikara amin’ ny 
15 oktobra. “Tafakatra hatramin’ny 15 000 dôlara ny fandaniana amin’izany. Nifampiresaka tamin’ny 
ambony tao amin’ny Fifa izahay ary nanamafy izy ireo fa handray an-tanana ny fandaniana “, hoy hatrany 
Doda Andriamiasasoa. 









Enregistrer mon nom, mon e-mail et mon site web dans le navigateur pour mon prochain commentaire. 



