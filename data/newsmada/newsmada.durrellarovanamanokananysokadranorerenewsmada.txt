DURRELL  : AROVANA MANOKANA NY SOKADRANO « RERE » | NEWSMADA

Par Taratra sur 26/05/2017 

Nikarakara atrikasa ny fikambanana iraisam-pirenena miaro ny tontolo iainana, ny Durrell Conservation 
Conservation Trust, ny alarobia teo teto Antananarivo. Natao andrafetana paikady hiarovana 
soka-dranomamy, antsoina hoe « rere ». Tanjona ny hahatsapan’ny mpisehatra samihafa ny tsindry 
tontolo iainana, mihatra amin’ity karazan-tsokatra ity. Navoitra nandritra ny atrikasa ny andraikitra 
tsirairay hiarovana azy, indrindra any amin’ny faritra arovana sy ny toerana tsy mbola manana 
manokana. Anisan’izany ny any amin’ny faritra mandon’i Miandrivazo (sahandriakan’i Tsiribihina), 
any Maevatanana (sahandriakan’i Betsiboka) ary ny any Port-Bergé (sahandriakan’i Sofia). 

Anisan’ny tena ahitana azy koa any amin’ny renirano lehibe, toa ny any Sambirano, Sofia, Mahavavy 
Betsiboka, Manambolo, Tsiribihina sy Mangoky. Misy azy koa any amin’ny valanjavaboarin’i Bemaraha, 
Baie de Baly, sns. 

Nosokajin’ny Fikambanana iraisam-pirenena momba ny tontolo iainana (IUCN) biby tena tandindomin-doza 
sokatra rere, ary ao anatin’ny sokajy voalohany sy faharoa araka ny lalàna malagasy. Ao anatin’ny 
tovana faharoa (annexe II) kosa ho an’ny fikambanana mitantana ny biby sy zavamaniry ahina ho lany 
(Cites). Manohana ny minisiteran’ny Tontolo iainana ny Durrell Wildelife Conservation Trust 
hetsika ity. 





Les commentaires sont fermées. 

