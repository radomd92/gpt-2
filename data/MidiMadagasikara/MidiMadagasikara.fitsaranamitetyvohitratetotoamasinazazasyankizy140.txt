FITSARANA MITETY VOHITRA TETO TOAMASINA : ZAZA SY ANKIZY 1.400 NAHAZO NY KOPIAM-PAHATERAHANY – MIDI MADAGASIKARA

Natao ny zoma 28 septambra teo ny fizarana ireo didim-pitsarana mikasika ny fanomezana kopiam-pahaterahana 
ny fitsarana mitety vohitra nataon’ny tarika Nantenaina, sy ireo mpitsara sy mpiasan’ny kaominina 
aminy, ho an’ireo zaza sy ankizy tsy nanana izany eto Toamasina renivohitra. Niisa 2.000 mahery 
ireo no nanaovana ity fitsarana mitety vohitra ity 20 andro lasa izay, saingy miisa 1.400 ireo notolorana 
didim-pitsarana ny zoma io mba hahafahan’izy ireo manamboatra ny kopiam-pahaterahany eny anivon’ny 
Toamasina renivohitra avy eo. Didim-pitsarana no nomena azy ireo, hoy i Nantenaina, hialana amin’ny 
samihafa, satria mora ahitsy kokoa ny didim-pitsarana noho ny kopiam-pahaterahana raha misy 
fahavitany. Mbola misy 600 eo izany ireo zaza sy ankizy miandry didim-pitsarana manaraka indray 
anatin’izao fitsarana mitety vohitra ho fanomezana kopiam-pahaterahana ireo tsy manana izany 
Toamasina renivohitra izao. Nomarihan’i Nantenaina hatrany fa “miainga amin’ny fananana izao 
izao ny ho avin’ireo zaza sy ankizy ireo, satria manomboka izao vao afaka miditra an-tsekoly izy 
aoriana ao kosa dia afaka maka ny kara-panondrony, ary isan’ny vahoaka malagasy koa izy ireo, satria 
misoratra ao anatin’ny bokin’ny sora-piankohonana mirakitra ny zaza teraka eto amintsika”. 
ny hetsika manaraka ny ekipan’ny tarika Nantenaina ankehitriny, ka kasaina hatao isaky ny boriborintany 
izany, satria efa betsaka sahady izao ny fangatahan’ny ray aman-dreny voarain’izy ireo. 




















