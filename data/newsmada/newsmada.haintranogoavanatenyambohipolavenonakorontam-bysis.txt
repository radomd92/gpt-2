HAINTRANO GOAVANA TENY AMBOHIPO: LAVENONA, KORONTAM-BY SISA IREO MOTO ANJATONY, FIARA 6… | NEWSMADA

Par Taratra sur 11/09/2018 

Ankoatra ireo trano hazo sy trano biriky maromaro, lavenona sy korontam-by sisa ireo fiarakodia 
sy moto anjatony kilan’ny afo, ny alin’ny alahady hifoha alatsinainy teo, teny Ambohipo. 

Nisehoana firehetana nahamaizana moto miisa 105, fiara enina nahitana 4×4 sy Golf IV, trano roa 
mpivarotra pizza ny iray tamin’ireo may ireo, teny amin’ny parking Ambohipo. Kila forehitra ireo 
ireo, sarotra ny famonoana afo noho ny fisian’ny lasantsy sy ireo akora mora mandray afo rehetra. 

Araka ny fanazavan’ny olona eny an-toerana sy ny ao amin’ny fokontany, niainga tamin’ny trano 
iray teny an-toerana ny afo. “Nisy labozia nirehitra tao amin’io trano hazo io, nitarika ny firehetana 
ka nahazo “balle”-ana friperia maromaro, nahazo ny hazo fisaka avy eo ary nianjera tamin’ny moto. 
haingana ireo ary nipoapoaka nifanesy”, hoy ny filazan’ny olona eny an-toerana. Tao anatin’ny 
fohy, nahazo ireo fiara miisa enina tao anaty parking ihany koa ny afo, ary niafara teo amin’ny mpivarotra 


Nivoaka avokoa ny olona teny an-toerana, ny tompon’ny moto sy ny fiara, nihiakiaka sns, saingy 
nisy azo natao intsony. 

Tonga ihany koa ny mpamonjy voina nanao ny asany fa sahirana tamin’ny famonoana ny afo. Nisy rahateo 
tsy fahampiana fitaovana. Efa ora maro taty aoriana vao maty ny afo. Tonga teny an-toerana ihany 
ny polisy. Voalazan’ny olona eny an-toerana fa mbola nisy ihany koa ny nanararaotra nangalatra 
sisa tsy may. Mbola nisy moto telo ihany koa very nandritra ity loza ity. Tsy kely lalana ny ratsy. 

Manao taratasy ny olona 

Manoloana ity tranga ity, manao taratasy avokoa ireo tompon’ny moto sy fiara may. Manantena ny 
fisian’ny antoka. Raha ny fanazavana azo aloha, fametrahana moto sy fiara andoavam-bola ny eo 
parking Ambohipo, saingy tsy misy antoka izany. Toe-javatra efa mpiseho amin’ny faritra maro 
an-dRenivohitra ny tsy fisiana parking. Raha misy, mitovy amin’ity eny Ambohipo ity ihany. Ny 
olona aza, mametraka fiara eny amoron-dalana rehetra eny. Rehefa mitranga ny loza, tahaka ity 
Ambohipo ity, miala maina ny tompona fiara sy ny moto. 

Miandry izay ho tohin’ny raharaha ny rehetra eny Ambohipo. Na miala maina, na misy ihany ny fandraisana 
amin’ny trano fiantohana, sns, satria loza tsy nahy no nitranga. 





Les commentaires sont fermées. 

