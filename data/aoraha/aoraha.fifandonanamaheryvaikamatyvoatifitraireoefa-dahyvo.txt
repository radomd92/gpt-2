FIFANDONANA MAHERY VAIKA :: MATY VOATIFITRA IREO EFA-DAHY VOALAZA FA JIOLAHY • AORAHA

Nifampitsapa hery ireo zandary sy ny jiolahy tany Andriamena-Tsaratanàna, tamin’ny 18 sy 19 jolay 
Nifampitifitra ny andaniny sy ny ankilany, araka ny loharanom-baovao ka namoy ny ainy ny efatra 
dahalo voalaza fa vao nikasa hanafika tanàna teo amin’ny manodidina. Tamin’ny alalan’ny antso 
niantefa tamin’ny zandarimaria nataon’ny olona nahatsikaritra ny fihetsika hafahafa teo amin’ireo 
ireo no nahafahan’ny zandary nanenjika azy ireo. 

“ Nisy olona niantso an-tariby taty aminay nampita fa misy andian-jiolahy mivory mikasa hanafika 
Sahamamy-Mahatsinjo any Andriamena, tamin’ny 18 jolay teo. Rehefa nidina tany ny zandary dia 
tokoa ireo lehilahy dimy mivory miaraka amin’ny basy. Vao nahita ny zandary anefa izy ireo dia nitifitra 
hatrany. Raikitra ny fifandonana. Namoy ny ainy teo no ho eo ny telo, saingy tafatsoaka kosa ny roa 
hoy ny fanampim-baovao azo avy amin’ny zandarimaria any an-toerana. 

Basy lava iray miaraka amin’ny bala sy moara maromaro ary finday no tra-tehaka teo tamin’ireo telo 
maty. Mbola nisy jiolahy niantso nanontany fandaharam-potoana anefa tamin’ilay finday tratra 
nomen’ireo zandary fotoana, ny ampitso. Nifanehitra indray ny andaniny sy ny ankilany. Namoy 
ainy io jiolahy io rehefa avy nifampitifitra tamin’ireo zandary. Tratra tamin’io koa ny basy lava 
sy moara vitsivitsy, araka ny loharanom-baovao avy amin’ny zandarimaria. 









Enregistrer mon nom, mon e-mail et mon site web dans le navigateur pour mon prochain commentaire. 



