ASA RATSY TSY TANTERAKA :: NANDEFA TARATASY MIALOHA IREO NIKASA HANAO FAKÀNA AN-KERINY • AORAHA

Tsy toy ny fahita mahazatra ny endrika fakàna an-keriny iray niseho, tany Tsaratanàna, tamin’ 
herinandro lasa teo. Nandefa taratasy fandrahonana mialoha ireo olon-dratsy nilaza fa ho tonga 
an-keriny na hamono raha tsy manome vola ireo lasibatra. Mailo ireto farany ka nametraka fitarainana 
amin’ny polisy. Sarona, tamin’ny sabotsy, ny lehilahy telo ahiahiana ho tompon’antoka tamin’ny 
ratsy. 

«Tsy nisy anarana ny taratasy voarain’ity raim-pianakaviana iray. Voalazan’ny taratasy fa hisy 
an-keriny na hisy hamono ny zanak’io lehilahy io raha tsy manatitra ny vola rehetra ananany eo ambodihazo 
an-tokontaniny izy », hoy ny polisy nisahana ny fanadihadiana. Fantatra tamin’ny alalan’ny fijoroana 
maro voarain’ny mpitandro filaminana fa ny ekipan’i Del Kely, ilay efa malaza ratsy amin’ny fakàna 
sy mpampihorohoro any amin’iny faritra Tsaratanàna iny, no manao izao fandrahonana fakàna an-keriny 
Mbola karohina io Del Kely voatondro ho lehiben’ny jiolahy io. 



Tratra teo an-tampon-tanànan’i Tsaratanàna kosa ireo voarohirohy ho nanao an’ity andrana fakàna 
tsy nahomby ity.Ankoatra izay, nisy fifandonana ihany koa teo amin’ny mpitandro filaminana sy 
andian-dehilahy ahiana ho olon-dratsy tany Anosikely, distrikan’i Tsaratanàna ihany, tamin’io 
io. Maty voatifitra ny lehilahy roa voalaza fa jiolahy mpanao fakàna an-keriny. 

“Nanamarina sy nidina tany an-toerana ny zandary sy ny miaramila, vantany vao naheno vaovao momba 
lehilahy roa ireo. Tsy nanaiky mora hosamborina izy ireo. Voatery nampiasa basy ny mpitandro filaminana”, 
ny fanazavana. Tamin’io andro io ihany, nitohy ny fahenoana vaovao. Fantatra fa niray tsikombakomba 
ireto namoy ny ainy ireto ny vehivavy iray monina ao Tsaratanàna. Nosamborina izy. Nahitana karazana 
gasy iray valizy sy basy roa tany aminy. 

Naterina tany amin’ny Kaomisarian’ny polisy io vehivavy io noho ny mbola fisiana fitoriana hafa 
azy eny anivon’ ny Polisim-pirenena. Heverina ho ekipa iray ihany ireto jiolahy lavo sy voasambotra 
ny raharaha fakàna an-keriny tany Tsaratanàna ireto. 









Enregistrer mon nom, mon e-mail et mon site web dans le navigateur pour mon prochain commentaire. 



