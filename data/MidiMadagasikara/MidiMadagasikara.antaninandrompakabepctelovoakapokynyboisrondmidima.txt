ANTANINANDRO : MPAKA BEPC TELO VOAKAPOKY NY « BOIS ROND » – MIDI MADAGASIKARA

Ny iray tafatsoaka, ny iray naratra mafy ary ny fahatelo kosa torana tsy nahatsiaro tena. Izany 
nitranga tetsy Antaninandro, teo amin’ny toerana antsoina hoe Sainte-Marie kely, ny alin’ny 
teo, tokony ho tamin’ny 11 ora. Raha araka ny vaovao azo teo anivon’ny mpitandro ny filaminana dia 
avy nanao fanadinana BEPC izy ireo ka mba nirevirevy teo amin’ny manodidina. Teo indrindra no nisy 
tampoka izy telolahy. Tsy nanaiky mora foana anefa ireo tovolahy izay mbola samy tanora mazava 
Nitondra hazo izay « bois rond » ny fiantso azy tato ho ato, ary nisy fantsika izany. Ny iray ihany 
tafatsoaka tao anatin’ny fifanandrinana. Ireo roa naratra mafy, indrindra fa ilay iray izay voatery 
teny amin’ny hopitaly. Tsy nisy zavatra nalaina na very akory teny amin’ireto tanora ireto, raha 
ny vaovao azonay hatrany. Mampametra-panontaniana vay hatrany izany ny amin’izay tanjon’ity 
« bois rond » ity. Vehivavy matetika no tena lasibatr’ireo olon-dratsy mitazona izany ary iny faritr’Ambohitsoa 
Ivanja iny no tena mihorohoro amin’izany. Efa maro ny maty ary betsaka ihany koa no nitondra takaitra 
novelesina tsy nanànana antra ny vatany. Tsy mbola sarona hatreto ny tena tompon’antoka ary tsy 
manaraka izany ihany koa ny tanjona amin’ny famonoana ireo olona tsy manan-tsiny. Ho avy koa izao 
fanadinana Bac ary manaraka izany ny manala azy vita fanadinana. Mila mitandrina ireo tanora ary 
hamafisina ny fiarovana ny ain’izy ireo satria io fotoana io dia toy ny efa fomba narahina hatrizay, 
ka tsy ho voatàna velively izy ireo amin’ny fivoahana alina. Marobe araka izany ny tokony handray 
miainga amin’ny ray aman-dreny, ireo mpianatra ary mazava loatra ny mpitandro ny filaminana. 



miangavy ny Ray aman dreny mba hifehy ny zanany avy , mpianatra maka BEPC zany anie , any @ 13 – 16 ans 
ho any daholo e !! zany ve dia avela hiliba @ 11 alina ? 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

