ASAN-JIOLAHY MAHERY VAIKA :: FITAOVAM-PIADIANA MARO TRATRA TAMIN’ IREO MPAKA AN-KERINY ZANAKA MINISITRA • AORAHA

Ravan’ny Zandarimaria misahana ny heloka bevava, eny Fiadanana, ny andian-jiolahy iray mahery 
nanao fakàna an-keriny maro teto an-drenivohitra hatrany amin’ ny faritany. Voasambotra mihitsy 
voalaza fa mpitarika azy ireo. 

Mbola sarona tany amin’ity fikambanana mpanao asa ratsy ity ny basy “kalachnikov” miisa telo, 
telo, grenady roa sy bala maherin’ny dimanjato isa. Izy ireo no voalaza fa naka an-keriny ny zanaka 
iray, izay minisitra am-perinasa ankehitriny teny Andranobevava, taona vitsy lasa izay. 

Ankoatra io zanakalahin’ ny minisitra am-perinasa ankehitriny io dia : “tompon’ antoka tamin’ny 
an- keriny ny tompona toeram- pivarotana fanafody lehibe iray eny Ivandry ihany koa ireto jiolahy 
“. “ Izy ireo koa no naka an-keriny ilay Karàna, teny amin’ny Golf Andakana sy Karàna hafa teny Soavina, 
taona 2018”, hoy ny jeneraly Rakotondrazaka Andry, Kaomandin’ny Vondron-tobim-paritany zandarimaria 
Antananarivo, teny Ankadilalana. 

Mpitandro filaminana iray 

Tany Antalaha no nahatrarana ny lohan’ity fikambanan-jiolahy ity. Efa naka an-keriny Sinoa iray, 
lavanila tany an-toerana izy ireo. “Ankoatra izao tany Antalaha izao dia miparitaka manerana 
Nosy ireto jiolahy ireto satria nisy ny tany Mahajanga no nosamborina ankoatra ireo teto an-drenivohitra”, 
hatrany iry manamboninahitra iry. 

Olona folo no tratra ahiana ho mpiray andiany amin’ireto mpaka an-keriny ireto. Ny iray amin’izy 
no fantatra fa mpitandro filaminana. Tsy mahagaga raha nahitana fanamiana miaramila miisa roa 
fehinkibo fitondran’ny miaramila iray tany amin’izy ireo. Nilaza ny lehiben’ny Sampan’ny zandarimaria 
ny heloka bevava, eny Fiadanana, ny lietna-kolonely Ravelomanana Tahina fa: “efa eo am-pelan-tanan’ 
ireo ny trano lehibe miisa roa sy fiara raitra miisa roa novidiana tamin’ ireo vola azo tamin’ny 
an-keriny nataon’ity andian-jiolahy mahery vaika ity. Eo am-pikara- karana ny hanaovana lavanty 
trano sy ireo fiara ny tompon’andraikitra ho lasa fidiram-bolan’ny fanjakana”, hoy izy. 

Raha tsy misy ny fiovana dia hatolotra ny Fitsarana manokana misahana ny kolikoly na ny PAC, eny 
anio, ity raharaha ity. 









Enregistrer mon nom, mon e-mail et mon site web dans le navigateur pour mon prochain commentaire. 



Feno fahavononana sy fahasahiana ny mpitandro filaminana ankehitriny @ famakiana ady @reo olon-dratsy 
ny Nosy satria mahazo tohana avy @ fanjakana foibe hatrany. Mirehitra ao ampon’izy ireo indray 
fanompoana ny firenena ary indrindra ny fiarovana ny vahoaka sy ny fananany 

