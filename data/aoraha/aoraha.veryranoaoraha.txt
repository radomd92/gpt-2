VERY RANO • AORAHA

Tokony haha dibo-kafaliana ny mponin’andrefana sy atsinanan’ny renivohitra ny tatitry ny Filankevitry 
minisitra, afak’omaly: hitondra vahaolana vonjy aina ny fanjakana! Zary olana nitoetra an-taonany 
ny momba ity famatsiana rano fisotro madio ity. Nanipy ny andraikitra tamin’ny fahanteran’ny 
sy ny fotodrafitrasa ikorianan’ny rano hatrany an-tokantrano sy faritra samihafa foana ny orinasa 
hatramin’izao. 

Tsy nisy nandroso hevitra matotra sy azo tanterahina faran’izay haingana ireo fitondrana nifanesy. 
nisy ihany, saingy tavela tany an-kibon’ny… tany ny rano. Singa fototra sady ain-dehiben’ny fiainana 
rano. I Madagasikara anefa tsy hoe tany karakaina, toy ny any amin’ireo tany arabo sasany, ka hitady 
amin’ny fanafarana rano avy any ivelany. Raha tsy hoe: « bizina » ataon’ny sasany mba hampiroborobo 
varotra rano amin’ny tavoahangy izao fijaliana iainan’ny mponina maro eto an-drenivohitra sy 
manodidina izao. Isika aza efa saika hanondrana rano mankany ivelany. Isika aza manana lakandrano 
hita isa. Isika aza miferin’aina amin’ny tondra-drano ateraky ny orana. Isika aza manana farihy 
Mahavariana raha ory rano ny Malagasy. Ny rano misy fa ny hahatongavany isan-tokantrano no manahirana. 

Tsy mba laharam-pahamehan’ireo mpitondra io singa iray, na dia namoronana minisitera mihitsy 
taty aoriana. Ny tany Atsimo foana no nalaza ho nijaly rano. Manomboka miaka-pofona ny vahoakan’Antananarivo 
ka may volon-tratra ny fanjakana mijoro. Nanaitra ny teny Ambondrona. Nitroatra ny tetsy Tsiadana. 
nanana lonilony hatramin’ny ela ny eny Itaosy sy ny manodidina. Na mangina aza, tsy hikombom-bava 
ny any amin’ireo toeran-kafa. Ny vary mbola azo soloina karazan-kanina hafa. Ny jiro mbola afaka 
amin’ny labozia na iaretana amin’ny haizina. Ny saran-dalana mbola azo idifiana amin’ny fandehanan-tongotra. 
ny rano kosa, ny rano dia aina. 

Mba tonga saina amin’ny lanjan’ny rano ny fanjakana ankehitriny. Miandry ny fanatanterahana 
tetikasa fohy ezaka sy lavitr’ezaka hanala ny hetahetany sy hanamaivana ny fijaliany ireo vahoaka. 
teto amintsika mantsy, tsy ny rano no tsy nisy fa ny very no betsaka. Mila mpitondra mahay ny famahana 
olana ary fantatra fa manana teknisianina afaka mitondra ny fahaiza-manaony isika. Enga anie 
ho variana mively rano, fa ataovy aloha izay hitaomana ny rano ho tonga isan-dava-trano. 









Enregistrer mon nom, mon e-mail et mon site web dans le navigateur pour mon prochain commentaire. 



