PANTEKOTY HIEREN-DOZA  : HANAO FANENTANANA NY ZANDARY | NEWSMADA

Par Taratra sur 31/05/2017 

“Hanova ny fomba fiasa amin’ity fetin’ny Pantekoty ity ny zandarimariam-pirenena. Fanentanana 
fotsiny no atao. Hozaraina taratasy kely fanentanana sy hisorohana ny loza ny mpampiasa lalana 
ny mpandeha rehetra”, hoy ny fanazavan’ny lehiben’ny fari-piadidiam-paritanin’ny zandarimariam-pirenena 
Analamanga, ny Jly Andrianjanaka Njatoarisoa, omaly, nandritra ny valandresaka ho an’ny mpanao 
teny Ankadilalana. 

Nohamafisiny hatrany fa efa nisy faritra nampiharana ity fomba fiasa vaovao ity, toy ny tany Mahajanga 
hita fa nandaitra tokoa. Misy koa ireo fanentanana natokana ho an’ny mpamily fiara vaventy satria 
ireny koa matetika mahatonga ny lozam-piarakodia noho ny fibahanan-dalana rehefa mandeha. Fanentanana, 
izany, ny atao hisintonana ny mpampiasa lalana rehetra mba hitandrina. “Izay ihany ny fomba atao 
ny tanjona hoe Pantekoty ieren-doza”, hoy hatrany ity manamboninahitra eo anivon’ny zandarimariam-pirenena 


Na eo aza ny ezaka ataon’ny zandarimariam-pirenena mba hahafahan’ny olona manao fety am-pilaminana, 
misy afa-tsy ny fitandreman’ny tsirairay koa ny hahafahana misoroka ny loza eny an-dalana. 



Les commentaires sont fermées. 

