OLAN’NY RANO AO TOAMASINA: NAMPIAKA-PEO NY MPIARO NY ZON’NY MPANJIFA | NEWSMADA

Par Taratra sur 27/07/2017 

Efa ela ny fimenomenonan’ny vahoaka manoloana ny fiakaran’ny vidim-piainana sy fahatapahan-jiro 
eto Toamasina. 

Nifoha tamin’ny fanginana amin’ izay ny filohan’ny mpiaro ny zon’ny mpanjifa sampana Toamasina 
izay manana ny foibeny any an-dRenivohitra. Nitafa tamin’ny mpanao gazety ny herinandro lasa 
ny mpitarika ny fiarovan’ny zon’ny mpanjifa sy zon’ olombelona anivon’ny faritra atsinanana, 
Jean René. Navoitrany fa efa mihoatra ny tokony ho izy ny fitarainan’ny mponin’ i Toamasina manoloana 
zava-misy eo amin’ny orinasa Jirama, ny fahasarotan’ny fahazoana kaontera, ny fahatapahan-jiro 
fahataran’ny fampidirana jiro sy rano ary ny fahalotoan’ izany indraindray. 

Tokony ho afaka mividy kaontera ny mpanjifa 

Nisy, noho izany, ny fihaonan’ny filohan’ny mpiaro ny zon’ny mpanjifa tamin’ny talem-paritry 
ary nahafahana nanolotra sosokevitra entina hamahana ny olana. “Tokony omena fahefana misimisy 
sampan’ny Jirama aty amin’ny faritra. Tsy tokony mila mandefa fangatahana any amin’ny tale jeneralin’ny 
aty Antananarivo, fa afaka mividy kojakoja na filana madinidinika an’ny Jirama aty amin’ny faritra. 
avela mividy kaonteran-jiro sy rano amin’ny sehatra tsy miankina koa ireo tokantrano hampiditra 
ka ny Jirama avy eo no mametaka izany sy mifanaraka amin’ny mpanjifa. Samy mahazo tombontsoa amin’io 
ny Jirama na isika mpanjifa”, hoy i Andriamihaja Jean René. 

Tokony hifanampy hanolo ny fantsona antitra 

Natsipiny kosa fa tokony hifanaraka amin’ny vidin’ny famokarana herinaratra ny vidin-jiro atolotry 
Jirama. Notsiahiviny fa angovo karazany roa no mamatsy an’i Toamasina : angovo azo avy amin’ny 
(thermique) sy angovo azo avy amin’ny rian-drano (hydraulique). Tsy mitovy mihitsy ny vola lanin’ny 
amin’ireo famokarana karazan’angovo roa ireo ka tokony hipaka any amin’ny vahoaka ny elanelam-bidy. 

Tsy izay ihany, nasiany resaka koa momba ny fahalotoan’ny rano tonga isan-tokantranon’ny mpanjifa 
eto Toamasina Renivohitra, izay mateti-pitranga. Niantso ireo tompon’andraikitra manana adidy 
fanomezana rano madio fisotro ny vahoaka toy ny minisiteran’ny Fahasalamam-bahoaka, minisiteran’ny 
ary ny minisiteran’ny Tontolo iainana ny tenany, hiaraka hisalahy hanolo ireo fantsona lazaina 
antitra milevina any ambanin’ny tany mitondra ny rano. 



Les commentaires sont fermées. 

