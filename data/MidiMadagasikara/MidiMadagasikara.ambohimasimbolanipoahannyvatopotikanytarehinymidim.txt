AMBOHIMASIMBOLA : NIPOAHAN’NY VATO, POTIKA NY TAREHINY – MIDI MADAGASIKARA

Lehilahy iray 43 taona no tonga notsaboina tao amin’ny hopitaly iray teto an-drenivohitra. Miasa 
kariera any Ambohimasimbola izy io ary teo am-panatontosana ny asany andavan’andro no nitranga 
fipohana. Nifatratra tany amin’ny tarehiny ny vato. Simba tanteraka ny masony roa ary potipotika 
tarehiny. Omaly tokony ho tamin’ny mitataovovonana no nitrangan’ny loza ary natao faran’izay 
ny fitondràna azy teto an-drenivohitra. Avotra ihany ny ainy, saingy ahiana mafy ny tsy hahitan’ny 
intsony. Dynamita, baomba ary fitaovana mitera-doza no ampiasaina amin’ireny toeram-pitrandrahana 
ireny. Ny zava-misy anefa dia tsy mba misy fitaovana manaraka ny tokony ho izy amin’izany ampiasain’ireo 
mpaka vato. Vokany dia betsaka no matimaty foana, ny lasa sembana tsy fidiny. Tsy vitan’izany fa 
ankamaroan’ireo olona dia tsy mba manana fiahiana ara-tsosialy na koa misoratra amin’ny trano 
Dikan’izany, rehefa mitranga ny loza dia izy ireo ihany, miampy an’izay fanampiana kely omen’ny 
kariera, no miantoka izay lany. Matimaty foana izay maty ary izay manana fahasembana vokatr’izany 
izany dia miantoka irery ny tenany… 






















