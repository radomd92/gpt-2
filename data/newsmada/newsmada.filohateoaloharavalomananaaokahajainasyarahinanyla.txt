FILOHA TEO ALOHA, RAVALOMANANA: “AOKA HAJAINA SY ARAHINA NY LALÀNA…” | NEWSMADA

Par Taratra sur 03/08/2019 

Nitondra ny heviny. “Rehefa lalàna dia lalàna. Antony tena ilàna ny mpanohitra sy ny hampiharana 
demokrasia izany hahafahana milaza ny marina. Hanaja ny lalàna, hanaja ny lalàmpanorenana, hanaja 
zon’olombelona”, hoy ny filoha nasionalin’ny Tim, Ravalomanana Marc. Anisan’ireo nasaina tamin’ny 
Soisa natao teny Ambohibao, afakomaly ny tenany sy ny ben’ ny Tanàna, Ravalomanana Lalao. Ankoatra 
nambarany fa matoky ny tenany sy ny vahoaka fa hanana ny maha izy azy ity fifidianana ben’ny Tanàna 


Notsiahiviny avy eo ny fitsidihana nataony tany ivelany ka nilazany fa nahita ny tena marina tany 
“Vondrona eoropeanina” (UE) ny tenany. “Fantatro ny marina tamin’ny fifidianana filoham-pirenena. 
mampalahelo sy mahamenatra ary mahatezitra. Tsy vitan’izany fa tena mahasosotra satria any ivelany 
no mahalala ny tena nisy”, hoy izy. 

Miantso fifampiresahana amin’ny mpitondra 

Tsiahivina fa efa nanambara ny fahavononany ny sehatra iraisam-pirenena hanampy sy hanohana 
Madagasikara, saingy nametraka fepetra, araka ny tatitra nataon-dRavalomanana, ny herinandro 
tetsy Bel’Air. « Tsy maintsy hapetraka aloha ny tena demokrasia sy ny fifampitokisana, indrindra 
fitoniana politika. Ilaina ny mifampiresaka amin’ny filoha am-perinasa Rajoelina Andry. Miandry 
ny sehatra iraisam-pirenena”, hoy izy. 





Les commentaires sont fermées. 

