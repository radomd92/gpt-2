FRANKÔFÔNIA : HAMPITOMBOINA IREO FISAVÀNA TAMPOKATAMPOKA ENY AN-DALANA – MIDI MADAGASIKARA

Andro vitsivitsy sisa no andrasana dia higadona ilay fivoriana fara-tampon’ireo tany miteny 
amin’ny ampahany na manontolo izay ho tanterahana eto amintsika. Eo anatrehan’izay dia nitondra 
mahakasika ireo fepetra rehetra amin’ny fitandroana ny filaminana sy ny fisorohana ny mety ho 
ny Talen’ny filaminam-bahoaka eo anivon’ny pôlisim-pirenena omaly. Fantatra fa mpitandro filaminana 
no haparitaka eto an-drenivohitra sy ny manodidina amin’io fotoana io. Hisy araka izany ny fisavàna 
eny an-dalana eny, na fiara io na olona, indrindra fa amin’ny alina. Koa manentana ny rehetra araka 
mba tsy hisaraka amin’ny kara-panondrony sy ny taratasin’ny fiara, ho an’ireo mpamily. Etsy an-danin’izay 
koa, nanamafy ireo tompon’andraikitry ny filaminana, ny mikasika fifamoivoizana eny an-dalana 
amin’ny loza tampoka mety hiseho. Fampitandremana izay miantefa amin’ny tsirairay avy. « Inoana 
fa ho betsaka ireo « cortege officiel » amin’io fotoana io. Tsy tokony hiampita mihitsy araka izany 
olona raha tsy tapitra hatramin’ny farany iny filaharana iny. Torak’izay ihany koa ny fampitandremana 
an’ireo mpitondra fiara na môtô, izay tsy te hisahirana amin’ny fitohanana ka manaraka avy ato 
ireny « cortege » ireny. Mety ho azo sokajiana ho fanembatsembanana ny amin’ny fiarovana ny ain’ilay 
ambony izany, hoy ireo mpitandro filaminana. Azon’izy ireo atao avy hatrany ny maka fepetra mifanandrify 
ary mety ho tonga hatrany amin’ny fitifirana mihitsy ». 




















