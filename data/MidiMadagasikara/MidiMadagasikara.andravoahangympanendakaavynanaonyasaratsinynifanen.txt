ANDRAVOAHANGY : MPANENDAKA AVY NANAO NY ASA RATSINY, NIFANENJEHAN’NY FOKONOLONA – MIDI MADAGASIKARA

Roa lahy izy ireo no voasambotry ny vaomieran’ny fandriam-pahalemana eny Andravoahangy niaraka 
tamin’ireo pôlisy manao fanamiana sivily nanao fisafoana teny an-toerana. Ny iray, izay vao 14 
monja, dia fantatra fa vao avy nivoaka ny fonja ny 8 jolay lasa teo ary dia izao niverina nanao ny asa 
izao indray. Ny iray kosa dia efa mpanendaka raindahiny malaza ratsy eny amin’iny faritra Andravoahangy 
ny manodidina iny. 

Rehefa avy nanao ny asa ratsiny ary hitan’ireo fokonolona sy niantsoana vonjy ireto mpanendaka 
ahy, 21 taona ny zokiny ary 14 taona ny zandriny, dia nifanenjehana erak’iny faritra Andravoahangy 
Voasambotra ihany moa izy ireo nony farany, ny alakamisy hariva lasa teo. Araka ny fampitam-baovao 
dia vehivavy niantsena tao Andravoahangy no nataon’ilay tovolahy 21 taona lasibatra. Tsy nanaiky 
anefa ilay ramatoa fa sady nitazona ny tanan’ilay nanendaka azy no niantso vonjy. Tafaporitsaka 
anefa ingahirainy saingy tsy lasa lavitra dia tratra. Ny faharoa kosa dia voasambotra teo amin’ny 
Andravoahangy, rehefa avy nanendaka findaina mpiantsena tao ihany. « Fiaraha-miasa tamin’ireo 
ny tsena no nahafahana nisambotra ity tovolahy ity. Izy ireo no nahatsikaritra niaraka tamin’ny 
finday very fa ity tovolahy ity no naka izany findain’olona izany tao anaty tsena », hoy ny vaovao. 
nentina natao famotorana tany amin’ny biraon’ny kaomisarian’ny boriborintany fahatelo avokoa 
roa lahy ary hatolotra ny fitsarana rehefa vita ny fakàna am-bavany azy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

