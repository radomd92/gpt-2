SOTASOTA SY FILAM-BANINY… : ZANDARY ROA LAHY NOFAOHIN’NY TAXI-BE TENY MAHAZOARIVO | NEWSMADA

Par Taratra sur 25/01/2016 

Zandary roa lahy no indray naratra nodonin’ny taxi-be 113 teny amin’ny fiantsonan’ny taxi-be 
Mahazoarivo, ny alin’ny asabotsy teo. Lasa nitsoaka avy hatrany ny mpamily rehefa avy nandona… 



Zandary samy G2C miasa ao amin’ny EP 1 Mahazoarivo ireto niharam-boina, ny asabotsy alina ireto. 
fa nanao ny asa fiambenana izy ireo tamin’io fotoana io no nofaohin’ilay taxi-be 113 tampoka. Toy 
niniana natao ilay loza satria rehefa nianjera ireo zandary dia mbola niverenana nodomina indray, 
tsy naninona izy roa lahy fa avotra soa aman-tsara. Lasa nitsoaka avy hatrany ilay mpamily rehefa 
nandona fa najanony teo amin’ny fiantsonan’ny taxi-be kosa ilay taxi-be Sprinter. Nentina haingana 
amin’ny Homi eny Soavinandriana ireo zandary niharam-boina ary efa nahazo fitsaboana sahaza 
Notazonina ao amin’ny EP 1 ao Mahazoarivo kosa ilay fiara Sprinter. Ny tobim-paritry ny zandarimaria 
ville no misahana ny fanadihadiana. 

Isan’ny andraikitr’ireo zandary ao amin’ny EP 1 ireo no mandrindra ny fifamoivoizana amin’iny 
mihazo ny lapam-panjakana eny Mahazoarivo iny satria marobe ireo olom-panjakana mifamezivezy 
lalana iny. 

Ao anatin’ny fanadihadiana tanteraka, araka izany, ny zandary ka aorian’izay no hamantarana 
marina rehetra mikasika ity raharaha ity. Mitohy koa ny fikarohana ilay mpamily nahavanon-doza. 

Melohin’ny lalàna, araka izany, ny fihetsika tsy am-piheverana atao amin’ny mpitandro filaminana 
izao. 



Les commentaires sont fermées. 

