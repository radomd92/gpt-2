RAHARAHA AMBOLOMADINIKA TOAMASINA : SAMY MBOLA AFAKA NAMONJY FODIANA IREO OLONA FOLO NANAOVANA FANADIADIANA – MIDI MADAGASIKARA

Tena nandrasan’ny olona maro mihintsy ny vokatra ilay raharaha karan-dohan’olona hoe nisy nahita 
amina trano iray tao Ambolomadinika. Taorian’ny fiakaran’ny fitsarana ireo olona folo nanaovan’ny 
fanadihadiana, isan’izany ilay tovovavy sy ny dadatoany, dia nalefan’ny fitsarana namonjy fodiana 
izy rehetra aloha, alohan’ny fitsarana ny raharaha izay mbola andrasana ny mpitsara mpamoaka 
ny daty mikasika izany. 

Raha hiverenana aloha ny raharaha raha tonga teny amin’ny zandary sy ny fitsarana, dia tsy ilay 
fahitana karan-dohan’olona intsony no voarakitry ny antontan-taratasin’ady, fa resaka fisolokiana 
fikendrena haka vola tsy ara-dalana amin’olona indray. Koa raha ilay tovovavy sy ny dadatoany 
mpitory noho ny zavatra hitany, dia izy ireo indray no henjehan’ny fitsarana noho izany raha ny 
tonia mpampanoa lalana tamin’ny mpanao gazety. Milamindamin-dratsy izany ny raharaha izao na 
aza fa hanao fanadihadiana lalina momba ity raharaha ity ny mpiaro ny zon’olombelona eo anivon’ny 
katolika, satria zanaky ny fiangonana no mbola misy rohim-piahavanana amin’ny relijiozy, lohandohan’ny 
ilay tovovavy mpitory lasa notoriana izao ity. 

Fitsaràna. Ankoatra izay raha ny raharaham-pitsarana ihany dia ny alarobia 28 aogositra izao 
no hiverina hiakatra fitsarana ambony noho ny fampiakarana nataony tamin’ilay sazy 05 taona an-tranomazina 
tamin’ny fitsarana ambaratonga voalohany, ireo sinoa tao anatin’ny sambo Flying voalaza fa nanao 
na andramena teto amintsika. Efa saika ny alarobia lasa teo no nanaovana ny fitsarana ambony azy 
fa noho resaka fandikan-teny sy mpandikan-teny no olana ka izao hahemotra ny alarobia ho avy izao 
Ny alakamisy 29 aogositra kosa raha ny vaovao azo no hiakatra fitsarana eto Toamasina koa ny raharaha 
hamono an’i Ra-Ckiki telo taona lasa izay. Ho hita eo izay didim-pitsarana mety hivoaka eo… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

