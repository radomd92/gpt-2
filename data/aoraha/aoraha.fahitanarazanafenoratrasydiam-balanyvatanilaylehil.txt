FAHITANA RAZANA :: FENO RATRA SY DIAM-BALA NY VATAN'ILAY LEHILAHY TAO ANATY RANO • AORAHA

Hita faty tany Betsiriry Ankavandra, distrikan’i Miandrivazo, afak’omaly maraina, ny lehilahy 
manodidina ny efapolo taona. Tao anaty rano no nahitana ny vatana mangatsiakany, izay efa simba 
feno ratra ary nisy diam-bala. Niahiahy avy hatrany ny fianakaviana fa nisy namono io lehilahy 
nialoha ny nanipazana ny fatiny tao anaty rano. Tsy fantatra ny namono azy. Tsy mbola misy olona 
ihany koa voasambotry ny mpitandro ny filaminana. 

Efa tamin’ny alatsinainy lasa teo no tsy nahitana an’ity lehilahy nindaosin’ny fahafatesana 
araka ny fampitam-baovao avy any an-toerana. Tsy hita popoka izy taorian’ny nialany tao Ankavandra 
an’i Betsiriry. Nanomboka nitady azy ny fianakaviany. Nisy nampandre iretsy farany rehefa nahita 
fatin’ilay lehilahy nitsingevana tao anaty rano. 









Enregistrer mon nom, mon e-mail et mon site web dans le navigateur pour mon prochain commentaire. 



