HATAO NY 6-8 DESAMBRA  : NAHEMOTRA NY FANAOVAM-BAKSINY MIARO AMIN’NY POLIO | NEWSMADA

Par Taratra sur 14/11/2017 

“Hahemotra ny 6-8 desambra ny fanaovam-baksiny faobe ho fiarovana amin’ny aretina lefakozatra 
amin’ny tolotra ara-pahasalamana ho an’ny reny mitondra vohoka sy ny zaza latsaky ny 5 taona”, 
ny minisitry ny Fahasalamana, Andriamanarivo Lalatiana, omaly teny Ambohidahy. Ny volana marsa 
teo ny andiany faha-10 amin’ny vaksiny miaro amin’ny lefakozatra ka tokony ho ny volana oktobra 
teo ny andiany faha-11 hitohizan’ny asa fiarovana ny zaza rehetra. Noho ny valanaretina pesta 
ny savorovro vokatry ny tsaho no nanemorana ny hetsika. Atete ao am-bava ny vaksiny ary ho an’ny 
latsaky ny 5 taona 5 tapitrisa latsaka manerana ny Nosy. 85% ny tahan’ny fanaovam-baksiny ho an’ny 
farany teo raha mihoatra ny 90% ny tanjona manerana ny Nosy ary tokony ho maherin’ny 80% isaky ny 
rehetra. Mitentina 1 679 065 dolara ny sorabola atokan’ny OMS ho an’ny hetsika ara-pahasalamana 
1 247.223 dolara ho an’ny Unicef, ankoatra ny vidin’ny vaksiny ary 21 376 ho an’ny PSI Madagascar. 

Tsy maintsy atao isaky ny enim-bolana ny famerenana ny andiam-baksiny hampahomby ny ady amin’ny 
lefakozatra mandra-pahazo ny taratasy fanamarinana avy amin’ny manamphaizana fa foana tanteraka 
aretina. 

Miaraka amin’ny fanaovam-baksiny faobe ny fizarana odikankana sy vitamine A ho an’ny zaza latsaky 
5 taona ary ny fanaovana ireo vaksiny mahazatra ho an’ny zaza mialoha ny fahaherintaony. 



Les commentaires sont fermées. 

