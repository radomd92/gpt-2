FANITSIANA NY TETIBOLAM-PANJAKANA 2019 :: NAHARITRA TELO ANDRO TSY AN-KIATO NY FANDRAFETANA NY VOLAVOLAN-DALÀNA • AORAHA

Handalo dingana maro. Naharitra hateloana, hatramin’ny omaly, ny Filankevitry ny minisitra 
notarihin’ny Filohan’ ny Repoblika, Rajoelina Andry nandinihina sy nandalinana ireo teboka 
hoentina hanitsiana ny Tetibolam-panjakana 2019. 

Araka ny fampitam-baovao avy amin’ny Fiadidiana ny Repoblika nivoaka, omaly, dia « nodinihina 
sy isan’andalany ireo volavolam-pandaniam-bola izay harafitra ho volavolan-dalàna hanitsiana 
Tetibolam-panjakana ity ». 

«Ny hametrahana ny fanjakana tsara tantana sy ny fanarenana an’i Madagasikara ary ny tena fampandrosoana 
mipaka any amin’ny vahoaka araka ny velirano nataon’ny Filohan’ny Repoblika no tanjona », hoy 
ty fampitam- baovao ity. Aorian’ny fandrafetana sy ny fandaniana an’io volavolan-dalàna io eo 
Filankevitry ny minisitra dia hamoaka hitsivolana ho fampahafantarana an’ireo rijan-teny nasiam-panovana 
izany ny Filoham-pirenena. Mialoha ny fampiharana sy ny fampananan-kery azy dia hanontany ny 
HCC amin’ny mampifanaraka na tsia an’ity volavolan-dalàna ity ihany koa ny Filoha, izay nomen’ny 
fahefana vonjimaika hamoaka hitsivolana. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Fanitsiana ny tetibolam-panjakana 2019 :: Naharitra telo andro tsy an-kiato ny fandrafetana 
volav… est apparu en premier sur […] 

