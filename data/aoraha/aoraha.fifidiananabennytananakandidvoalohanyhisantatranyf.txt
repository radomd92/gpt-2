FIFIDIANANA BEN’NY TANANA :: KANDIDÀ VOALOHANY HISANTATRA NY FIROTSAHANA ETO AN-DRENIVOHITRA I «GANGSTÀBAB» • AORAHA

Ho lohalaharana amin’ny fanaterana ny antontan-taratasy firotsahan-kofidiana amin’ny fifidianana 
tanàna eto amin’ny kaominina Antananarivo renivohitra ny kandidà Rakotoarisoa Faniry Alban, 
i Gangstabab. Izy no naneho ny fahavononany ho avy voalohany eny amin’ny rantsamangaikan’ny Vaomieram-pirenena 
tena misahana ny fifidianana (Ceni) miandraikitra ny fandraisana an’ireo antontan-taratasy 
kandidà (Ovec) etsy Nanisana, anio. 

Anio maraina tokoa mantsy no hisokatra amin’ny fomba ofisialy ny fanaterana an’ireo antontan-taratasy 
kandidà hiatrika ny fifidianana ben’ny tanàna hotanterahina amin’ny 27 novambra 2019. Nambaran’i 
Rakotonarivo, filoha lefitry ny Ceni, omaly fa efa vonona amin’ny fandraisana antontan-taratasy 
ireo Ovec rehetra manerana an’i Madagasikara. “Efa voatendry avokoa ireo lehiben’ny Ovec miisa 
ambin’ny folo amby zato eto amintsika”, hoy izy. 

Haharitra dimy amby folo andro ny fanaterana an’ireo antontan-taratasy firotsahan-kofidian’ny 
eny amin’ny Ovec ireo. Hatramin’izao, isan’ireo efa nilaza ny hirotsaka hofidiana amin’io fifidianana 
ihany koa ny Filoha teo aloha, Marc Ravalomanana, ny filohan’ny fikambanan’ireo fiarakaretsaka 
Antananarivo, Clémence Raharinirina. Na mbola tsy nanao fanambarana ofisialy aza dia mety ho 
kandidà ihany koa Ny Rado Rafalimanana. Mbola tsy fantatra kosa ny kandidà hatolotry ny vondrona 
“Isika rehetra miaraka amin’i Andry Rajoelina (Ird) eto Antananarivo renivohitra. 









Enregistrer mon nom, mon e-mail et mon site web dans le navigateur pour mon prochain commentaire. 



