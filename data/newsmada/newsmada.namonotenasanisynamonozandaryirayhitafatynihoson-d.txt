NAMONO TENA SA NISY NAMONO ? ZANDARY IRAY HITA FATY NIHOSON-DRA | NEWSMADA

Par Taratra sur 30/04/2019 

Nitsirara teo tamin’ny tany, nohoson-dra. Teo anilany teo koa ny basy Kalachnikov izay nihoson-dra 
koa. Izany no nahitana ny fatin’ity zandary miasa ao Ankalao, Morafenobe, ny marainan’ny asabotsy 
ny alahady teo. Nisy namono sa namono tena ? Mandeha ny fanadihadiana. 

Hita faty ny asabotsy hifoha alahady teo ny zandary iray manana ny laharam-boninahitra kilasy 
miasa ao amin’ny “poste avancé” Ankalalo, kaominina Beravina, distrikan’i Morafenobe. Nahitana 
taminy, ary ny tombantomban’ny olona nahita ny razana voalohany ny hoe namono tena. Teo akaikiny 
ny basy Kalachnikov iray. Io fitaovam-piadiana io no nahavoatifitra azy, mbola nihosin-dra teo 
teo. 

Araka ny filazan’ny olona any an-toerana, mahafantatra ity zandary ity, manambady aman-janaka 
ilay zandary. Manana olan-tokantrano ihany koa izy, raha ny filazan’ireo mahalala azy. 

Tsy mbola nanamarina ny avy eo anivon’ny zandarimaria raha tena namono tena marina ity zandary 
Mifamahofaho eo ny raharaha ka andrasana ny fanadihadiana momba izany. Efa eo am-pelatanan’ny 
filaminana rahateo ny raharaha. 

Maro ny zandary mamoy ny ainy 

Na mbola tsy mazava aza ny antony nahafaty ity zandary ity, azo lazaina fa maty am-perinasa izy satria 
ao anatin’ny fanatanterahana ny asany. Maro ny zandary mamoy ny ainy am-perinasa tamin’ny taon-dasa 
Ny tamin’ity taona ity, nisy zandary iray voatifitra tany Mandritsara. 

Tany Morafenobe ihany koa no voatifitra ilay zandary nentina tamin’ny helikoptera tsaboina eny 
Homi Soavinandriana. Tamin’izany no nilazan’ny Seg, ny Jly Ravalomanana, fa raisin’ny fanjakana 
ny momba ny zandary maratra na maty am-perinasa. Mety hahazo izany koa ity zandary farany maty tany 
ity, na ny vady aman-janany? 



Les commentaires sont fermées. 

