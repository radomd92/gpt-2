VAVATENINA : NOFIRAFIRAIN-DRANGAHY NY ANTSY SY FAMAKY NY VADINY TEO AM-PATORIANA – MIDI MADAGASIKARA

Dian’antsy sy diana famaky ary tsindrona lefona niisa 14 be izao no hitan’ny fianakaviany sy ny 
nizaha ny faty ary ny mpitandro ny filaminana nanao ny fanadihadiana, tamin’ity Ramatoa antsoina 
Vavy Monique, izay vadin’Ingahy Tsiakaka Prosca efa ho 15 taona tamin’ny fotoana namonoany azy, 
Antanambaon’Ilakaka Ambohibe Vavatenina. Raha ny fanazavan’Ingahy Tsiakaka Prosca 32 taona 
noho izy nanonofy niady taman’olona ka niaro tena tamin’ny fandraisana fitaovana maranitra niadivana 
nofy, no nahavitany namono ny vadiny toy izao fa tsy fanahy iniany. Ny mpanao fanadiadiana sy ny 
taminy kosa anefa tsy nino izany, satria efa nisy 10min izy ireo nandondona teo am-baravaran’izy 
tokony tamin’ny 03ora maraina ny 27 jolay 2016 io tao anatin’izay mbola niantso vonjy ilay ramatoa, 
nosokafan’ity rangahy ity ny varavarana. Tao anatin’izay anefa efa tsy nihiaka intsony ilay ramatoa 
ary efa nihosin-dra sy feno dian’antsy sy famaky ary tsindrona lefona ny tenany. Mbola io fanazavana 
hatrany anefa no nentin’Ingahy Tsiakaka Prosca teo anivon’ny fitsarana ady heloka teto Toamasina 
alatsinainy misandratr’andro teo, nefa nandritra ny fitsarana dia tsy nisy fihetseham-po na 
tamin’izao fahafatesam-badiny izao ny ny tenany. Raha nivoaka noho izany ny didim-pitsarana 
tsy nisalasala namoaka didy 20 taona asa an-teivozona am-ponja ho azy ny filohan’ny fitsarana 
heloka be vava teto Toamasina, araka ny fangatahan’ny fampanoavana ho azy… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

