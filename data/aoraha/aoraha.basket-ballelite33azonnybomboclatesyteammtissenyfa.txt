BASKET-BALL « ELITE 3X3 » :: AZON’NY BOMBO CLATE SY TEAM MÉTISSE NY FANDRESENA • AORAHA

Lasan’ny ekipan-dry Bila sy Murielle ny andiany voalohany amin’ny fifaninanana basket-ball 
telo ho an’ireo mpilalao sangany na ny “Elite 3×3”, omaly, teny amin’ny fiantsonan’ny fiara eny 
lapan’ny Fanatanjahantena. Mbola hisy anefa ny fifantenana ny mpilalao handrafitra ny ekipam-pirenena 
ny fiatrehana ny Lalao Afrikanina sy ny amboaran’i Afrika. 

“Tamin’ity andiany voalohany ity no nitiliana ireo mpilalao handrafitra ny ekipam-pirenena. 
mbola hisy anefa ny andiany faharoa mialoha ny lalao afrikanina”, araka ny fanazavan-dRazafiarivony 
tale teknika nasionalin’ny Federasiona malagasin’ny basket-ball (FMBB). 

Niady ny lalao famaranana teo amin’ny fihaonan’ny lehilahy. Nitarika ny Gaza teo amin’ny roa minitra 
(10 – 5). Nitsimbadika kosa izany rehefa teo amin’ny 3 minitra nilalaovana ka nitarika 14 noho 13 
Bombo Clate. Voatery nisaraka tamin’ny isa 22 noho 20 ny roa tonta rehefa tonga teo amin’ny valo 
nilalaovana ka nofaranana ny lalao. 

Rehefa azo ny isa 21 mialoha ny 10 minitra tokony hilalaovana dia mitsahatra avy hatrany ny lalao, 
ny fitsipika mifehy ny fifaninanana.Nazava ihany koa ny fandresen’ny Team Métisse teo amin’ny sokajy vehivavy, tamin’ny isa 16 noho 13, ny ekipan’ny JSYNC. Efa nitarika hatrany 
ny ekipan-dry Murielle ka tsy nahagaga ny vokatra. 











Enregistrer mon nom, mon e-mail et mon site web dans le navigateur pour mon prochain commentaire. 



