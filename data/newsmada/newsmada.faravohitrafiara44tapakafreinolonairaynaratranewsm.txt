FARAVOHITRA : FIARA 4×4 TAPAKA FREIN, OLONA IRAY NARATRA | NEWSMADA

Par Taratra sur 23/11/2016 

Tafavoaka ka voatsindrin’ny fiara ny mpamilin’ilay fiara 4×4 nivadika teny Faravohitra, omaly 
Fantatra fa avy any Faravohitra ambony ilay fiara ary hihazo hidina any an’Antaninandro. Nanomboka 
akaikin’ny sekoly Epp Bernard Canut anefa no efa nahatsikaritra ny mpamily fa tsy mitazona intsony 
frein-n’ilay fiara. Nitsotsotsotso nandeha mafy ny fiara ka nivadika teo amin’ny arabe avy hatrany 
ny Epp Ampasandratsarahoby. Hatairana ny an’ireo olona teny an-toerana nahita ilay fiara 4×4 
avy any ambony. Na teo aza anefa izany, tsy nisy kosa ny aina nafoy fa nisy tamin’ireo olona tao anaty 
no naratra vokatry ny fivadihan’ny fiara. Tsy nisy voafaoka ihany koa ireo mpandeha an-tongotra 
amin’iny lalana iny. Soa ihany koa fa tsy nianatra ny mpianatra fa zava-doza no nitrangana raha 
indrindra tamin’ny fotoana firavan’ny mpianatra no nitranga ity lozam-piarakodia ity. Ireo 
teo amin’ny manodidina no nifanampy tamin’ny famoahana ireo olona tao anaty fiara. 

Tokony hitandrina hatrany izay mampiasa iny lalana iny satria tampoka ny fiavian’ny loza. 



Les commentaires sont fermées. 

