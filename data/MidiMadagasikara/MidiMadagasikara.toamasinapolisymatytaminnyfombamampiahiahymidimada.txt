TOAMASINA : POLISY MATY TAMIN’NY FOMBA MAMPIAHIAHY – MIDI MADAGASIKARA

Pôlisy vavy iray miasa ao an-drenivohitr’I Betsimisaraka ao no namoy ny ainy tamin’ny fomba nampiahiahy, 
voalohandohan’ny volana janoary teo. Raha ny filazan’ny fianakaviany, ny anadahiny, tafaresaka 
dia namoy ny ainy tao an-tranon’olona milaza ho mpitsabo tany an-toerana ity anabavin’izy ireo 
rehefa teo am-pitsaboana. Raha ny tranga tamin’io fotoana io, nandeha nanatona io olona milaza 
mpitsabo io ity mpitandro filaminana vavy ity. « Manana olana ara-pahasalamana eo amin’ny tratrany 
Na izany aza, ny fantatray fianakaviany dia toa efa sitrana io, saingy angamba niverina izany ka 
no nandehany tany. Olona malaza ho mahay manasitrana rahateo ity olona ity”. Tsy nafenin’ity vehivavy 
tamin’ny fianakaviany ny nandehanany tany. Nifampiantso rahateo ilay olona nitsabo sy ity anadahiny 
tamin’io fotoana io. Dimy minitra taorian’izay anefa dia niantso ilay mpitsabo fa maty ilay vehivavy 
tokony halain’ny havany any. “Ny mampalaelo anay dia toy ny zavatra tsy misy dikany ny nilazany 
taminay. Ary tsy nanana hevitra ny mba hamonjy azy akory na fialàna nenina aza io olona io”. Efa fotoana 
taty vao tonga tany ny fianakaviana, niaraka tamin’ny mpiara-miasa aminy sy ny dokotera. Fantatra 
fa efa ho adiny iray izy no namoy ny ainy. Nahenoana fofona fanafody ihany tamin’ny vatany. Ny fizahana 
no nahafantarana fa nisy diana tsindrona teo amin’ny sandriny havanana. Nosamborina avy hatrany 
lehilahy milaza ho mpitsabo ity. Ny alarobia lasa teo no niakatra Fampanoavana izy, saingy nahazo 
vonjimaika, raha ny fantatra. “Tsy afa-po amin’izany izahay ary mikasa ny hampiakatra ny raharaha. 
tokoa dia tsy fantatra mazava na tena mpitsabo manana fahefana amin’izany ity olona ity na mpisandoka 
hoy hatrany izy ireo. “Etsy andanin’izay, hoy ity anadahiny ity, toa tsy nisy dikany taminy akory 
nahafatesan’ilay anabavinay, kanefa dia zavatra nampidirin’ity olona ity tao aminy no mety nahafaty 
tampoka teo. Aminay dia mampiahiahy avokoa izany rehetra izany”. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

