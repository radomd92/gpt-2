DIAN-TANA… • AORAHA

Mahay maka lesona ve ny vahoakan’Antananarivo reni­vohitra, indrindra ireo manan-jo hifidy 
Impiry nifidy ben’ny tanàna ianareo, dia impiry diso safidy ? Aoka anie mba hidifiana kely ny fijerena 
tavan’izatsy kandida izatsy na izaroa kandida izaroa e! Ny tantara no tokony horaisina ho namana 
amin’ny fahaizana mifidy, tsy hametrahana tarehy sy bika ary fihetseham-po. 

Tao anatin’ny 30 taona farany no nanaovana an’Antananarivo ho kianja politika, fifanandrinan’ny 
sy mpanohitra fanjakana. Tsy mahagaga mihitsy raha toy izao no iafaran’ny tanàna. Renivohitra 
mikorontana, anjakan’ny olom-pirenena baranahiny sy miondana gaboraraka. Samy nahay nampiasa 
tsy fanajàna ny lalàna teto mba hanasoketana ny mpifanandrina taminy, na ireo teo amin’ny fitondram-panjakana 
na ireo tao amin’ny fiadidiana ny tanàna. Fako avy ve ka ho hita nifandrotehana !!!!!!!!! 

Fa dia nifaly tamin’ny adilahy politika ny tandrenivohitra. Tafalatsaka sy nizatra ny politika 
ka vitsy no naha­tsapa fa niha nitotongana ny endrik’ilay tanàna. Aleo anefa hazava fa ny olon-droa 
sy vavy, mpifankatia avy eo lasa mpivady, no azo ekena amin’ilay fitenenana hoe: “ireo tsy mitovy 
no afaka mifankatia maharitra”. Maro ihany aza ireo mpivady misaraka aty aoriana. 

Manimba zavatra sady mamotika tanteraka kosa raha io no voizina amin’ny lafiny politika, tahaka 
efa naha lasibatra an’Antananarivo renivohitra nandritra ny taona maro. 

Atsaharo amin’izay ny fanaovana ho toby famaharan’ny mpanohitra an’ity renivohitra ity. Fampandrosoana 
tanàna sy ny fikatsahana ny mahasoa ny mponina ary indrindra ho reharehan’i Madagasikara iray 
ny fivoaran’Anta­nanarivo. Iza amin’ireo kandidà amin’izao fotoana izao no hahavita an’izany 
Aoka hahay haka lesona. Manaova dian-tana, ka itodiho lasa ary banjino ny ho avy… 









Enregistrer mon nom, mon e-mail et mon site web dans le navigateur pour mon prochain commentaire. 



