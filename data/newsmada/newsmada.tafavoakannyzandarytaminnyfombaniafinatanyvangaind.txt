TAFAVOAKAN’NY ZANDARY TAMIN’NY FOMBA NIAFINA, TANY VANGAINDRANO…  : NALEFA ANY FIANARANTSOA IREO VOASAMBOTRA SY VOAROHIROHY | NEWSMADA

Par Taratra sur 21/01/2017 

Tafavoakan’ny zandary, tamin’ny fomba niafina, omaly vao maraina be, nentina any Fianarantsoa 
telolahy voarohirohy ho nahafaty ilay tovovavy, fototry ny savorovoro, tany Vangaindrano. Manampy 
ny olona dimy hafa voasambotra nandritra ilay rotaka nitranga omaly. 

Tsy nisy nahita! Tao anatin’ny fotoana fohy sy tamin’ny fomba feno stratejia tanteraka no nitondran’ny 
ireo telo lahy voarohirohy ho namono ilay tovovavy 19 taona tany Vangaindrano, niala tany an-toerana, 
tamin’ireo dimy lahy voasambotra nandritra ny korontana afakomaly. Nalefa any Fianarantsoa 
izy valo lahy ireo izany. I Zafison Alexis, voatondro ho mpitarika ireo mpanao fihetsiketsehana 
voasambotra farany omaly. Nataon’ny Gsis sarika am-pandriana omaly vao maraina be izy io ary izao 
any Fianarantsoa izao koa. Mivezivezy manerana ny tanàna andanin’izany ny mpitandro ny filaminana, 
ny Gsis, FIGN ary ny RFI avy aty Antananarivo. Lazain’ny olona sasany any an-toerana, fa misy amin’ireo 
milanja “lance rocket” mihitsy. 

Nalan’ireo miaramila avokoa ny sakana sy ny barazy miisa 18 tao an-tampon-tanànan’i Vangaindrano. 
nisy kosa anefa ny barazy tany Lopary, raha ny vaovao avy any an-toerana. Voalaza fa misava ireo 
avy any Farafangana ireo olona ireo, ary misava kara-panondro mihitsy. “Sivily ihany ireo olona 
ireo, ary ny mponina avy any Manambondro no savain’ireo ary tanany avy eo. Avy any amin’ity tanàna 
ireo voarohirohy ho namono ilay tovovavy, ka heverin’ireo mpisakana fa handeha hanampy ny namany 
hoy ny fanazavana avy any Vangaindrano. Tsy mbola tonga any amin’ity toerana ity ny miramila sy 
zandary hatramin’ny ora nanoratanay. 

Be fanahiana ihany ny mponina manolona izany ary mbola tsy sahy nanokatra varavarana ny ankamaroan’ireo 
any an-toerana, noho ny tahotra fandrobana na doro trano. Ny didy tsy fahafaha-mivoaka ny trano 
amin’ny 6 ora hariva hatramin’ny 7 ora maraina. 



Nisitrika aloha ireo mpanao fihetsiketsehana hatramin’ny afakomaly hariva raha ny tao Vangaindrano. 
ny avy amin’ny zandary fa tsy olona avy ao Vangaindrano ireo manakorontana ireo. Efa voalazan’ny 
any an-toerana ihany anefa fa avy amin’ny kaominina mpiray dina ny sasany amin’ireo fa tsy avy ao 
ihany. 

Ity resaka dina ity izay nambaran’ny olona any an-toerana fa antsoina hoe “dina menavozo”. Ifampifehezan’ny 
amin’ny faritra maromaro any Atsimo Atsinanana any. “Rehefa namono olona, tsy maintsy vonoina 
koa”, hoy ny filazan’ireo mponina. Eo no mipetraka ny olana ka mahatonga ity fikasana hanao fitsaram-bahoaka 
Ny fokonolona fehezin’ny mpiray dina tsy voasakana tsy hanao izany. Sarotra ho an’ny fanjakana 
hamehy izany, izay misy amin’ny faritra maro ny dina. Nisy ihany koa tranga mitovitovy amin’izao 
Besalampy afakomaly. Mpamono olona voasambotra notanan’ny zandary, notakin’ny olona hatao 
saingy mbola nilamina ny olona tany an-toerana. Raharaha mitohy… 



Les commentaires sont fermées. 

