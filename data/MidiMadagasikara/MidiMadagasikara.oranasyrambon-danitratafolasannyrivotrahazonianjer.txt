ORANA SY RAMBON-DANITRA : TAFO LASAN’NY RIVOTRA, HAZO NIANJERA TAMIN’NYFARITRA MARO – MIDI MADAGASIKARA

Nahery vaika na dia vetivety ihany aza ny orambe nisy teto amin’ny renivohitra, omaly hariva tokony 
tany amin’ny 5 ora tany ho any. Vokany, nisy ny tafo lasan’ny rivotra tety amin’ny faritra Ankorondrano 
ny manodidina. Maro ny olona nahita ny tafo nanidina ary lasa tany anaty tatatra. Niezaka naka izany 
izany ny tompony avy eo tao anaty rano maloto. Tsy vitan’izany, fa be dia be ireny « panneaux publicitaires 
ireny no niongotra na folaka ary niala tamin’ny toerana , teny Ankazomanga, Ankorondrano sy ny 
hafa. Saika nanerana ny renivohitra ity rivotra mahery ity. Nisy koa araka izany ny hazo nianjera 
Ankadifotsy sy Anosy. Hatramin’izao aloha, voalazan’ny vaovao fa tsy nisy ny aina nafoy fa ny fahasimbana 
marobe. Soa ihany, hoy ny rehetra, fa ty naharitra ela loatra iny orana iny. Amin’izao fotoana anoratana 
tsy mbola fantatra ny tena fahasimbana rehetra teto an-drenivohitra fa santionany ihany ireto 
ireto. Fa na dia efa nijanona aza ny orana, nitohana tsy nisy ohatra an’izany ny fifamoivoizana 
ny faritra maro. 




















