FITORIANA ENY AMIN’NY HCC :: NANANGONA POROFO MOMBA NY FIKASANA HANGALA-BATO IREO KANDIDÀ FITO AMBIN’NY FOLO • AORAHA

Niakatra Fitsarana. Tafapetraka teny amin’ny Fitsarana avo momba ny Lalàm-panorenana (HCC), 
ny fitorian’ireo kandidà fito ambin’ny folo mikasika an’ireo lesoka mety hiteraka tsy fahatomombanana 
raharaham-pifidianana. Mifototra amin’ny fanahiana amin’ ny mety hisiana irika fikasana hala-bato 
fitoriana roa naterin’izy ireo. 

Ny fitoriana voalohany dia mangataka ny fanitsiana ny lisi-pifidianana. « Betsaka ireo olom-pirenena 
teo aloha no tsy ao amin’io lisi- pifidianana navoakan’ny Vaomieram-pirenena mahaleo tena misahana 
fifidianana (Ceni) farany io. Taorian’ny fanadihadiana nataonay dia saika mpifidy tsy fanta-piaviana 
ireo voasoratra ao anatin’ny lisitra eny amin’ny fokontany. Misy ihany koa ireo fampidirana olon-kafa 
anatin’izany, ka ahiana mafy ny hisian’ ny fangalaram-bato », hoy i Fanirisoa Ernaivo, nanatitra 
fitoriana tetsy Ambohidahy. 

Nambaran’ity kandidà ity ihany koa fa tsy azo avela fotsiny amin’izao izany tsy fahatomombanana 
«Tokony handray andraikitra ny Ceni ary inoanay ihany koa fa hijery amin’ny fomba tsy mitanila 
raharaha ireo mpikambana ao amin’ny HCC », hoy hatrany i Fanirisoa Ernaivo. 

Kandidà miisa enina no nanatitra ny fitoriana teny an-toerana. Kandidà miisa fito ambin’ny folo 
nanasonia an’izany. Anisan’izany ny kandidà Randriamanantsoa Tabera sy ny kandidà Ramaroson 
mampiahiahyAnkilan’izay, maha-tsikaritra ihany koa ny kandidà Mailhol Dieudonné Christian 
betsaka amin’ireo mpanara- dia azy no tsy tafiditra ao anatin’io lisitra io. Antony izay nanohanany 
hetsika fitakiana nataon’ ireo kandidà miisa fito ambin’ny folo ity. 

Ny fitoriana iray hafa kosa dia mifantoka tanteraka amin’ny fitakiana ny famoahan’ny Ceni amin’ny 
ofisialy ny toerana misy an’ireo birao fandatsaham- bato miisa telo amby dimampolo sy valonjato 
efatra arivo sy roa alina. Nisy fitomboany fito amby valopolo sy fitonjato sy efatra arivo io raha 
tamin’ny fifidianana filoham-pirenena tamin’ny taona 2013. 

« Mety misy amin’ireo biraom-pifidianana ireo no efa tsy misy olona intsony. Noho izany dia tokony 
hatreny ifotony ny mampitombina na tsia ny fisiany », araka ny fanampim-panazavana noentin’ny 
Fanirisoa Ernaivo hatrany. 

Milaza ny tsy misakana ny hisian’ny fifidianana filoham-pirenena tokony hotanterahina amin’ny 
novambra 2018 ho avy izao ireto kandidà ireto, saingy, mitaky kosa ny mangarahara mialoha ny hirosoana 
latsa-bato. Fitoriana mandidy ny Ceni hanarina an’ireo lesoka voalaza ireo no naterin’izy ireo 
amin’ny HCC. 

Mbola vao manomboka ny fampielezan-kevitra dia efa mipetraka sahady ny fitoriana manodidina 
tsy fahatomombanan’ ny fifidianana. Mampanahy ny fanakianana sy fanoherana, aorian’ny latsa-bato. 









Enregistrer mon nom, mon e-mail et mon site web dans le navigateur pour mon prochain commentaire. 



