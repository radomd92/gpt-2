HALATRA OMBY SY FANAOVANA ODY GASY  : VOASAMBOTRA ILAY VEHIVAVY MPANAO “MASOBETSIMAHITA” | NEWSMADA

Par Taratra sur 13/06/2018 

Olona telo indray saron’ny polisin’ny USI sy ny UIR tao Toamasina, omaly tamin’ny 4 ora maraina 
ny resaka halatra omby sy fampiasana odigasy. Araka ny fampitam-baovao avy amin’ny polisy, tonga 
fitoriana tao amin’ny polisy, ny afakomaly alina ny lehilahy iray monina ao Mangarano II noho ny 
ombivaviny iray mitondra vohoka tamin’io alina io. Nandray andraikitra tamin’ny alalan’ny fanarahan-dia 
omby very avy hatrany ny polisy. Nahitam-bokany izany fanarahan-dia izany satria tratra tao an-tokantranon’i 
Annie, laharana 307 parisela 21/14 fokontany Mangarano ny fatin’ilay reniomby sy ny zanany tao 
omaly tamin’ny 4 ora maraina. Efa maty ary nesorina avokoa ny taovan’ilay ombivavy tamin’io fotoana 
azy io. Nesorina ihany koa ny mason’ilay ombikely tao am-bohoka. Nosamborina avy hatrany i Marie 
ilay renim-pianakaviana tompon-trano sy ny jiolahy roa hafa, tafaporitsaka kosa ny vadiny sy 
jiolahy hafa mpangalatra omby. Nahitana fanafody gasy marobe tao an-tranony nandritra ny fisavana 
polisy. 

Hanaovana “masobetsimahita”… 

Fantatra nandritra ny fanadihadiana an’i Marie Annie sy ireo mpiray tsikombakomba aminy fa saika 
hanaovana fanafody gasy fantatra amin’ny anarana hoe “masobetsimahita” ny antony nangalarana 
ombivavy bevohoka ary izany rahateo koa ny nanesoran’izy ireo ny mason’ilay ombikely tao an-kibon-dreniny. 
tratran’ny polisy tao an-tranony avokoa ireo fitaovana fampiasa amin’izany, toy ny “fatan’emboka” 
odigasy maro hafa, miampy vovo-javatra marobe sy ravin-kazo ary tapa-kazo. Araka ny fanazavan’ireo 
hatrany, saika hamidin’izy ireo omaly talata ao Ankirihiry, Ambolomadinika ny henan’ilay omby 
novonoin’izy ireo. Amidin’izy ireo amin’ny vidiny faran’izay mora ny nofon-kena sy taovan-kena 
Nohamafisin’ny polisy fa tsy vao sambany no voasambotry ny polisy ity renim-pianakaviana ity 
efa nisy raharaha halatra omby hafa koa anenjehana azy. 





Les commentaires sont fermées. 

