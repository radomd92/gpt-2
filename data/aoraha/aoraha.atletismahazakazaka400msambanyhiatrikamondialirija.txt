ATLETISMA – HAZAKAZAKA 400M :: SAMBANY HIATRIKA «MONDIAL» I RIJA VATOMANGA GARDINER • AORAHA

Hanana solontena any Tampere, Finlande, i Mada­gasikara amin’ny fiadiana ny ho tompondaka eran-tany 
an’ny taranja atletisma, sokajy juniors, amin’ny 10 – 15 jolay ho avy izao. Atleta mpila ravinahitra, 
Vatomanga Gardiner, avy ao amin’ny klioban’ny Aix Athletic Provence, Frantsa, no hifa­ninana 
amin’ny hazaka­zaka 400m, amin’izany. Sambany teo amin’ny tantaram-piainany no hiatrika fifaninanana maneran-tany toy izao saingy 
tao anatin’ny maro izy. 

Tany Valence, tamin’ny 23 jona lasa teo, no nahazoany ny fe-potoana kely indrindra ahafahana mandray 
amin’ity fifaninanana maneran-tany ity, 47 »60, raha 47 »70 izany. «Ny mpanazatra azy, Loïc Clémént, 
hiara-dalana aminy amin’izany», hoy i Norolalao Ramanan­tsoa, filohan’ny Federasiona malagasin’ny 
fototra atletisma. «Ankoatra ny fana­tsarana ny zava-bita mano­kana dia mikendry ny hiakatra 
ihany koa i Rija Gardiner amin’ity fiadiana ny ho tompondaka eran-tany ity», araka ny nambarany hatrany. 

Mandalo eto an-tanindrazana, ankehitriny ity atleta mpila ravinahitra avy any amin’ny klioban’ny 
Athletic Provence ity ary mamaramparana ny fanomanana miaraka amin’i Alain Smail, manam-pahaizana 
Federasiona iraisam-pirenena (IAAF). Hanainga amin’ny alahady ho avy izao izy ireo. Hiverina 
Madagasikara kosa izy amin’ireo fifanina­nam-pirenena roa amin’ny 20 – 22 jolay (sokajy juniors) 
27 – 29 jolay (sokajy rehetra). 









Enregistrer mon nom, mon e-mail et mon site web dans le navigateur pour mon prochain commentaire. 



