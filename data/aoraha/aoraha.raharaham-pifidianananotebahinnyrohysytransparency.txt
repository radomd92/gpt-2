RAHARAHAM-PIFIDIANANA :: NOTEBAHIN’NY « ROHY » SY « TRANSPARENCY INTERNATIONAL » IREO KANDIDÀ ENINA AMBY TELOPOLO • AORAHA

Samy nahazo ny anjarany. Namoaka fanambaràna mitory fijery, tsy mitanila, mikasika ny zotram-pifidianana 
ireo mpikambana eo anivon’ny vondron’ny fiarahamonim-pirenena « Rohy » sy ny fikambanana « Transparency 
», omaly. Manakiana ny fihetsika mamohehitra ataon’ireo kandidà amin’izao vanim-potoana manakaiky 
fifidianana filoham-pirenena izao ry zareo. 

An-daniny, nampitandrina an’ireo kandidà zatra ny lalan-dririnina amin’ny fampiasam-bola 
ny safidim-bahoaka mandritra ny fampielezan-kevitra ny « Rohy » sy ny « Transparency international 
Mahatsapa izy ireo fa tonga hatrany amina kolikoly mihitsy ny raharaha ary miharihary ny fanararaotana 
fahantran’ny Malagasy. «Mihoapampana ny fizaràm-bola sy ny fampiasam-bola ary ny fanomezana 
an’ireo olom-boafidy sy manampahefana hampiasaina amin’ny fampielezan-kevitra. Eo ihany koa 
tsy fisian’ny mangarahara amin’ny fiavian’ny vola sy ny tamby setrin’izany », hoy ny fanambaràna. 
ny toromarika nataon’ireto fikambanana ao anatin’ny fiarahamonim-pirenena ireto raha nilaza 
« safidy voahevitra no tokony hataon’ny olom-pirenena ». «Aza avela hahazo hirika ho tafakatra 
mbola hiverina eo amin’ny fitondrana indray ireo mpanondrana tsy ara-dalàna ny harem-pirenena, 
mpandainga, ireo mpanao didy jadona sy ireo mpanao kolikoly », hoy ny hafatra napetrak’izy ireo. 

Tetezamita zava-doza 

An-kilan’izany, toherin’ ny hetsika « Rohy » sy ny « Transparency international » ny fikotrehan’ireo 
valo amby roapolo amin’ny fifidianana, izay hivory eny amin’ny Ivon-toeram-pivoriana iraisam-pirenena 
eny Ivato, anio. Niangavy an’ireo Raiamandreny am-panahy sy ireo olona tò teny eto amin’ny firenena 
izy ireo mba tsy hanome rariny an’izay fehin-kevitra mivoaka eny Ivato, indrindra fa ny fironana 
amin’ny fananganana tetezamita vaovao. « Zava-doza no haterak’ izany », hoy ireto fikambanana 
ireto. Tsy eken’ny « Rohy » sy ny « Transparency international » ihany koa ny fikasan’ireto kandidà 
amin’ny fananganana ny Fitsarana manokana misahana ny fifidianana (CES). Takian’izy ireo kosa 
ny hitondran’ny governemanta sy ny Vaomieram-pirenena mahaleo tena misahana ny fifidianana 
fanazavana amin’ny antsipiriany momba ny fisian’ireo biraom-pifidianana miisa 24 853 manerana 
Madagasikara. Eo ihany koa ny resabe manodidina ny tsy fahatomombanan’ny lisi-pifidianana. 









Enregistrer mon nom, mon e-mail et mon site web dans le navigateur pour mon prochain commentaire. 



