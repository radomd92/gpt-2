AMBODIRANO IVATO : FANAFIHANA MITAM-PIADINA, MPIANADAHY NARATRA MAFY VOATIFITRY NY JIOLAHY – MIDI MADAGASIKARA

Nirefodrefotra ny basy, nandriaka ny rà ! Nisehoana fanafihana mitam-piadiana indray ny teny 
faritra Ivato iny, omaly hariva tokony ho tamin’ny 7ora sy sasany tany ho any. Jiolahy telo, niaraka 
basy no nanao amboletra niditra tao amin’ny fivarotana iray teny Ambodirano, Ivato. Vokany, olona 
tao an-tsena, no niantefan’ny balan’ireo olon-dratsy ka naratra mafy sy voatery nentina haingana 
amin’ny toeram-pitsaboana, raha lasa avokoa ny vola maty rehetra, araka ny fanazavana azo hatrany. 
ny fampitam-baovao teny anivon’ny hôpitaly, dia vehivavy manodidina ny 20 taona eo ho eo no tena 
mafy tokoa vokatr’izany fanafihana izay. Ny ranjony havia no niantefan’ny bala, izay potika tanteraka 
hatrany amin’ny taolana, raha ny vaovavo voaray hatrany. Mbola teo amin’ny ranjony ihany koa ny 
tovolahy eo amin’ny 17 taona, anadahiny, saingy tsy nahakasika ny taolana. Raha ny fahavoazana 
amin’ireo olona ireo dia mety hoe saika handositra izy mianadahy ireto no norarafan’ireo olon-dratsy 
basy ka nahavoa azy ireo teo amin’ny tongony izao. Nifamonjena haingana nentina teny amin’ny toeram-pitsaboana 
ireo, ary efa samy nahazo ny fitsaboana sahaza azy avokoa. Tsy misy atahorana ny ain’izy ireo raha 
vaovao azo avy any amin’ny hôpitaly hatrany. Efa mandeha ny fikarohana sy fanadihadiana mikasika 
olon-dratsy ireo, ataon’ny mpitandro filaminana. 



