FITAOVAM-PIADIANA :: SAKAOSY FENO BASY SY BALA TAVELA TEO AFOVOAN-DALANA • AORAHA

Nogiazan’ny polisy ny karazana fitaovam-piadiana hita tany Manongarivo Befandriana Avaratra, 
marainan’ny zoma lasa teo. Nahitana basy vita tanana sivy niaraka tamin’ny balana basim-boroana 
valopolo ny sakaosy lehibe iray miloko maintsy nipetraka teo afovoan-dalana. 

Mpamilin’ny taksiborosy namory mpandeha vao maraina no nahatsikaritra an’io sakaosy io teo amin’ny 
nandalovan’izy ireo. Teo no ho eo ihany dia naterina teny amin’ny biraon’ny kaomisarian’ny polisy 
Befandriana Avaratra ilay entana mampiahiahy. Sarona tao anatiny ireo fitaovam-piadiana niaraka 
moara sy lamba fitafy maromaro. Nahitana karapanondrom-pirenena amin’ny anarana lehilahy iray 
koa tao anatiny, araka ny fanampim-panazavana. 

«Azo heverina fa ny tompon’io karapanondro io no tompon’ny sakaosy sy ny entana tao anatiny. Efa 
teny amin’ny fokontany voatonona amin’ny adiresy misoratra eo amin’ny karatra ny polisy, saingy 
tratra tao ny tompony. Fantatra, araka ny vaovao voaangona, fa efa lasa any amin’iny faritra Mandritsara 
io lehilahy io », hoy ny polisy any Befandriana. Mitohy ny fanadihadiana sy ny fikarohina ataon’ny 
ny filaminana. 









Enregistrer mon nom, mon e-mail et mon site web dans le navigateur pour mon prochain commentaire. 



