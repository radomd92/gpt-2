ANTSIRABE : NIREFODREFOTRA INDRAY NY BASY, JIOLAHY IRAY VOASABOTRA – MIDI MADAGASIKARA

Miseho lany indray ny fanafihana mitam-piadiana eto Antsirabe tato ho ato izay, saika andrenesana 
hatrany ireo faritra manodidina, sy ny ampovoan-tanàna. 

Tokantrano iray no lasibatra tamina fanafihana mitam-piadiana teny Mahazina tamin’ny Alarobia 
teo, tsy misy tahotra fa dia andro vao amin’ny 10 ora sy 30 maraina ireo jiolahy no manafika. Miditra 
ry zalahy ary manambana basy avy hatrany, avy eo maka izay entana zakany. Nisy tamin’ireo manodidina 
no avy hatrany dia niantso ny polisy vantany vao naheno ny fanafihana. Vetivety dia tonga teny an-toerana 
polisy, vao nahatazana ny mpitandro filaminana ireo jiolahy dia tsy nitsitsy fa nitifitra avy 
raha ny fanazavana. Raikitra ny fifampitifirana, ary vaky nandositra ireo jiolahy. Nariany teny 
ny entana sasany. Fantatra fa dimy lahy ireo jiolahy nanao ity fanafihana ity ka ny iray no azo sambo-belona. 
hatreny Ampatana ny fifanenjehana ny andron’io ka mbola nirefodrefotra ihany ny basy. Fantatra 
jiolahy iray mitazona ilay basy no nifanenjehana tany. 

Araka ny fanazavana teo anivon’ny polisim-pirenena moa dia ireo jiolahy avy tany amin’ny fonja 
manao fanafihana eto Antsirabe ireo. Araka ny lalàna dia efa tapitra ny fe-potoana hitazomana 
ireo eny ka tsy maintsy avoaka. Taorian’ireo fanafihana misesy moa dia efa nisy ny fandraisana 
amin’ny fampandrenesana ny polisy amin’ireo jiolahy avoaka. 




















