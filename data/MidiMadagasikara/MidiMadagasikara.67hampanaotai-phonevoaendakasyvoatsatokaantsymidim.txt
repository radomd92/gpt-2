67 HA : MPANAO « TAXI-PHONE » VOAENDAKA SY VOATSATOKA ANTSY – MIDI MADAGASIKARA

Tovolahy mpanao taxi-phone handeha hody tratra alina no voatsatoky ny antsy teo amin’ny lamosiny, 
67 ha Atsimo, afak’omaly alina. Raha ny vaovao azo dia dimilahy no nanaraka azy, izay tonga dia nandrahona 
naka ilay kitapo kely teny aminy nisy ny vola. Nanohitra ity tovolahy ka antsy avy hatrany no nitsena 
ary ilay raika lahy tao aoriany no tsy nisalasala nanindrona azy. Tara fodiana ity tovolahy ity 
satria mbola nanatitra ny sipany. Rehefa azon’ireo olon-dratsy ny remby dia iny ireo tsy mataho-tody 
tsy hita niditra tany an’anelakelan-trano. Amin’izao, ahiana mafy ny toe-pahasalamany. 



