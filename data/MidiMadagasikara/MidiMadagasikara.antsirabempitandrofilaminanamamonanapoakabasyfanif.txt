ANTSIRABE : MPITANDRO FILAMINANA MAMO, NANAPOAKA BASY FA NIFAMALY TAMIN’NY SIPANY – MIDI MADAGASIKARA

Hatariana ny an’ny olona manodidina teny amin’ny Piste Antsirabe, raha naheno feom-basy nipoaka. 
nisy mpangalatra akory na sakoroka hafa, fa hay mpitandro filaminana no nanapoaka ny basy teny 
fa nifamaly tamin’ny sipany. 

Ny alakamisy teo tokony ho tamin’ny 3 ora tokandro no nisehoan’ity tranga ity, teo amin’ny manodidina 
kianja lehibe fanaovana hazakaza-tsoavaly. Avy nanao P.R ny mpitandro filaminana roa lahy no 
teto aminay hoy ny mpiavarotra iray nidiran’izy ireo, tokony ho tamin’ny 10 ora maraina ny andro 
Efa mamomamo ry zalahy hoy ny nanatri- maso, mbola nitohy ny revy, nisy miaramila iray sy sivily 
niaraka taminy avy eo. Rehefa tokony ho tamin’ny 1 ora tolakandro, niala ny toeram-pisotroana 
zalahy ka ilay mpitandro filaminana iray niaraka tamin’ny sipany,nizotra niatsinana nihazo 
tany malalaka eo amin’ny Piste. Vetivety teo nirefotra ny basy, taitra ny manodidina ka nirongatra 
ny zava- nitranga. Indreo izy roa mifamaly no tazan’ny olona, fantatra fa tsy nifara-kevitra izy 
ireto ka izay no antony nanapoahany ny basy teny an-tanany, soa aloha fa tsy nisy ny naratra na namoy 
ainy fa nanao tifi-danitra ilay mpitandro filaminana. Araka ny fantatra dia efa nisy ny fepetra 
ny amin’ity mpitandro filaminana mamo sy nanapoaka basy ankalamanjana ity. Na iza na iza manao 
dia iharan’ny lalàna hoy ny tompon’ndraikitra iray nanazava. 




















