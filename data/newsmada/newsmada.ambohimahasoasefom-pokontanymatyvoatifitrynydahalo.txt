AMBOHIMAHASOA : SEFOM-POKONTANY MATY VOATIFITRY NY DAHALO | NEWSMADA

Par PhotoNews sur 25/07/2016 

Lavo nandritra ny fanafihan-dahalo tao Soanataonimaro fokontany Isaka Ambohimahasoa, ny herinandro 
ny sefom-pokontany any an-toerana. Lasan’ireo dahalo ny ombiny… 

Maty tsy tra-drano voatifitry ny dahalo nandritra ny fanafihana tao Ambohimahasoa, ny sefom-pokontany 
an-toerana nandritra ny fanafihana ny herinandro teo. Araka ny fanazavana voaray, dahalo nirongo 
mahery vaika no tompon’antoka tamin’ny fanafihana. Niditra an-keriny tao an-tanàna ireo dahalo, 
tsy afa-nanoatra ireo olona tao an-toerana. Tsy nisy fanazavana fa notifirin’ireo malaso avy 
ilay sefom-pokontany rehefa tsy nanaiky lembenana manoloana ireo dahalo nirongo basy. Lasa nitsoaka 
ireo dahalo rehefa avy naka ny omby. 

Saron’ny zandary avy ao amin’ny borigadin’i Fihaonana nandritra ny fisafoana tanàna nataon’izy 
tao Ambohitriniandriana Ankazobe, ny zoma teo ny dahalo nandroaka omby. Voalaza fa somary nampiahiahy 
zandary ny fihetsik’ireo dahalo satria nitsoaka avy hatrany izy ireo raha vao nahita ny zandary. 
ny fifanenjehana ka tsy lasa lavitra dia tratran’ny zandary ry zalahy. Tratra teny amin’izy ireo 
ny omby halatra avy nangalariny. Faritra malaza ho fandalovan’ny dahalo avy mangalatra omby rahateo 
iny faritra ka izany no isan’ny mahatonga ireo zandary ho mailo hatrany rehefa mahita olona mampiahiahy 
omby. Mitohy ny famotorana ataon’ny zandary. 



Les commentaires sont fermées. 

