HALATRA OMBY ANY ATSIMO : TAFAKATRA ROA ALINA NY VERY, FOLO NY ZANDARY MATY – MIDI MADAGASIKARA

Hatramin’ny fiandohan’ny taona no mankaty dia nahatratra 497 teo ho eo ny isan’ireo trangana halatra 
nisy tany amin’iny faritra Atsimon’ny Nosy iny. Nahatratra teo amin’ny 19695 kosa ny omby very 
ny 10181 tamin’izany no naverina tamin’ny tompony. Nandritra izany dia zandary folo no maty, raha 
tany Fianarantsoa sy Toliara fotsiny no lazaina, 36 kosa ireo olona namoy ny ainy, raha ny filazan’ny 
Cirgn Fianarantsoa, ny Kol. Serge Gélé, omaly. Nanjavona tsy hita popoka araka io isa eo ambony 
omby sivy arivo mahery. Raha ny filazan’ny lehiben’ny Cirgn Fianarantsoa, ny Kol. Serge Gélé, 
nandritra ny fihaonany tamin’ny mpanao gazety, dia tsy aiza akory ireo omby tsy hita ireo fa mivezivezy 
Madagasikara ihany fa tsy niampita ranomasina. Fantatra izany, hoy izy, raha ny fanadihadiana 
no jerena. Araka io fanadihadiana io tokoa dia ny dahalo ambony latabatra indray no manohy ny asa 
amin’ny alàlan’ny fanadiovana ny omby. Ary izy io dia efa tambajotra matanjaka mihitsy, raha ny 
nataony hatrany. Maro amin’ireo taratasin’omby mivezivezy any an-toerana no tsy ara-dalàna 
izay midika avy hatrany fa misy omby halatra, amidy eny an-tsena sy mivezivezy amin’iny lalam-pirenena 
Tamin’iny herinandro iny fotsiny dia efa maro ny omby nampidirina « fourrière », noho ny tsy mahatomombana 
taratasy. Voatondro ho ao anatin’io tambanjotra io ireo « délégué » sy « vétérinaire », izay efa 
tamin’izy ireo no niantefan’ny fanadihadiana. « Azo arahina tsara ny taratasin’omby, satria 
ny toromarika rehetra mikasika ny omby, ny toerana nialàny, ny tompony, sns. Ary ny Fib (fiche individuel 
bovin), izay miainga amin’ny tranom-printy nasionaly, dia voatondro ho ana faritra iray. Ny mahagaga 
dia matetika tsy tonga any any amin’ilay faritra tokony ho azy ilay izy, fa mipitika eny an-dàlana 
hoy hatrany ny fanazavany. Eo anatrehan’ity hosoka sy fanadiovana taratasin’omby ity, dia nisy 
fampiofanana nataon’ireo Kômandin’ny vondron-tobi-pileovana tsirairay, entina hampahafantarana 
fomba fangalarana omby ambony latabatra io, omaly. 



