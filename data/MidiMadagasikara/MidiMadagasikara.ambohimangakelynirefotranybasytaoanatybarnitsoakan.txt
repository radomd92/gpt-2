AMBOHIMANGAKELY  : NIREFOTRA NY BASY TAO ANATY « BAR », NITSOAKA NY MPISOTRO – MIDI MADAGASIKARA

Tsy mifidy toerana hasiana intsony ny olon-dratsy. Toerana tsy dia eritreretina ho voatafika 
satria feno lehilahy matetika ny “bar”. Nefa dia izany indrindra no toa nandrisika ny olon-dratsy 
tao. Navoaka ny basy dia nopoaka. Rifatra nitsoaka avokoa ny tao anatiny, ireo mpisotro toaka rehetra. 
indray ary no nampandre ny mpitandro ny filaminana taorian’izay. Moa va tsy mitovy amin’ireny 
western ireny mihitsy ny zava-niseho? Ny zoma hariva, tokony ho tamin’ny enina ora sy sasany tany 
nitranga ny fanafihana. Ora izay maha-betsaka ny olona tao anatin’ilay bar no sady zoma mahafinaritra 
ny andro. Niezaka nanohitra ihany ny mpivarotra saingy be noho ny vitsy no sady nilamina rehefa 
ny basy nirefotra. Vola 40.000 ariary izay maty ny harivariva teo no lasan’ireo olon-dratsy. Nikorontana 
ny sain’ny mpisotro toaka ary na izany aza anefa mba nahavita nampandre ny mpitandro ny filaminana 
ny sasany. Saingy efa tsy teo intsony ny jiolahy tamin’ny fotoana nahatongavan’ny zandary. Mirongatra 
asan-jiolahy eny amin’ny manodidina iny raha araka ny fanazavan’ny mponina. Omaly koa dia fantatra 
nisy fanafihana vao maraina tao amin’ny tanàna antsoina hoe Ankadiefajoro. Valo lahy nitondra 
ary nisaron-tava (izany hoe mety mahafantatra ny tompon-trano ihany) no nanatontosa an’izany. 
30 000 ariary ny volaa lasa niaraka tamin’ny entana maromaro. Efa nisy voasambotra momba ity raharaha 
ity, raha araka ny fanazavan’ny zandary. 



