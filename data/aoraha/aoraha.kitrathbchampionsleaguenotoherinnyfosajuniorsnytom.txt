KITRA – «THB CHAMPIONS LEAGUE» :: NOTOHERIN'NY FOSA JUNIORS NY TOMPONDAKA FARANY • AORAHA

Voatohitra ny andrarezina. Niondrika tamin’ny alalan’ny isa 0 noho 2, tao amin’ny kianja Rabemananjara 
omaly, ny ekipan’ny Cnaps Sport Itasy nanoloana ny Fosa Juniors Boeny. 

Efa samy tafita hiatrika ny fihodinana faharoan’ny fiadiana ny ho tompondakan’i Madagasikara, 
baolina kitra na ny « THB Champions League », izy ireo saingy miendrika famaranana mialoha ny fotoana 
fifandonana teo amin’ny roa tonta, tamin’ny andro farany ho an’ny fihodinana faharoa. 

Ireo mpilalaon’ny Fosa Juniors, milalao ao amin’ny ekipam-pirenena, Baggio sy Dax, no nahafaty 
baolina ho an’ity tompondakan’i Boeny ity. 

Iny lalao iny no fihaonana fahatelo ho an’ireto ekipa roa nisolo tena an’i Madagasikara tamin’ny 
kaontinantaly ireto, taorian’ny «Telma Supercoupe 2017» mandroso sy miverina. Tamin’ity farany 
nandresy tany amin’ny lalao miverina ny ekipa tompon’ny amboara tamin’izany. Ho an’ny vondrona 
dia ny Fosa Juniors sy Cnaps Sport ary Tam Port Berger avy any Sofia, no hisolo tena azy ireo any amin’ny 
faharoa. Ho an’ny vondrona B indray dia ny Ajesaia Bongolava, FCA Alaotra Mangoro ary ny MTM Melaky 
tafita tany Tsiroanomandidy. Ny Elgeco Plus Analamanga sy Jet Mada Itasy ary ny FC Vakinankaratra 
no tafita ho an’ny vondrona C, tany Antsirabe. 

Hiatrika ny fihodinana faharoa kosa ny ekipan’ny 3FB Atsimo Andrefana sy Fils d’Elephant Anosy 
ny Akon’Ambatomena Matsiatra Ambony, tany amin’ny toeram-pifaninanana Toliara. 

Hotanterahina, amin’ny 13 – 22 jolay ho avy izao ity dingana faharoa ity, mialoha ny hiatrehana 
«Poule des AS», izay holalaovina mandroso sy miverina ihany. 









Enregistrer mon nom, mon e-mail et mon site web dans le navigateur pour mon prochain commentaire. 



