SAMBAVA  : MPANAO GAZETY NOSAMBORINA – MIDI MADAGASIKARA

Nanoloana ny tsaho niely niainga tao an-tanànan’i Nosiarina izay nampikoron-tsaina fatratra 
mponina tany amin’ny Distrikan’i Sambava sy tany amin’ny Faritra Sava, nanomboka afak’omaly 
ka hatramin’ny omaly naraina, nilaza fa tsy azo ampiasaina sotroina na handroana, ny andron’ny 
alahady, ny rano avy amin’ny renirano malaza, fa misy poizina, dia nanao valan-dresaka ho an’ny 
gazety, omaly naraina, tamin’ny sivy ora, tao amin’ny biraon’ny Sampandraharaham-paritry ny 
Sava, ireo tompon’andraikitra isany avy ao amin’ny Rano, ny Fahasalamam-bahoaka, ary ny Mponina. 

Nambaran’ny talem-paritra ny Rano, Atoa Tsirinasy Fenoriky, fa tsaho ninia naely io mba entina 
ny vahoaka. « Tany tan-dalàna sy misy fanjakana ny eto Madagasikara, ka tsy maintsy tadiavina sy 
izay mpanely vaovao tsy marina », hoy ity tompon’andraiki-panjakana ity hentitra. « Tsy misy fanapoizinana 
ny rano, ary tsy voaporofo izany, fa manentana antsika kosa mialohan’ny ampiasana azy mba diovy, 
ny rano dia zavatra ilaina », hoy Ny Médecin Inspecteur, Dr Volamiarana Adelaide, nanamafy. « Aorian’izao 
ataonay izao, dia aoka isika ho tony, ary raha misy zavatra miteraka savorovoro eo anivon’ny fiaraha-monina 
iny, dia anjarantsika mpitondra no mampitony ny vahoaka, fa tsy isika indray koa no vao maika mampiasa 
azy ireo », hoy ny Dr Marinjara Paul Edhino, talem-paritry ny Mponina. Taorian’ity fihaonana tamin’ny 
gazety ity, raha iny teny an-dalana hamonjy ny toeram-piasany iny, tokony tamin’ny 10 ora, dia 
Polisy ny Mpanao gazety Rajaonina Marino. Notondroina ity farany, fa avy tamin’ny « publication 
nataony tao amin’ny « facebook », ny alin’ny asabotsy teo, tamin’ny 10 ora sy 4 minitra, izay nanao 
: « Noho tsaho (rumeur) no tsy mampatory ny olona iray tanàna ao Nosiarina amin’izao » no antony niteraka 
savorovoro, ka voatery notazonina niatrika famotorana avy hatrany i Marnolat, ary nandritra 
adiny roa ny fanadihadiana natao azy, tao amin’ny biraon’ny Kaomisarian’ny Polisim-pirenena 
Raha ny loharanom-baovao, dia hatolotra ny Fitsarana tsy ho ela ny raharaha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

