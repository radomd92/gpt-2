BASKET-BALL SOKAJY N1A :: NANAOVAN’NY ASCUT FAMPISEHOAN-KERY NY COSFA • AORAHA

Nomontsanin’ny Ascut avy any Atsinanana, tamin’ny isa 85 noho 57, ny ekipan’ny Cosfa avy eto Analamanga, 
teny amin’ny lapan’ny Fanatanjahantena Maha-masina, nandritra ny andro fahefatra ho an’ny fiadiana 
ho tompondakan’i Madagasikara, taranja basket-ball, sokajy N1A. 

Nanomboka tany amin’ny ampahefa-potoana voalohany dia efa nanjakazaka ny ekipan’ Atsinanana, 
nitarika tamin’ny isa 27 noho 13. Teo amin’ny ampahefa-potoana fahatelo vao nanovokovoka ny miaramila 
efa lavitra ny elanelan’isa. 

Saika nibata fandresena ihany koa ireo ekipa tombanana ho goavana tamin’izany andro fahefatra 
Isan’ireny ny Cospn Analamanga, izay nivoaka sempotra nanoloana ny Cosmos Diana (85 – 83). Toy 
ihany koa ny ASCB Boeny nanoloana ny MB2All Analamanga (77 – 70), ny GNBC Vakinan-karatra teo anatrehan’ny 
Analamanga (93 – 75) ary ny 2BC Vakinan-karatra nifanandrina tamin’ny AS Victoire Boeny (77 – 58). 

Teo amin’ny sokajy vehivavy ihany koa dia nizotra tsy nisy nahasakana ny dian’ny Sôma Beach Basket-Ball 
(SBBC) avy any Boeny, izay nanamontsana ny mpiray Ligy taminy, JSB, tamin’ny isa 105 noho 41. Hifarana, 
ny dingan’ny fifanintsanana ary hitohy amin’ny zoma amin’ny dingan’ny ampahefa-dalana. 









Enregistrer mon nom, mon e-mail et mon site web dans le navigateur pour mon prochain commentaire. 



