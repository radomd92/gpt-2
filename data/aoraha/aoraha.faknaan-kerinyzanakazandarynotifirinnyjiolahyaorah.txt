FAKÀNA AN-KERINY :: ZANAKA ZANDARY NOTIFIRIN’NY JIOLAHY • AORAHA

Tsy namelan’ireo jiolahy mpaka an-keriny raha tsy maty ny ankizivavy iray, voalaza fa zanak’anabavin’ 
zandary iray miasa any Mahajanga, tamin’ny faran’ny herinandro teo, tany Namakia. Maty voatifitr’ireo 
ny iray tamin’ ireo jiolahy. Azo sambo-belona kosa ny roa namany. 

Nisy naka an-keriny io ankizivavy io, tany Namakia, andro vitsy lasa izay. Nandefasan’ireo jiolahy 
fohy tamin’ny finday nitakiany vola ilay zandary, izay dadatoany, taorian’izay. Mbola nahazo 
fohy ihany izy ny ampitson’io ka nandrahona fa hovonoin’ireo jiolahy ilay zanak’anabaviny raha 
mandefa vola izy. Teo anelanelan’ireo anefa no nanao fikarohana ny zandary. 

Nisy ny fikarohana ny tompon’ilay laharana finday mandefa ireo hafatra fohy ireo. Fantatra ny 
finday. Nisy ny fisamborana tamin’ny sabotsy. Namaly tifitra iry voalaza fa jiolahy. Teo no nahafaty 
rehefa nitifitra koa ireo zandary. Tamin’ny fakàna am-bavany an’ireo azo sambo-belona no nahafantarana 
toerana nasian’izy ireo ny fatin’ilay ankizivavy tao anaty trano iray tao Namakia ihany. 









Enregistrer mon nom, mon e-mail et mon site web dans le navigateur pour mon prochain commentaire. 



