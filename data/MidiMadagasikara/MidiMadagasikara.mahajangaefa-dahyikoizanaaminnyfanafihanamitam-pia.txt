MAHAJANGA : EFA-DAHY IKOIZANA AMIN’NY FANAFIHANA MITAM-PIADIANA, VOASAMBOTRY NY POLISY – MIDI MADAGASIKARA

Jiolahy efatra rain-dahiny nokarohina efa ela, izay malaza ratsy amin’ny fanafihana mitam-piadiana, 
olona, fanendahana, ary vaky trano, izay nampiaikaika ny mponina maro tao Mahajanga, indrindra 
ao amin’ny Fokontany Tsararano Ambony, Tsararano Nosikely, Ambalavola, Fiofio, . . . no saron’ny 
afak’omaly, niaraka tamin’ny entana nangalariny sy ny vehivavy iray nampiantrano azy ireo teny 
Cambil Port. Raha ny loharanom-baovao akaiky ny mpitandro filaminana, dia nandroba lehilahy 
nitondra moto teny amin’ny bizo Fitim i Tsôlô sy ny namany, ny 8 jona teo. Voatsindrona antsy ilay 
tompon’ny moto ka naratra mafy. Tadidin’ity raim-pianakaviana voatafika ny endriky ny iray tamin’ireo 
ka nanomboka teo ny hazalambo tamin’ny fikarohana an’ireo olon-dratsy. Raha ny fanazavana azo, 
gadralava sady mpamerin-keloka tsy mety fay i Tsôlô lehiben’ireto jiolahy, raha misy mbola tsy 
taona kosa ny ekipany miara-mandroba aminy. Raha vao fantatr’ ireo olona lasibatra fa voasambotra 
jiolahy ikoizana, dia nanao tohi-vakana sy nirarakopana ny fitoriana voarain’ny Polisy, ankoatry 
dosie telo efa miandry sy nanenjehana ary nikarohana an’ireto jiolahy hatramin’izay. 




















