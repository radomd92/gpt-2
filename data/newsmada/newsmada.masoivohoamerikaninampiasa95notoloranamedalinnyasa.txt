MASOIVOHO AMERIKANINA : MPIASA 95 NOTOLORANA MEDALIN’NY ASA | NEWSMADA

Par Taratra sur 10/12/2016 

Sambany nanolotra medaly sy mari-pankasitrahana noho ny asa vita ho an’ireo mpiasa malagasy ao 
ny masoivoho amerikanina, niaraka tamin’ny minisizteran’ny Asa sy ny asam-panjakana. 

Miisa 95 ireo mpiasa malagasy nandray izany omaly teny Andranomena. Nanotrona ny masoivoho amerikanina, 
T. Yamate tamin’io lanonana io ny minisitry ny asa sy ny asam-panjakana, Jean de Dieu Maharante. 

Nilaza ny masoivoho Yamate fa “hetsika iray manan-danja izay manamarika ny fifandraisana tsara 
eo amin’ny masoivoho sy ny fanjakana malagasy ity natao ity. 

Voalazan’ny lalana mifehy ny asa fa fankasitrahana ireo taona niasana ho an’ny orinasa iray ny 
asa. Noho izany, ireo mpiasa izay manana fifanarahana arakasa ihany no afaka mahazo izany rehefa 
manao fangatahana amin’ny ministeran’ny Asa ny orinasa izay iasany. 

Mialohan’ny tena andraisan’ilay mpiasa ny medaly anefa, mbola misy ny antontan-taratasy izay 
hapetrany sy ny pitsopitsony izay tsy maintsy arahana. Mitondra voka-tsoa rehefa tonga ny fotoan’ny 
ny fahazoana medalin’ny asa. 

Ireo niasa nandritra ny 10 taona tamina orinasa iray dia mahazo medaly alimo ary ireo niasa nandritra 
15 taona kosa dia mahazo medaly volafotsy. Ho an’ireo mahazo medaly volafotsy kosa dia mitombo 
ny fisotroan-drononony ary 5% izany fisondrotana izany ho an’ireo mahazo ny medaly alimo. 

Namaranana ny lanonana, omaly, ny fanoloran’ny masoivoho amerikanina ny fankasitrahana avy 
manokana ho an’ireo mpiasa mendrika. 



Les commentaires sont fermées. 

