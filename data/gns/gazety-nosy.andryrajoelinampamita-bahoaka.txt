ANDRY RAJOELINA : MPAMITA-BAHOAKA

Accueil > Gazetin'ny nosy > Andry Rajoelina : Mpamita-bahoaka 

Publié le 12 mars 2019 



Anisan’ny fanambarana naloakan’ny vavan’i Andry Rajoelina nandritra ny fampielezan-kevitra 
voalohany sy faharoa ary nanaovany fandaharana manokana mihitsy fa mbola tsy vonona ho Kandida 
tenany tamin’ny taona 2013. 

Noho ny « ni….ni » napetraka ny fianakaviam-be iraisam-pirenena dia naleony nanohana ny Kandida 
Rajaonarimampianina. Rehefa lany anefa ity farany dia nitsipa-doha ny laka-nitana ka nisavoritaka 
tsy izy ireo niara-dia tamin’filohan’ny Tetezamita, Andry Nirina Rajoelina. 

Niarahan’ny rehetra nahita ny zava-nitranga teny anivon’ny Antenimierampirenena fa dia niparitaka 
niaraka tamin’ny filohan’ny tetezamita ary tafatsangana ny MAPAR1, MAPAR2 ary ny MAPAR3. 

Nanjaka ny kolikoly sy fividianana ireo sombavambahoaka maro an’isa ka nivadika indray nanohana 
antoko Hery Vaovaon’ny Madagasikara (HVM) vokatra ny « malette » ary nahazo hery indray ny HVM. 

Ankehitriny rehefa lany ho filoham-pirenena ingahy Andry Nirina Rajoelina dia izy tenany mihitsy 
no mitsipa-doha ireo laka-nitany nahazoany izany toerana izany ka mampimenomenona ireo mpiara-mitolona 
tsy nivadika taminy. 

Maro ny fampanantenana nataony nandritra ny fampielazan-kevitra, izay tafiditra ao anatin’ny 
IEM. Miandry izany ireo vahoaka nifidy azy ary efa maro no kely finoana fa kobaka am-bava sy famitaham-bahoaka 
betsaka amin’izy ireny. 

Ohatra kely fotsiny omena antsika mpamaky ny hoe « Efa eny an-dalana ny vary mora ? ». Nankaiza no 
tsy tonga sa nilentika eny an-dranomasina na sanatria tratran’ireo jiolahin-tsambo ka nanjavona 
? 

Raha izao no mitohy hoy ireo olona mpanohana mahafatra-po ny filoha Andry Rajoelina izany nanontanian’ny 
gazetinay dia kobaka am-bava no betsaka hatreto ary manahy izy ireo fa tsy hahazo ny maro an’isa 
anivon’ny Antenimierampirenena ireo kandida natolotra ny « Isika Rehetra Miaraka Amin’ny Andry 
». 

Rehefa ity farany no mitranga dia mitsingilahila ary mety hiafara amin’ny « dechéance » ary tsy 
ny fe-potoam-pitondrana 5 taona ny filoha Andry Nirina Rajoelina. 

Izahay maniry mba tsy ho maro an’isa eo anivon’ny Antenimierampirenana ireo kandida lany ho solombavambahoaka 
amin’i Andry Rajoelina, hoy hatrany ireo diso fanantenana taminy… dia ho tsapany hoe « iza no namita-bahoaka 
». 

Sa ve hoe «efa filoha aho dia tsy raharahiako ny hafa ?» Eo isika mahita azy. 



