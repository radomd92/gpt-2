TALATA VOLONONDRY : OLONA DIMY TRATRA NANGALATRA OMBY – MIDI MADAGASIKARA

Olona miisa hatrany amin’ny dimy no nosamborin’ny zandary tany amin’ny faritra Talata Volonondry 
faha-27 septambra teo. Voarohirohy amina resaka halatra omby niseho tao Avaratsena any an-toerana 
izy ireo. Nisy nangalatra ny omby tany an-toerana. Raikitra ny fanenjehana ireo jiolahy. Rehefa 
hita soritra ny fandehan-javatra ka tamin’izany no nahafahana nisambotra telo lahy voalaza fa 
nanao ny halatra. Tetsy andaniny koa anefa, nisy vehivavy roa nitondra hena tanaty gony izay tsy 
ny niaviany. 

Tsy vao izao no nisy ny halatra omby anaty fahitra any amin’iny avaratry ny renivohitra iny fa efa 
ela tokoa. Mihorohoro ny mponina vokatr’izany. Voalaza fa kinga sady toa hoe manana mpiaro ireo 
ireo. Raha vao miseho mantsy ny halatra, mivoaka avokao ny rehetra manao ny fanarahan-dia. Indraindray, 
any anaty alan-kininina ny hoditr’omby sy ny taovany. Ny hena kosa efa tsy eo intsony. Dia miala 
eo ny tompony tsy afaka manao na inona na inona. Ankoatra izany, lasa lavitra ny dian’omby. Manaraka 
fokonolona ary voalaza fa mahita ny ombiny ny tompony. Toa misy mandrahona koa anefa ry zareo amin’izany 
tsy sahy maka ny azy fa lasa mody fotsiny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

