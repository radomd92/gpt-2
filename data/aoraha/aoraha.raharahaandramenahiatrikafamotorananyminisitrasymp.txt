RAHARAHA ANDRAMENA ::: HIATRIKA FAMOTORANA NY MINISITRA SY MPANDRAHARAHA ARY OLOM-BOAFIDY MARO • AORAHA

Am-perinasa tanteraka. Antontan-taratasin’ady miisa enina ambin’ny folo no eo am-pelan-tanan’ilay 
manokana misahana ny raharahana andramena, amin’izao fotoana izao. Araka ny tatitra nataon’ i Mahonjo Berthin, lehiben’ ny Fampanoavana eo anivon’ity Fitsarana manokana ity dia: « efa ao 
famotorana tanteraka mikasika an’ireo fitoriana ireo ny Fampanoavana ankehitriny ». Isan’ireo voarohirohy ao anatin’izany ny minisitra iray teo anivon’ny governe- manta tamin’ny 
2014. Voalaza fa mety ho isan’ny hatao famotorana ihany koa ireo olom-boafidy sy mpandraharaha sasantsasany voasaringotra amin’izao raharaha andramena izao. 

« Saika antontan-taratasin’ady avy any amin’ny faritany avokoa ny ankamaroan’ny fitoriana ka 
manano sarotra ny fiantsoana an’ireo olona voarohirohy amin’izany. Efa misy ny fomba tanterahina 
an’ireo famotorana ireo amin’ny fanatonana an’ireo olona ireo », araka ny fanampim-panazavana 
lehiben’ny Fampanoavan’io Fitsarana manokana io. Nampiany fa: « efa tsy ho ela intsony ny fitondrana 
raharaha eo anivon’ny Fitsarana manokana ». 

« Io minisitra io aloha hatreto no voarohirohy amina raharahana andramena. Misy ihany ireo olona 
hafa voatonona saingy mety tsy misy hidiran’izy ireo mivantana amin’ilay raharaha aloha hatreto. 
maha mpitondra ambony azy anefa dia manana andraikitra amin’ny fandraisana ny raharaha ny Fitsarana 
misahana an’ireo mpitondra ambony (HCJ) », araka ny fanamarihana nataon’ity mpitsara ity hatrany. 

Hatramin’izao, dia olona iray ihany no fantatra fa voasazy ary nampidirina am-ponja hanao asa 
taorian’ny didim- pitsarana navoakan’ity Fitsarana manokana misahana ny raharahana andramena 
tamin’ny 28 marsa 2019 lasa teo. Araka ny lalàna mifehy ny fomba fiasan’ireo mpikambana ao aminy 
« enim-bolana aorian’ny fandraisan’ izy ireo ny antontan-taratasin’ady no tokony hamitana ny 
an’ireo raharaha eo am-pelan-tanany ». 

Araka izany, mety hisesy ny fampiakarana Fitsarana an’ireo olona voarohirohy tamina raharahana 
teto amintsika. Tsy misy fe-potoana rahateo fa azon’izy ireo tsaraina avokoa ireo raharaha rehetra 
ny fanondranana an-tsokosoko an’io hazo sarobidy io. 









Enregistrer mon nom, mon e-mail et mon site web dans le navigateur pour mon prochain commentaire. 



