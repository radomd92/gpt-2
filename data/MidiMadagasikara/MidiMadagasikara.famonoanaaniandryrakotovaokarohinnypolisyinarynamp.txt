FAMONOANA AN’I ANDRY RAKOTOVAO : KAROHIN’NY POLISY I NARY NAMPIATRANO ILAY MPAMILY – MIDI MADAGASIKARA

Mahakasika ny famonoana tamin’ny fomba feno habibiana an’ilay mpandraharaha Andry Rakotovao, 
izao fa olona roa no karohin’ny polisy fatratra. Ny iray dia ilay mpampily antsoina hoe Bary Dominique, 
nitondra ny fiara nandositra avy any Moramanga ary ny anisan’ny voalohany ahiana ho nahavita ny 
Omaly dia nivoaka koa ny filazana fikarohana ny lehilahy antsoina hie Randrianarimalala Emile, 
hoe Nary. Izy io dia voalaza fa nampiantrano an’i Bary Dominique teny amin’ny faritr’i Fenoarivo 
zoma alina. Tao amin’ny tanàna antsoina hoe Ambohimandry Ankadivory no nahitana ilay fiaran’ilay 
novonoina. Rehefa natao ny fanamarinana, hoy hatrany ny vaovao, dia noheverina fa io lehilahy 
no nandray ilay saofera ary niara-nandositra taminy. Naleha tany amin’ny toeram-piasan’ilay 
hoe Nary ka fantatra fa efa nanomboka ny zoma izy io no tsy tonga niasa na dia fotoana tokony handraisany 
aza tamin’izany. Manao antso avo ny polisy ho an’ireo izay olona afaka manome vaovao mikasika azy 
lahy ireo mba hampilaza ny manam-pahefana akaiky azy na hiantso ireto laharana telefonina ireto 
034 05 998 45 na 034 05 998 46 na koa ny 034 05 517 26 . 

Nampahatsiahy ny besinimaro moa mpitandro filaminana fa miray tsikombakomba aminy avy hatrany 
olona manafina na mampiantrano na manamora ny fandosiran’ny olon-dratsy. Raha vao niseho moa 
vonoan’olona ity dia niara-nisalahy tamin’ny fikarohana ny olon-dratsy ny polisy sy ny zandary. 



