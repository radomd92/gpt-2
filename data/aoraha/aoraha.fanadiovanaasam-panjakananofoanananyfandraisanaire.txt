FANADIOVANA ASAM-PANJAKANA :: NOFOANANA NY FANDRAISANA IREO MPIASA ECD VAOVAO • AORAHA

Taorian’ny baiko nomen’ny Filohan’ny Repoblika Andry Nirina Rajoelina, nandritra ny filankevitry 
minisitra, afak’omaly, dia tsy hisy intsony ny fandraisana ireo mpiasa ao anatin’ny fifanarahan’asa 
de Courte Durée” na ECD. Ho fanadiovana ny asam-panjakana sy tafiditra ao anatin’ny politikam-pitsitsiana 
napetraky ny fitondrana izany fanapahan-kevitra izany. 

Ireo rehetra izay tsy manao ny asany ara-dalàna ka mandray karama fotsiny ihany na mameno biraom-panjakana 
tsy miasa dia handraisana fepetra hentitra. Raha ny eo anivon’ny minisiteran’ny Raharaham-bahiny 
dia mpiasa ECD am-polony no hitsahatra amin’ny asany vokatry ny fampiharana ny naoty laharana 
AE/SG/DRH/SAP tamin’ny 22 febroary 2019, manafoana ny fifanarahana arak’asa an’ireo mpiasa 
ireo eo anivon’ity minisitera ity. 

Hisy ihany koa ny fitsirihana manokana ny asam-panjakana isan’ambaratongany ary isaky ny minisitera 
manomboka izao, ka iharan’izany avokoa ireo sehatrasam- panjakana rehetra hatrany amin’ny Fiadidiana 
Repoblika ka hatrany amin’ireo minisitera isan-tsokajiny. Tafiditra ao anatin’izany koa ireo 
rehetra, raha ny voarakitra ao anatin’ity filan-kevitry ny minisitra ity hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



