AMBALAVAO-ISOTRY : FIARA ROA, JIOLAHY MITAM-BASY NANDROBA RAMATOA AVY NIVAROTRA VATO – MIDI MADAGASIKARA

Tokony ho tamin’ny valo ora sy sasany alina no niseho ny fanafihana. Ny talata teo, raha handeha 
fodiana ny renim-pianakaviana iray niaraka tamin’ny zanany vavy ary ny mpamily ny fiarany no nisy 
nanakana tampoka. Ny iray marika Mitsibushi L200, fiara tsy mataho-dàlana ary ny faharoa marika 
type 4 miloko volondavenona. Tsy afa-nandroso intsony ilay fiara nitondra azy mianaka ary poa 
izay koa dia nivoaka ireo tao anaty 4X4 ary nanambana basy. Fantatr’ireo hatramin’ny nisy ny vola. 
nisy resa-be dia efa fantatra ny tanjon’ireo jiolahy. Nomena azy ny volabe tao anaty paoketra. 
araka ny fantatra dia vao avy nivarotra vato sarobidy ilay madama talohan’io. Heverina izany fa 
nahafantatra izany ary io nisy nanaraka io ny fiarany. Teo amin’ny maizimaizina teo Ambalavao-Isotry 
nanapa-kevitra ireo jiolahy fa hanao ny fandrobàna tamin’izay. Poa toa izay ihany koa dia nanjavona 
an-toerana ireo mpanafika. Ny fiara nampiasaina koa matanjaka avokoa. Tsy nisy na inona na inona 
ramatoa natao ankoatra ny nametraka fitarainana. Midika ny tranga toa izao fa feno mpitsikilo 
amin’ny toerana ihodinan’ny vola eto an-drenivohitra. Na efa mailo aza ka mitazona ny fahanginana 
mbola misy mahafantatra ihany ny fisian’ny vola matetika. Ny antony dia satria misy olona mivelona 
fotsiny. Matetika dia ireny mpanao « taxi-phone » ireny no tena maharaka ny fivezivezen’ny olona 
ny vola. Misy amin’izy ireo no manome vaovao ny jiolahy ary karamaina rehefa avy eo. Matetika ihany 
dia ireo mpiambina eny anivon’ireny banky ireny no maharaka ny olona mitondra vola ary miara-miasa 
tambajotran-jiolahy. Mitaky fahamailona tanteraka… 




















