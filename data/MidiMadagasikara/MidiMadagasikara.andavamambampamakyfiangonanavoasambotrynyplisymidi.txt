ANDAVAMAMBA : MPAMAKY FIANGONANA VOASAMBOTRY NY PÔLISY – MIDI MADAGASIKARA

Efa tsy mifidy intsony ireo olon-dratsy amin’izao, ka na trano fivavahana aza dia ataon’ireo tontakely 
Toy ny nataon’ity tovolahy iray, voasambotry ny pôlisy teny amin’iny faritra Andavamamba iny 
herinandro iny. Araka ny fampitam-baovao azo dia efa mpamaky trano hikoizana mihitsy ity tovolahy 
miaraka amin’ny namany. Tamin’io fotoana io dia olona mipetraka tsy lavitra trano fivavahana 
no nahamarika tovolahy iray mampiahiahy teo akaikin’izany trano izany. Tsy vitan’ny nampiahiahy 
moa fa voalaza fa hoe tena teo am-pamakiana ilay fiangonana mihitsy io olon-dratsy io. Nampandre 
hatrany ny pôlisy moa io olona io. Fa ankilan’izany ihany koa, tamin’io andro io ihany dia naharay 
hafa ny pôlisy mahakasika vaky trano hafa teny amin’iny faritra Anosibe iny. Entana sarobidy maromaro 
lasan’ireo olon-dratsy. Nandray ny andraikiny avy hatrany moa ireo mpitandro filaminana ary 
tamin’ny fikarohana ireo tontakely. « Rehefa nanao ny fisafoana sy ny fanagonam-baovao dia tra-tehaka 
teny Andavamamba ny lehilahy iray izay anisan’ny tompon’antoka tamin’ny vaky trano » hoy ny fampitam-baovao 
Marihana fa mbola misy namany hafa karohina fatratra amin’izao hoy ny avy eo anivon’ny pôlisy. 
izay inoana fa tsy ho ela dia hitondra vokatra ka afaka hiaina milamina amin’ireo mponina eny amin’iny 
Anosibe sy ny manodidina iny amin’ny resaka vaky trano. 




















