BAOLINA LAVALAVA AN-TSEKOLY :: NAHEMOTRA NY DINGANA FAMARANAN’ NY FIFANINANAM-PIRENENA • AORAHA

Hotanterahina amin’ny volana novambra indray ny fiadiana ny ho tompondakan’i Madagasikara amin’ny 
baolina lavalava an-tsekoly na ny “rugby scolaire”, araka ny fanazavan’ i Arivelo Hajaniaina 
mpandrindra ny fifaninanana. 

Tokony hotanterahina amin’ity volana oktobra ity ny dingana famaranana saingy nahemotry ny fikambanana 
en mêlées”, mpikarakara ny fifaninanana izany. “Mbola misy olana ny mikasika ny sidina hitondrana 
mpilalao rehetra avy any amin’ny faritra. Tokony handeha fiara-manidina avokoa ireo ekipa avy 
Mahajanga sy Toliara ary Antsiranana”, hoy hatrany i Arivelo Hajaniaina Vévé. 

Mbola baraingo ihany koa, hoy izy, ny toerana hanatanterahana izany. “Eto Antananarivo no nokasaina 
ny dingana famaranana tamin’ny voalohany. Mbola tsy fantatra kosa na hatao eto ihany izany na any 
toerana hafa”, araka ny fanazavany. 











Enregistrer mon nom, mon e-mail et mon site web dans le navigateur pour mon prochain commentaire. 



