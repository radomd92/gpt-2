BESARETY : HANOMBOKA ANIO NY FANAMBOARAN-DÀLANA

Mitohy hatrany ny fanamboarana sy ny fanatsarana ny lalana eto Andrenivohitra. Raha ny fampitam-baovao 
amin’ny ARM (Autorité Routière de Madagascar) dia hanomboka anio alatsinainy ny fanamboarana 
lalana eny Besarety, miala eo amin’ny sekoly Rasalama hatreny Ambodimanga. Teo aloha teo mantsy 
ny lalana eny amin’iny faritra Ampasampito sy Avaradoha iny no namboarina ka izao hitohy eny Besarety 
androany izao. Efa vonona avokoa ny fitaovana entina amin’izany ary haharitra herinandro vitsivitsy 
fanamboarana raha ny fanazavana azo. Marihana fa hatramin’izay dia anisan’ireo lalana mampitaraina 
mpampiasa fiara ny lalana eny Besarety, indrindra fa amin’ny vanim-potoanan’ny fahavaratra. 
fa tsy ho tahaka izay intsony ity lalana ity rehefa vita ny fanamboarana azy. Mazava ho azy fa tsy 
hiteraka fikorontanana eo amin’ny fifamoivoizana amin’iny faritra Avaradoha, Ampasampito, 
sy Andravohangy iny izao fanamboarana ny lalana eny Besarety izao. 

