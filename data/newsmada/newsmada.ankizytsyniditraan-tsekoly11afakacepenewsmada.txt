ANKIZY TSY NIDITRA AN-TSEKOLY 11 AFAKA CEPE | NEWSMADA

Par Taratra sur 25/07/2016 

Ankizy 11 tsy nandia sekoly fa nahazo fampianarana avy amin’ilay tetikasa Asama tao amin’ny foibem-paritra 
no afaka CEPE. Notohanan’ny Open Society Initiative for Southern Africa (OSISA) ity tetikasa 


Anisan’ireo nahazo izany diplaoma izany Ramanantsoa Pierre Noël Philibert Tsiranana, 12 taona, 
tao amin’ny foibe Soavina, Cisco Ambatofinandrahana. Efa nijanona tamin’ny fianarana nandritra 
enina taona ny tenany. Mahatsapa izy fa hitondra azy amin’ny tsaratsara kokoa eo amin’ny fiainana 
nahazoany ny CEPE. Afaka manaraka fiofanana momba ny fiompiana kisoa ao an-toerana indray ankehitriny. 

Mifantoka amin’ny fampianarana ireo ankizy sy tanora 240 eo anelanelan’ny 11 ka hatramin’ny 17 
mivondrona ao amin’ny foibem-pampianarana 14 amin’ny faritra telo hiasana ny OSISA. 

Ho an’ny ao Soavina Ambatofinandrahana, 15 ireo ankizy nanala fanadinana CEPE ka ny sivy tamin’ireo, 
sy nahazo diplaoma. 

Heverina ny hanitatra ny tetikasa amin’ny faritra efatra hafa. Anisan’izany ny any Alaotra Mangoro, 
Boeny ary Anosy. 



Les commentaires sont fermées. 

