IHOSY : MASERA VOASOLOKIN’NY AFRIKANA IRAY – MIDI MADAGASIKARA

Tsy mifidy olona hosolokiana intsony ny olon-dratsy amin’izao. Hatramin’ny Masera lasibatra, 
ny tranga tao Ihosy ny alakamisy teo. Nisy olona telo tonga tao amin’ireto relijiozy, nitonona 
teratany afrikanina ny roa, raha vehivavy malagasy ny iray, nilaza ireo fa mpamongady akanjo friperia 
vidy sady manao asa soa amin’ireo zaza kamboty sy sahirana. Roboka ireto anabavy ara-panahy noho 
lainga tsara lahatra, sady nahita ny ampahan’entana tsara kalitao nentin’ireto mpisoloky, ka 
vodiondrim-barotra lelavola telo tapitrisa ariary. Tonga ny andro zoma nifanarahana hanaterana 
entana, tsy hita ireto milaza ho mpamongady sy mpanao asa soa. Nantsoina an-telefaonina hatramin’ny 
alahady nefa tsy tratra antso, satria tsy miasa ny laharana finday nomen’izy ireo, hoy ny vaovao 
Mbola teratany afrikanina (Congolais) ihany koa nisoloky volana Mompera an-tapitrisany tao 
Voasambotra ireo mpanao ratsy ary natolotra ny Fitsarana ny alarobia lasa teo. Rehefa traingo 
amin’ny fika maloto amin’ny fanaovana vola sandoka ny teratany afrikanina sasany eto amintsika, 
any amin’ny fisolokiana avolenta indray no tany malemy hanoneram-pangady, ary lasibatra matetika 
mpitondra fivavahana tato ho ato. 




















