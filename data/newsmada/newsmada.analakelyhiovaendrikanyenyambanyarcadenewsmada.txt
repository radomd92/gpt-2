ANALAKELY  : HIOVA ENDRIKA NY ENY AMBANY “ARCADE” | NEWSMADA

Par Taratra sur 22/04/2016 

Atsy ho atsy, hiova endrika ny eny ambany “Arcade” raha ny fampanantenan’ny kaominina Antananarivo 
alalan’ny delegen’ny boriborintany voalohany. Efa manomboka ny fanadiovana tsikelikely ny 
an-toerana. 

Nesorina avokoa ireo mpivarotra tsy ara-dalàna teny ambany “Arcade” rehetra, nanomboka ny alarobia 
Taorian’izay, niditra an-tsehatra ny sampana mpamonjy voina nanadio tamin’ny ranobe. 

Tafiditra ao anatin’ny fandaminana sy fanatsarana ny endriky ny tanàna ny hetsika. Tsy mbola mazava 
ny endrika vaovao sy fanatsarana entina. 

Teo aloha, maloto ary fatorian’ny tsy manan-kialofana ny “Arcade” sasany tsy mihidy. Tsy mamonjy 
ihany koa ireo mpatory an-dalana, fa eny amin’ny sisin’ny “Arcade” ihany no manao maloto. 

Maimbo ary tsy azo diavina ny sisin’ny “Arcade” rehefa maraina ny andro. Mamafamafa ny toerana 
ireo mpivarotra avy eo. 

Manantena fiovana tsara sy fahadiovana, araka izany, ny mponin’Antananarivo amin’ireo “Arcade” 
Analakely. 



Les commentaires sont fermées. 

