AMBOHIMANGAKELY – SPRINTER SY MOTO NIFANDONA : OLONA IRAY NO MATY – MIDI MADAGASIKARA

Zava-doza mahatsiravina indray no nitranga tany Ambohimangakely ny harivan’ny alahady 29 aogositra 
teo. Fiara Sprinter iray avy any Toamasina hihazo ny renivohitra no nifanena tamina moto iray avy 
amin’ny By-pass teo amin’ny sampanan-dàlana Ambohimangakely ka namono nahafaty ilay mpitondra 
izay vao manodidina ny 22 taona monja. Tokony ho tamin’ny dimy ora sy sasany hariva tany ho any no 
loza. Hatreto, tsy mbola voafaritra mazava izay tena fototry ny loza. Efa tonga teny an-toerana 
ny zandary avy ao amin’ny borigady Ambohimangakely nanao ny “constat” ka ny fanadihadiana natao 
nahafantarana fa vao avy novidian’ilay tovolahy io moto nentiny io. Nanao programa ny hisotrosotro 
niaraka tamin’ny namany izy nialohan’io loza io anehoany ny hafaliany. Taorian’izay dia nanandrana 
voalohany ilay moto novidiany izy, saingy noho ny hamamoana teo aminy dia tsy voafehiny intsony 
familiana izany ka izao nitarika ho amin’ny fahafatesany izao. Marihina fa mbola nisy aina izy 
loza nahazo azy na dia naratra mafy aza, saingy noho ny haben’ny rà very taminy dia maty ity farany 
fohy taorian’ny nahatongavany teny amin’ny hopitaly. Tsy dia nahitana fahasimbany ilay fiara 
fa ny “retroviseur”-ny fotsiny no niala. Ilay moto kosa dia tsy nisy nahafantarana azy intsony 
potika tanteraka tsy nisy noraisina. Efa nalain’ny BMH ny razana ary efa naterina eny amin’ny tranom-paty 
amin’ny HJRA. Efa tonga nijery izany ihany koa ireo fianakaviany. Misokatra hatrany ny famotorana 
ny lozam-pifamoivoizana ahafatesana olona tahaka ity ka ny borigady Ambohimangakely no misahana 
ny raharaha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

