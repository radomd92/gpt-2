ILAKAKA : MISOLOKY HO PASITERA SY MPIASAN’AMBASADY, OLONA MARO NO EFA VOA – MIDI MADAGASIKARA

Farany, tratran’ny polisy tany Ranohira ihany ny lehilahy iray eo amin’ny 53 taona eo voalaza fa 
gaigilahy mihitsy. Olona am-polony mantsy no efa voarebirebiny tamin’izany ary izay voa dia nitondra 
mihitsy. Nilaza fa manana havana miasa amina ambasady iray ka mahatafita tovovavy ho lasa « hotesse 
l’air ». Tsy vitan’izany fa mitonona ho mpiasan’ny ladoany koa ny anao lahy ka afaka mamoaka entana 
ny mahakasika ny « informatique ». Dia maro no roboka. Izay tsy tratrany amin’izany dia ampiresahany 
amin’ny hoe, mopera izy. Mandeha etsy sy eroa ity lehilahy ity mitady fanampiana. Avy eo indray, 
fa pasitera ao amina fiangonana zandriny iray. Dia voambaka avokoa izay mihaino azy. Ny loharanom-baovao 
no nahafantarana fa mampiasa telefonina hatrany amin’ny folo ity lehilahy ity. Mahita izany fitaovana 
dia be eny aminy ny rehetra dia roboka amin’izay lazainy. Rehefa voasambotra izy ka nohadihadiana 
niaiky ny zavatra rehetra nataony, hoy hatrany voavao voaray. Tany amin’iny faritra iny no tena 
an’izao fisolokiana izao. Omaly izy no niatrika ny Fampanoavana ary fantatra fa nalefa vonjimaika 
am-ponja. 



