LOMANO :: HANOKATRA NY LALAO HO AN’NY MALAGASY IREO MPILOMANO • AORAHA

Hanomboka hifaninana. Saika handray anjara avokoa ireo mpilomano folo mianadahy, anio, ao amin’ny 
filoma­no­sana vaovaon’i Cote d’Or, izay vao notokanana tamin’ny alatsinainy lasa teo. Sedram-pifaninanana 
(50m lomano tsotra, 50m savarano ary lomano tsotra mifampitohy 4x100m ) no handraisan’ny Malagasy 
amin’izany. Eo amin’ny 50m lomano tsotra dia Ramiakatrarivo Francky (Saint-Michel) sy Rakotomavo 
(Saint-Michel) no eo amin’ny sokajy lehilahy, raha i Samantha Rakotovelo (Managing) sy Johanna 
(Cosra Antsirabe) no eo amin’ny sokajy vehivavy. Rakotomavo Stephan (Saint-Michel) kosa no hifaninana 
amin’ny 50m savarano lehilahy, raha Andrianirina Malalasoa (Cosfa) sy Rakotovelo Samantha no 
amin’ny sokajy vehivavy. Hialoha lalana an’i Samantha sy Johanna kosa eo amin’ny lomano tsotra 
4x100m Razafy Elodie Marion (Melun, Frantsa) sy Rabejaona Holy Antsa (Managing), raha i Rakotomavo 
sy Andrianirina Lala Nomena (Cosfa) kosa no hanokatra ny lalan-dRakotomamonjy Sandro Tiavina 
sy Rakotomavo Francky. “Ny eo amin’ny sedram-pifaninanana 50m savarano vehivavy no iandrasana 
amin’ireo mpandray anjara ireo. Mafimafy ho antsika ity taranja ity satria ireo laharana faharoa 
ny manaraka azy no nalahatra amin’izao Lalaon’ny Nosy izao. Na izany aza anefa dia heady mafy ireo 
araka ny nambaran-dRakotondra­zanany Indra, mpanazatra nasionaly. Omaly no voarain’ireo mpilomano 
ny fitaovana hoentina mifaninana nafarana avy any amin’ny Swin Run, any La Réunion. 









Enregistrer mon nom, mon e-mail et mon site web dans le navigateur pour mon prochain commentaire. 



