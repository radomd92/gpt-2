FISOLOKIANA NY ANARAN’NY FILOHA: MITAKY NY HANADIHADIAN’NY BIANCO NY TENA ATIDOHA IREO NIGADRA | NEWSMADA

Par Taratra sur 14/05/2019 

Nivoaka tamin’ny fanginany. Mangataka sy mitaky amin’ny Bianco ny hanadihadiana ny tohin’ilay 
fisolokiana ny anaran’ny filoham-pirenena mivady amin’ny fandefasana olona hiasa any ivelany 
fianakavian’ireo notanana am-ponja. Tahaka izany koa ireo olona manodidina ity raharaha ity, 
ny loharanom-baovao. Nambaran’izy ireo fa misy olon-kafa koa ahina ho tafiditra amin’izao raharaha 
nefa tsy mba anisan’ireo nohadihadiana. Ireo niaraka tamin’io olona eo anivon’ny fiangonana 
io ihany anefa no tsy afa-bela sy nohazonina am-ponja a ny hafa ahina ho voasaringotra amin’io fisolokiana 
na koa ahina ho atidoha nikotrika izany, tsy voantohitohina. Miantso ny tompon’andraikitra mahefa 
hijery akaiky izao raharaha izao ny maro amin’ireo mahalala ity raharaha iray ity. 

Tsiahivina fa dimy ireo nohazonina am-ponja, ahitana vehivavy telo sy lehilahy roa, noho ny fiahiahiana 
ireo ho nisoloky ny anaran’ny filoham-pirenena mivady ary naka vola dimy tapitrisa ariary ho an’ireo 
hiasa any Frantsa. Sarona ny volana avrily teo anefa izy ireo ary efa any am-ponja. Andrasana ny 
momba izany. 



Les commentaires sont fermées. 

