"OLYMPIADE 2019" :: HIFANTOKA AMIN’NY FAHALALANA ANKAPOBENY NY FIFANINANANA • AORAHA

Mitohy hatrany ny teti­kasa amin’ny alalan’ny fifaninanana « Olympiade 2019 » hiarahan’ny orinasa 
sy ny SOS Villages d’enfants miaraka amin’ny minisiteran’ ny Fanabeazam-pirenena, fampianarana 
sy araka asa, izay tafiditra ao anatin’ny faha-10 taonan’ny « Go Teach ». 

Raha ny fifaninanana tamin’ny taranja siantifika sy fahaiza-mamorona foana hatramin’izay no 
dia hifantoka kokoa amin’ny fahalalana ankapobeny ny amin’ity andiany faharoa ity. « Natao ho an’ny ankizy rehetra ny Olympiade 
tsy ho an’ny mpianatra maha­fehy ny taranja siantifika ihany. Ny taranja Matematika sy Fizika 
no nifaninanan’ ny mpianatra ka hiavaka kosa ny amin’ity taona ity », hoy Raharimanantsoa Faneva, 
ny fandaharanasa « Go Teach » nandritra ny fanokafanana ny fifaninana­na, teny amin’ny Lisea Gallieni 
omaly. 

Mizara roa ny fifaninana: ho an’ny mpianatra avy amin’ ny Sekoly ambaratonga fototra faharoa (CEG) 
ny Lisea amin’ny faritra Analamanga, Vakinakaratra, Atsinanana sy Boeny ary Atsimo Andrefana, 
misokatra ho an’ny mpia­natry ny sekolim-panjakana sy ny tsy miankina. Natao ho an’ny tanora avy 
amin’ny SOS Villages d’enfants kosa ny sokajy faharoa izay miompana amin’ny famoronana fotodrafitrasa, 
sy fiompiana. Tanora maherin’ny roa arivo no handray anjara amin’ity fifaninanana ity. Hotanterahina isam-paritra ny dingana rehetra hatramin’ ny manasa-dalana. Hatao eny amin’ny 
Andoharanofotsy kosa ny famaranana, amin’ny 5 oktobra ho avy izao. 









Enregistrer mon nom, mon e-mail et mon site web dans le navigateur pour mon prochain commentaire. 



