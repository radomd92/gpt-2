TAPA-KOFEHY, TSISY FEFY, VAKY VALA... • AORAHA

Iza no andrasana sa antenaina hananatra an’ireto kandidà ho solombavambahoaka izay antenain-kanirina 
Vao fampielezan-kevitra isika izao nefa mampiteny ny moana sahady ny gaboraraka ateraky ny fanitsakitsahana 
lalàna manan-kery. Toy ny mampiseho ny ho endriky ny fanararaotam-pahefana hanjaka eny amin’ny 
Tsimbazaza sahady ny fizotran’ny zavatra hita amin’izao fotoana izao. 

Hazakazaka amin’ny fanamafisana ny fahefana sy hampisehoan-kery ary ho fialokalofana fotsiny 
tena mahamaika an’ireo kandidàn’antoko lehibe sy ny ankamaroan’ireo tsy miankina. Tena lavitry 
fikatsahana ny tombontsoam-bahoaka. Vao mainka mampivandravandra ny mbola fisian’ny tsy tan-dalàna 
amboletra ataon’ireto ho solombavan’ny vahoaka atsy ho atsy. 

Difotra tanteraka ny vaomiera mahaleo tena misahana ny fifidianana (Ceni). Mampitandrina foana 
Ceni saingy sady bemarenina no zatra ny lalan-dririnina ireto kandidà an-jatony. Asa na hanao 
nyfandraisan’ireo mpitsaran’ny Fitsarana avo momba ny Lalàm-panorenana (HCC) an’izay fitoriana 
tonga etsy Ambohidahy. Mety hihoatra ny fitanana an-tsoratra mirakitra ny voka-pifidianana 
ny birao fandatsaham-bato mantsy ny isan’ny taratasy fitarainana raha ireo tsy fanarahan-dalàna 
ny mpitazana fotsiny, manomboka amin’ny bitika indrindra ka hatramin’ ireo miharihary tanteraka. 

Mahakivy ny toe-java-mitranga. Sanatria toa vao mainka soavaly tapa-kofehy, vaky ny vala ary 
misy ny fefy. Toa vao mainka loza rehefa tsy eo ny fianakaviambe iraisam-pirenena amin’ny fanaraha-maso 
fifidianana. Mahamenatra! 









Enregistrer mon nom, mon e-mail et mon site web dans le navigateur pour mon prochain commentaire. 



