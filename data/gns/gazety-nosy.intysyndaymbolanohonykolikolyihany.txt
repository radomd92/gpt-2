INTY SY NDAY : MBOLA NOHO NY KOLIKOLY IHANY

Isan’ny fepetra noraisin’ny fitondram-panjakana ankehitriny eo anivon’ny ministeran’ny Raharaham-bahiny 
fanolosoloana an’ireo mpiasam-panjakana any anivon’ny masoivoho Malagasy any ivelany. MIiandimby 
mifanolosolo fa tsy mijanona ampolon-taonany eo amin’ny toerany any ivelany any izy ireny. Marina 
fa misy amin’ireo mpiasam-panjakana any amin’ny masoivoho Malagasy any ampita any no naharitra 
na 20 taona mihitsy aza. Ireo mpiasam-panjakana ao anivon’ny ministeran’ny Raharaham-bahiny 
an-toerana koa dia mba afaka misahana an’ireny asa any ivelany ireny. Noho izany, tsy maintsy nampodiana 
any ampita aloha dia hojerena ny fanendrena vaovao. 

Indraindray koa dia misy tsy mpiasam-panjakana tany amin’ny ministeran’ny Raharaham-bahiny 
ny sasany no avy dia alefa miasa any amin’ny masoivoho any ivelany any. Ny masoivohom-panjakana 
“Ambasadaoro” ihany, angamba, no tsy voafehin’izay fepetra hoe “tsy maintsy mpiasam-panjakana 
amin’ny ministeran’ny Raharaham-bahiny izay.” 

Rehefa fotorina ny antony mahatonga ny mpiasam-panjakana sasany haharitra maherin’ny 10 taona 
any amin’ny masoivoho any ampita any dia noho ny kolikoly sy tsikombakomba maloto amin’ny manam-pahefana 
ara-panjakana aty an-tanindrazana. Mandoa vola saika isam-bolana ho an’ny minisitra na tompon’andraikitra 
hafa. 

Rariny sy hitsiny io fepetra io, fa rariny sy hitsiny koa raha olona mahafehy ny asa no tena ampisahanina 
fa tsy noho ny antony hafa, toy ny hoe “namana amin’ny antoko pôlitika, na mpiray fiaviana, na mpiray 
na fianakaviana…” 





