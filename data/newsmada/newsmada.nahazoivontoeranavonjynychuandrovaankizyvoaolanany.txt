NAHAZO IVONTOERANA VONJY NY CHU ANDROVA  : ANKIZY VOAOLANA NY ANTSASAK’IREO NORAISINA AN-TANANA | NEWSMADA

Par Taratra sur 04/03/2017 

Nandritra ny taona 2016, niharan’ny herisetra ara-pananahana (fanolanana) avokoa ny 50%-n’ny 
noraisin’ny tambajotra miaro ny ankizy an-tanana ho an’ny faritra Boeny. 99% amin’izy ireo ankizivavy 
ary mbola latsaky ny 15 taona ny 43%. Hanamorana ny fandraisana an-tanana eo amin’ny fitsaboana 
ny tohana ara-tsaina ireo niharan’ny fanolanana, napetraka ny ivontoeram-pandraisana ny ankizy 
herisetra Vonjy ao amin’ny CHU Androva, Mahajanga. Tsy voatery mivezivezy intsony ny fianakavian’ny 
niharany fa vita ao anatin’ny ivontoerana miaraka avokoa ny fitsaboana, tohana ara-tsaina ary 
fitoriana. « Teo aloha, herinandro vao voaray an-tanana avokoa ny zaza entin’ny fianakaviana 
herisetra, fa ankehitriny tapak’andro monja, voakaraka avokoa ny lafiny rehetra », hoy ny lehiben’ny 
Androva, ny profesora Tiandaza Odilon Dinaraly, omaly. Eto Mahajanga, mirongatra rahateo ny 
ankizivavy, ny 22%-n’ny zazavavy niharan’ny fanolanana na fanararaotana ara-pananahana misy 
amin’ny fivarotantena avokoa. 

Ivontoerana fahatelo taorian’ny tao Antananarivo sy Toamasina izao notokanana eto Mahajanga 
izay tohanan’ny Unicef ara-teknika sy ara-bola hampihodinana azy. Nandritra ny taona 2016, 853ny 
noraisina an-tanana teny amin’ny foibe 18 taorian’ny herisetra nahazo azy ka mila ny ivontoerana 
izao, hoy ny solontenan’ny Unicef eto amintsika, Elke Wisch nandritra ny lahanteniny. Nitokana 
ivontoerana ny vadin’ny filoha, Rajaonarimampianina Voahangy sy ny minisitry ny Fahasalamana 
Lalatiana. 



Les commentaires sont fermées. 

