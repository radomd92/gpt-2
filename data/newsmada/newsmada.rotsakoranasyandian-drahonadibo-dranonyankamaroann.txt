ROTSAK’ORANA SY ANDIAN-DRAHONA: DIBO-DRANO NY ANKAMAROAN’NY TANÀNA ANY MORONDAVA | NEWSMADA

Par Taratra sur 21/02/2019 

Nitondra faisana ireo tanàna maro.Dibo-drano tanteraka ary ahina hitoka-monina ireo Fokontany 
amin’ireo 18 ao Morondava noho ny rotsak’orana vokatry ilay andian-drahona matevina any amin’ny 
Mozambika. Tafakatra an-tanàna ny ranomasina any amin’iny faritra iny. Tahaka izany koa ny any 
distrikan’i Toliary II. Sahirana tanteraka ny mponina sy ireo mpandraharaha amin’ny fizahantany. 
trotraka izany ny mety ho fahasimban’ny lalana. 

Faly sahirana ny mponina sy ny mpaomboly 

Ahina ny fahasimban’ny fotodrafitrasa samihafa any an-toerana. Anisan’izany ny tobin’ny zandary 
ireo tranon’olon-tsotra, efa dibo-drano amin’izao fotoana izao. 

Na izany aza, efa levona ilay andian-drahona matevina ary nihena ny orana na mbola hisy aza izany 
Atsimo Andrefana, araka ny nambaran’ny sampana mpamantatra ny toetry ny andro, omaly. Nivadika 
manga izany izao ny any an-toerana sy ny any Morombe, Toliary I sy II , Betioky, Ampanihy ary ireo 
any Androy. Izany hoe faly sahirana ihany ireo mponina noho ny haintany amin’izao rotsak’orana 
ho an’iny faritra iny. Mety hanimba zavatra koa anefa izany. 

Hitohy ny orana aty afovoan-tany 

Mbola mijanona ho loko mena kosa ny Menabe. “Mbola mitoetra ny rotsak’orana any Belo Tsiribihina, 
Mahabo, Manja ary Morondava”, hoy ihany ny sampanana mpamantatra ny toetry ny andro. 

Ankoatra izany, hitohy ny orana aty afovoan-tany ato anatin’ny telo andro. Hiseho izany ny maraina 
ho betsaka kokoa ny hariva. Narahina tafiotra izany orana izany ho an’ny teto an-dRenivohitra, 
hariva. Hikisaka any Alaotra Mangoro sy Atsinanana ary Analanjirofo sy ny avaratry ny Nosy izany 
izany avy eo. 

Midika izany fa mbola hahitana orana avokoa ny faritra maro manerana ny Nosy ato ho ato. 



Les commentaires sont fermées. 

