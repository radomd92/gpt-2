ASA FAMPIHOROHOROANA TANY NICE, FRANTSA : VEHIVAVY MALAGASY NY IRAY TAMIN’IREO 84 MATY | NEWSMADA

Par Taratra sur 16/07/2016 

Tao anatin’ny fankalazana ny fetim-pirenena frantsay no nitrangan’ity fampihorohoroana tany 
Frantsa ity, afakomaly tamin’ny 11 ora sy 30 mn alina, ora aty amintsika. Teratany tonizianina 
ny zom-pirenena frantsay ilay tompon’antoka tamin’ny fampihorohoroana. Kamiaobe iray no nentiny 
ka namantana tany amin’ny toerana nisy ireo olona marobe nitangorona nijery afomanga tao anatin’ny 
ny fety. Nandeha mafy ilay kamiaobe ka voahitsakitsaka sy notrongisiny ireo olona marobe izay 
nanampo na inona na inona. Nandriaka ny ra, niampatrampatra ny fatin’ireo olona namoy ny ainy. 
84 ny isan’ny olona maty, ka nisy teratany malagasy antsoina hoe Razafitrimo Mino, teraka Rakotomalala, 
taona nindaosin’ny fahafatesana vokatr’ity asa fampihorohoroana ity. Manan-janaka 3 taona 
6 taona izy, mpamily kosa ny asam-badiny. Fantatra fa ankizy ny 10 tamin’ireo namoy ny ainy. Olona 
kosa naratra mafy tamin’izao loza izao. Nampihetsi-po ny rehetra ihany koa ny zazakely malagasy 
valo volana very niaraka tamin’ny poussette nandritra ny fifanjevoana. Tsy hita popoka ilay zazakely 
samy nanavotra ny ainy ny olona taorian’ny fipoahana. Nandefa hafatra tamin’ny tambajotran-tserasera 
ny fianakaviany taorian’izay, ka samy nanaparitaka izay ireo olona nahazo ilay hafatra. Adiny 
taorian’izay, nisy nampilaza ny fianakaviany ka hita ihany ilay zazakely velona soa aman-tsara 
anatin’ilay poussette. 

Anisan’ny tanàna any Frantsa maro teratany malagasy mipetraka any Nice. Fanindroany no nisy teratany 
maty tamin’ny asa fampihorohoroana tany Frantsa. Nandritra ny asa fampihorohoroana ny 13 novambra 
lasa teo, tao Paris nahafatesana ilay dokotera vehivavy malagasy. 

Efa nampoipoizana ihany ny mety hitrangana ny asa fampihorohoroana indray tany Frantsa nandritra 
fankalazana ny fetin’ny 14 jolay lasa teo. Efa nanao ny ezaka rehetra tamin’ny fiarovana ry zareo 
saingy nahita hirika hatrany ny mpampihorohoro. Efa nitonona indray ireo silamo mahery fihetsika 
tompon’antoka amin’izy ity. Trangana asa fampihorohoroana telo izay no nitranga tao Frantsa 
ny taona 2015 ka hatramin’izao 2016 izao. Isan’izany ny famonoana mpanao gazetin’ny Charlies 
sy ilay tao amin’ny Stade de France ary ity nitranga tao Nice, afakomaly ity. Nohamafisina, araka 
ny fitandroana ny filaminana ao Frantsa manoloana ity asa fampihorohoroana ity. 

Jean Claude sy Yves S. 

Les commentaires sont fermées. 

