«MASTERS DE PETANQUE» - «FINAL FOUR» :: HIFANDONA AMIN-DRY SARRIO EO AMIN’ NY MANASA-DALANA NY MALAGASY • AORAHA

Hifamerina amin’ny ekipan’i Sarrio, misy an-dry Christophe Sarrio, Christian Andriantseheno, 
Fazzino ary Damien Hureau eo amin’ny dingan’ny manasa-dalan’ny “Final four”, eo amin’ny fifaninanana 
kanetibe, “Masters de pétanque”, ny ekipa malagasy misy an’i Alain Mandimby Samson na i Cocklet 
Lahatra Randria­manantany ary Tiana Razafindrakoto na i Tiana Tonnerre, anio. 

Dingana farany eo amin’ ny fifaninanana ity hotan­terahina any Istres ity. Ny ekipan’i Frantsa 
Montoro kosa indray no hifanandrina amin’ny manasa-dalana faharoa. 

Henjankenjana ihany ny miandry an’ireto solontena malagasy ireto satria ny ekipa nitana ny laharana 
teo amin’ny filaharana ankapobeny, taorian’ny dingan’ny fifanintsanana no hifanandrina amintsika. 
niatrika ny lalao famaranana tamin’ireo dingana fito notanterahina ry Sarrio ary indray mandeha 
nahazo ny amboara tany Le Puy-en-Velay. Fanindiminy amin’izao no hifanandrina mivantana ny roa 
ary manana tombony amin’ny isan’ny fandresena (3 noho 1) azo ny ekipan’i Sarrio, tamin’ireo fihaonana 
efa vita. Tamin’ny dingana voalohany, tany Chateaurenard, dia nomontsanin’izy ireo tamin’ny 
isa 13 noho 1 i Cocklet sy Lahatra. Nihaona indray teo amin’ny lalao fa­maranan’ny dingana faharoa, 
Le Puy-en-Velay, izy ireo ka norombahan-dry Sarrio ny amboara tamin’izany. Nandritra ny dingana 
tany Roman-sur-Isères indray, nony avy eo, ny fihaonana fanintelony ka nibatan-dry Cocklet sy 
namany fandresena tamin’ny alalan’ny isa 13 noho 11. Tany amin’ny dingana fahadimy, tany Clermont-Ferrand, 
no nihaona faninefany izy ireo ka montsana tamin’ny isa 13 noho 1 isika. Raha tsiahivina dia manana mpilalao roa tompondaka farany teo amin’ny “Masters de pétanque” ry 
dia ilay Malagasy Christian Andrinantseheno sy Christian Fazzino. I Lahatra Randriamanantany 
no efa nandrombaka ny anaram-boninahitra tamin’ny taona 2014, amin’ireo telo lahy mandrafitra 
ekipam-pirenena malagasy. 









Enregistrer mon nom, mon e-mail et mon site web dans le navigateur pour mon prochain commentaire. 



