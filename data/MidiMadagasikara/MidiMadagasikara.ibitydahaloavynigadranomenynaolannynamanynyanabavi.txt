IBITY : DAHALO AVY NIGADRA, NOMENY NAOLAN’NY NAMANY NY ANABAVINY – MIDI MADAGASIKARA

Avy namita ny saziny tany am-ponja ity dahalo rain-dahiny iray, niverina nanao ny asa ratsiny indray 
ary tsy vitan’izany, fa nomeny naolan’ny namany teo imasony ny anabaviny mpiaro azy. 

Tao amin’ny koaminina Ibity Antsirabe faharoa, no nisehoan’ny tranga. Asa izay nahazo ity dahalo 
fa ny anabaviny ihany no norobainy. Ny 10 Oktobra teo, nentiny tao amin’ny tranon’ny anabaviny 
dahalo namany, norahonany tamin’ny basy ity anabaviny ary nantsoiny ireo namany avy eo hanolana 
teo imasony. Ankoatra izay, vola 60 000 ariary tao an-trano no nalainy. Raha ny fantatra, dia efa 
tamin’ny nanavotana azy avokoa ny anjara lovany,ary io anabaviny io no nikarakara azy tamin’izany. 
nahatanty ny nahazo azy ilay ramatoa ka nametraka fitoriana, ny 13 Oktobra lasa teo no voasambotra 
dahalo ity niaraka tamin’ny namany iray hafa. Sarona niaraka taminy ihany koa ny basy lava iray 
gasy. Niaiky ny heloka vitany izy roa lahy ireto, ary fantatra ihany koa fa mbola izy ireo no tompon’antoka 
fanafihana Ben’ny Tanàna tao Mangarano, tamin’ny 28 jolay ary nanafika tao Manandona vao tsy ela 
izay. Raha ny fanazavana hatrany,dia mbola misy dimy lahy ireo namany no karohina amin’izao. 

















Ce site utilise Akismet pour réduire les indésirables. En savoir plus sur comment les données de 


