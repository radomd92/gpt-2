MANGARANO : RANGAHY VOATIFITRA TAO AN-TRANO – MIDI MADAGASIKARA

Ny sabotsy lasa teo no nisehoan’ity tranga ity, tokony ho tamin’ny 6 ora hariva raha ny fanazavana 
no tonga tao an-tanana ny olona iray nitondra basy mahery vaika.Tsy nisy resaka fa avy hatrany dia 
variraraka no niantefa tamina rangahy iray raha izy nivoaka teo an-davarangany hitazana izato 
mitady azy. Ny hamono ity rangahy ity mihitsy no anton-dian’ilay nahavanon-doza satria tsy nisy 
na dia mpivarotra aza no tao ambany rihana nisy ilay rangahy . Raha ny fanazavana azo avy tamin’ny 
dia vodim-bala miisa telo no hita teny an-toerana nandritra ny fizahana natao ary nahitana diam-bala 
ihany koa ny rindrina. Nahavoa ny lohan’ilay rangahy ny bala ary nipotsaka ny atidohany. Efa misokotra 
fanadihadiana mahakasika ity vono olona ity. 

RN 7 : Taxi-brousse nisy nanakana 

Nitrangana fanakanan-dalana tao Ambatomainty amin’ny lalam-pirenena faha-7 miala kely an’Antsirabe 
ny sabotsy alina lasa teo. Taxi brousse iray avy any Toliary hiazo an’Antananarivo no nisy nanakana. 
jiolahy tamina hazo be ny lalana mba tsy ahafahan’ny fiara mandeha. Anaty haizina no nitrangan’ny 
roa lahy nitondra famaky sy zava maranitra no fantatra fa nandroba ireo mpandeha tao anaty fiara. 
noraifin’ireo jiolahy ny finday sy volan’ny mpandeha tao anaty fiara. Rehefa izany nitsoaka izy 
lahy ireo. Tsikaritry ny olona sasany fa tsy nisy basy teny an-tanan’ireo jiolahy ary vao nahita 
ireo nitsoaka ny mpandeha dia raikitra ny fifanenjehana saingy tsy nisy tratra ireo jiolahy mpanafika. 

Mampitaraina ny mponina eny amin’ny manodidina mihitsy ity toerana ao Ambatomainy ity satria 
fa matetika no misy andian’olona manendaka eo amin’ity toerana ity rehefa harivariva ny andro. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

