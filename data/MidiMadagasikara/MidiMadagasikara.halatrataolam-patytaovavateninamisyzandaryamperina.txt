HALATRA TAOLAM-PATY TAO VAVATENINA : MISY ZANDARY AMPERINASA VOASARINGOTRA – MIDI MADAGASIKARA

Mivoatra ny raharaha fahatrarana mpangalatra taolam-paty dimy mianadahy nitranga sy tratra 
amin’ny fokontanin’i Morafeno, kaominin’i Maromitety, distrikan’i Vavatenina, ny alarobia 
aogositra lasa teo. Taolam-paty iray gony taolan-dava niisa 30 teo no tratra tamin’izy dimy mianadahy 
fotoana izay. Tao anatin’ny fanadihadiana natao no nahalalana ankehitriny fa misy zandary voasaringotra 
mpiray tendro sy mpiray tsikombakomba tamin’izy dimy mianadahy tratra ireto. Raha ny fanazavana 
nisy zandary telo lahy nandalo tao amin’ny fokontany Maromitety ity, nilaza ny hindrana trano 
sy fidiovana izy ireo dia nomen’ny tompon-trano; saingy gaga ny tompon-trano raha avy nanao ny 
ireto zandary fa nahita taolam-paty tao an-damosin’ny tranon’ireto fianakaviana ireto. Noferan’ireo 
telo lahy tsy hiteny amin’ny manodidina ireto fianakaviana ireto fa halaminina mora ny raharaha, 
nasain’izy ireo nandoa vola 4 tapitrisa ariary ireto fianakaviana ireto, saingy 2 tapitrisa ariary 
nisy tao aminy ka nalain’ireto zandary ireto. Ireto zandary ihany anefa no voalaza fa nandevina 
taolam-paty tao an-tokotanin’izy mianakavy ireto, saingy taorian’izay dia tonga ny polisy efa 
vaovao taman’olona ny fisian’ity taolam-paty ity nisava ny trano sy ny tokotany, ka izy ireto no 
farany. Ho hita eo anefa ny fepetra horaisin’ny fitsarana amin’izao raharaha izao, saingy tsy 
izao no nahenoana tranga hafahafa ataon’ny zandary toy izao. Isan’izany ilay zandary tratra nivarotra 
sy nikononkonona hanao asan-jiolahy voasambotra tao Tanambao V farany teo… 



Io ny tantaran’ny vazah hoe: .! Tsy mahagaga intsony: ry zareo mpitandriana filaminana no mahavita tsikombakomba hotran’ny 
eto Dago sy ny trafikan’ny basy sy kalach’. 


















