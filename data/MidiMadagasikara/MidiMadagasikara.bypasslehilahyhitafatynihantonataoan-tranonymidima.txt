BY PASS : LEHILAHY HITA FATY NIHANTONA TAO AN-TRANONY – MIDI MADAGASIKARA

Mitombo isa hatrany tato ho ato izay ireo olona minia manapitra andro ny fiainany. Omaly tetsy Bypass, 
faritra manodidina an’Ankadievo iny dia lehilahy iray no hita faty tao an-tranony efa nihantona 
tady. Tokony ho 23 taona eo ho eo ity lehilahy ity, ary mpiasa eny amin’iny faritra iny ihany. Izy 
no tao an-tranony tamin’io fotoana io, raha ny angom-baovao azo. Raha ny fantatra tokoa mantsy 
ireo fianakaviany tonga teny aminy vao maraina no nahatsikaritra zavatra hafahafa tao an-trano. 
somary antoandro ihany ny andro kanefa mbola tsy nivoha trano izy, tsy fombany rahateo izany. Ireo 
teny amin’ny manodidina rehefa nanontaniana dia hoe nody tao izy ny alina. Mahina tanteraka tamin’ny 
ho zava-niseho ny rehetra ka niezaka ny nandondona, saingy tsy nisy namoha. Teo no voatery nopitsohina 
trano ary io zava-doza io no niseho. Efa nihinjitra sy tsy nisy aina intsony ny lehilahy io hitan’ny 
io. Na izany aza anefa dia niolomay nanala ny fatotra teny amin’ny tendany ireo nanatri-maso ary 
nitondra azy haingana tany amin’ny toeram-pitsaboana. Saingy indrisy fa efa tsy nisy azo natao 
ny aminy. Nampidinina avy hatrany tao amin’ny tranom-paty ny razana mba hatao fitsirihana ary 
ny fianakaviany nony avy eo. Famonoan-tena marina ve ? Dia inona anefa no antony ? Sa famonoana olona 
miendrika famonoan-tena ? Amin’ny toe-javatra toy izao moa dia tsy maintsy misy ny fampandrenesana 
mpitandro filaminana. Ary na dia hitan’ny maso aza fa mizotra mankany amin’ilay voalohany ny vinavinan-kevitra 
tsy maintsy misy foana ny fanadihadiana nataon’izy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

