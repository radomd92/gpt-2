FANAOVANA HOSOKA :: TELO LAHY NAHATRARANA VOLA SANDOKA IRAY TAPITRISA ARIARY • AORAHA

Noraisim-potsiny ireto lehilahy telo nahatrarana vola sandoka, tany Maroantsetra, tamin’ny 
alina. Tao amina efitra iray tamina trano fandraisam-bahiny no nisamboran’ny mpitandro ny filaminana 
ireo. Vola roa alina ariary mitentina iray tapitrisa ariary ireo vola sandoka sarona. 

Heno sy fantatra tao an-tanànan’i Maroantsetra ny fisiana olona manaparitaka vola sandoka. Amin’ny 
fividianana zavatra no anaparitahan’izy ireo izany, raha ny loharanom-baovao. Natao ny fanadihadiana 
lehilahy miisa telo no narahina maso akaiky. Niafara tamin’ny fisamborana azy ireo izany, tamin’ny 
zoma lasa teo. 

Fantatra, araka ny fampitam-baovao avy amin’ny mpanao famotorana ihany, fa avy any Mananara izy 
lahy ireo. Vola sandoka 4 200 000 ariary no noentin’izy ireo nokasaina haparitaka tao Maroantsetra. 
iray tapitrisa ariary tamin’izany sisa no tavela ary ireto sarona ireto. 

Nambaran’izy ireo hatrany, nandritra ny fakàna am-bavany, fa olona hafa no nanome ireo vola sandoka 
Misy ny fiaraha-miasa amin’ny zandary any Mananara sy Maroantsetra amin’ny fitadiavana an’io olona voatonona io. 









Enregistrer mon nom, mon e-mail et mon site web dans le navigateur pour mon prochain commentaire. 



