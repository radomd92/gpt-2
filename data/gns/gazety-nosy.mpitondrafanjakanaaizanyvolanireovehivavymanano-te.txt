MPITONDRA FANJAKANA : AIZA NY VOLAN’IREO VEHIVAVY MANANO-TENA ?

Velon-taraina ankehitriny ireo renim-pianakaviana, izay maro no efa zokiolona tsy afaka miasa 
fa ny vola solon-tsakafony (pension alimentaire) ho an’ireo nisarahan’ny vadiny, na ny vola fisotroan-dronono 
hisitrahany ho an’ireo nilaozan’ny andefimandriny any amin’ny varo-tsy mifody, dia tsy mba azon’izy 
nisitrahana hatramin’ny volana aprily no mankaty. 

Tsy ireo mpandray izany any amin’ny Cnaps akory ireto mitaraina fa ireo tokony hisitraka ny zony 
amin’ny sehatra ny fitantanam-bolam-panjakana. 

Raha ny re dia hoe “noho ny fifindran-toeran’ny sampan-draharaha misahana izany no anton’izao 
na tsy mbola fahafahan’izy ireo mandray ny vola solon-tsakafony izao”. Ny ako hafa indray dia hoe 
ny tsy mbola fahavitan’ny manam-pahefana ambony ara-panjakana sonia ny antontan-taratasy momba 
no antony”. 

Ny mahagaga an’ireo renim-pianakaviana sy zokiolona manano-tena ireo anefa dia tsy mba nianjadian’izany 
hafahafa toa fanakendana izany ny vola fandrain’ireo lehilahy vadiny avy. Ny vola fandrain’ireo 
vadiny mantsy, ho an’ny mpivady nisara-toerana, ohatra, na lehilahy ratsy fitondran-tena (mpiloka 
mpandanilany vola) no anapahana ny homena ho solon-tsakafon’ireo manano-tena, ka mahazendana. 

Dia mbola haharitra hatramin’ny rahoviana ihany vao hisitraka ny zony ireo renim-pianakaviana 
ireo, indrindra fa amin’izao fotoana mampanahirana ny fiainana izao ? Na ny zanaka aza dia itambesaram-pahasahiranana 
ka tsy dia afaka miantoka na manome firy ny reniny, indrindra fa amin’izao ankatoky ny fankalazana 
fetim-pirenena izao. 

Sao sanatria ka hosokajian’ny olona ho fitondram-panjakana mpanakenda ny solon-tsakafon’ny 
manano-tena ianareo ry zalahy ka mihetseha ihany an ! 

