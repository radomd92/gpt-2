FANAFIHANA TANY AMBATOMIRAHAVAVY  : NAMPISAVORITAKA NY FOKONOLONA NY FISAMBORAN’NY ZANDARY | NEWSMADA

Par Taratra sur 30/06/2017 

Niteraka savorovoro tamin’ny fokonolona tany Imerintsiafindra Ambatomirahavavy ny fisamboran’ny 
olona voalaza fa ahiahina amin’ny fanafihana nitranga tany an-toerana, ny 12 jona lasa teo. 

Araka ny fanazavan’ny solontenam-pokonolona mantsy, olona nanampy tamin’ny fanenjehana ireo 
indray no lasa nahiahin’ny tompon-trano ho mpanafika ka notondroiny ary nosamborina. Nitaky 
hamoahana io tovolahy nosamborina io ny fokonolona avy any Imerintsiafindra ary nirohotra teny 
tobin’ny zandray nanao fitakiana. « Solontena ihany izahay no tao fa tsy ny fokonolona rehetra 
Nahafaly satria nahomby ny fitakiana”, hoy ny solontenan’ny fokonolona tamin’ny mpanao gazety. 

Voalaza indray anefa fa nisy olona efatra izay fantatra fa mpanolotsaina, nosamborin’ny zandary 
ity raharaha ity. Vao mainka nampisavorovoro ny olona ny fahalalana ity vaovao farany ity. 

Raha ny fitantaran’ny fokonolona, ny 12 jona tamin’ny 10 ora sy 45 minitra alina, ny nisehoan’ny 
Tranona zandary efa misotro ronono io nisy nanafika io. Raikitra any antso vonjy ka nivoaka ny vatan-dehilahy 
an-tanàna. Tratra tamin’izany ny telo lahy ka nisy ny fifandonana. Nitifitra ny iray tamin’ireo 
nanana basy ka voa tamin’izany ny lehilahy iray. Naratra mafy kosa ny iray tamin’ireo jiolahy na 
aza ny roa. 

“Ny ampitso anefa, tovolahy tanatin’ireo nisambotra indray no nosamborin’ny zandary. Tsy nahafaly 
fokonolona aty an-toerana io”, hoy ny fanazavana. Fantatra fa io tovolahy io, izay mpifanolo-bodirindrina 
voatafika no notondroin’ilay zandary efa misotro ronono. “Niaraka tamin’ny vatan-dehilahy 
izy, ary izy io aza no nahasambotra ilay iray, kanefa izy indray no nosamborina avy eo”, hoy ny fanamafisana. 

Nilaza ny zandary fa fanaovana fanadihadiana ny nataon’izy ireo ary nisy ny fitoriana nipetraka 
nahafahana nitondra ireo olona nanaovana famotorana. Mifamahofaho eo ny raharaha, ka miandry 
tohiny ny fokonolona any Ambatomirahavavy. 





Les commentaires sont fermées. 

