FAMATSIANA :: HANOMBOKA HIDINA NY VIDIN-TSOLIKA AMIN'NY VOLANA JONA • AORAHA

Mifaramparana ny fifampiraharahana momba ny vidin-tsolika eto Madagasikara. Hihatra manomboka 
fiandohan’ny volana jona 2019 ny fampidinana ny vidin’ ny solika, araka ny nambaran’ny minisitry 
Angovo sy ny akoran’afo ary ny rano, Vonjy Andriamanga, omaly. 

« Efa nanaiky an’izany ireo mpitantana ny kaompanian-tsolika eto amintsika », hoy izy. Tsy mbola 
kosa ny tahan’ny fidinan’ny vidin-tsolika io, saingy fantatra fa : « isan’ireo notsinjovina manokana 
vahoaka marefo, indrindra fa ireo mampiasa ny solika fandrehitra ». 

Tsilian-tsofina no naharenesana fa mety hanodidina ny 500 ariary ny fihenan’ny vidin’ny solika 
300 ariary eo ho eo kosa ny vidin-dasantsy sy gazoala. Toa tsy tena afa-po amin’ireo tarehimarika 
kosa ny fitondram-panjakana. 



Tsy mbola mety resy lahatra amin’ny fampidinana ambanimbany koa an’ireo vokatra solika ireo mantsy 
kaompaniam-tsolika. Nambaran’ny minisitra rahateo fa: « tsy maintsy tandremana ny fijerena 
tombom-barotr’ireo kaompania ireo”. “Tsy tokony hisy intsony ihany koa ny famenoana ny banga 
amin’ny solika», hoy izy. 

Andrasana hatramin’ny faran’ity volana mey ity ny fifanarahana farany eo amin’ireo kaompanian-tsolika 
ny fitondram-panjakana mikasika ny famerana an’io vidin-tsolika vaovao io. Amin’izao fotoana 
dia 4 200 ariary ny vidin’ny lasantsy iray litatra. 3 550 ariary kosa ho an’ny gazoala raha 2 630 ariary ny litatra amin’ny solitany. 

Tamin’ny alakamisy teo no voalaza fa nanatanterahana ny fivoriana nandinihana ny momba ny vidin-tsolika 
amin’ireo mpitantana ireny toby fivarotan-dasantsy ireny. Tsy mbola nivoaka fehin-kevitra 
amin’izy ireo hatramin’ny omaly. Efa nanambara hatrany ny fahavononany hampihatra an’izay vidin-tsolika 
ny kaompania sy ny fitondram-panjakana ry zareo, saingy nitaraina kosa manoloana ny fidangan’ny 
alaina aminy. 











Enregistrer mon nom, mon e-mail et mon site web dans le navigateur pour mon prochain commentaire. 



mazava araka izany fa hidina tsy ho ela ny vidin-tsolika eto madagasiara satria efa nisy ny fifampiresahana 
amin’ny fanjakana sy ireo kaompanian-tsolika.ny tanjona lehibe dia ny hitsinjovana hatrany 
tombotsoam-bahoaka. izany no lehibe indridra 

