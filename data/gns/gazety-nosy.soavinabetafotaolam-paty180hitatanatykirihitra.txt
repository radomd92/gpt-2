SOAVINA BETAFO : TAOLAM-PATY 180 HITA TANATY KIRIHITRA

Olona sendra hivoaka tao anaty kirihitra mangingina iray teo amin’ny toerana antsoina hoe Antanety 
nahita zavatra tamin’ny kitapo ka dia nanokatra azy. Kanjo hataraina raha nahita fa taolam-paty 
hitan’izy ireo tao. 

Ny Alahady maraina lasa teo no nahitan’izy ireo taolam-paty roa gony be izao ka avy hatrany dia niantso 
fokonolona izy ireo. Nisy ny fidinan’ny zandary teny an-toerana raha vao naharay ny antson’ny 
nijery ny zava-nisy. Fantatra rehefa tena nojerena fa taolam-paty 180 isa no tao anatin’ireo gony 
ary raha ny fanazavan’ny fokonolona dia mety misy ifandraisany amin’ny vaky fasana tao Ankarosivola 
tao amin’ny kaominina Soavina ireo taolana ireo saingy sarotra ny hamantarana izany. Nisy ny fampiantsoana 
fianakaviana sy tompom-pasana vaky mba nijery ireo taolana ireo. Mandra-piandry ny dingana manaraka 
nomena nalevin’ny fokonolona ireo taolana ireo. 



