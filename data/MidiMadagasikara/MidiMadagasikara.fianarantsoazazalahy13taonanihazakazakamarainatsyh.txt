FIANARANTSOA : ZAZALAHY 13 TAONA NIHAZAKAZAKA MARAINA TSY HITA POPOKA – MIDI MADAGASIKARA

Nanao tohivakana tato ho ato ny fahaverezan’ olona tamina faritra maro. Tao an-drenivohitry Betsileo, 
tovolahy kely iray vao 13 taona monja, zanaka ramatoa iray mananontena mpanampy an-trano, monina 
amin’ny fokontany Sahalava Fianarantsoa no tsy hita popoka nanomboka ny talata naraina teo. Na 
teo ny fikarohana samihafa natao an’ity zazalahy mpiservy lamesa salama saina tsara ity dia tsy 
izany. Raha ny vaovao voaray dia ny marain’ny talata 10 janoary tamin’ny 5 ora sy folo no nivoaka 
trano no nahitan-dreniny farany an’i R.F, nandeha nihazakazaka vao maraina toy ny fanaony isan’andro, 
tany tsy tafody an-trano intsony, ary tsy fantatra na maty na velona hatramin’izao ity tovolahy 
zarazara hoditra , tso-bolo, manifinify vatana nanao ambony akanjo mena mitopy mavokely sy pataloha 
manao fanatanjahantena ity. 




















