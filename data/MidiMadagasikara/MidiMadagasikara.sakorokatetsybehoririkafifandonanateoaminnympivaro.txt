SAKOROKA TETSY  BEHORIRIKA  : FIFANDONANA TEO AMIN’NY MPIVAROTRA AMORON- DALANA  SY NY POLISY MONISIPALY – MIDI MADAGASIKARA

Manakaiky ny fetin’ny Krismasy sy ny faran’ny taona ka tsy tambo isaina ny hamaroan’ ny mpivarotra 
eto amin’ny fari-piadidin’ny kaominina Antananarivo Renivohitra. Raikitra indray ny fifandonana 
amin’ny polisy monisipaly sy ny mpivarotra amoron-dalana teny amin’ny manodidina an’i Behoririka 
antoandro tamin’ny 10 ora tany ho any. Tamin’ny fahatongavan’ireto polisy dia efa vory teny an-toerana 
olona, toy ny mahazatra. Nisy aloha ny fifampiresahana teo amin’ny roa tonta, kanefa tsy nampiravona 
disadisa fa vao mainka nitarika tany amin’ny fifamaliana aza. Nampiaka-peo ireo mpivarotra fa 
vita ny frankofonia ka tokony havela hivarotra amin’izay izy ireo. Ny andro rahateo efa mamofompofona 
hany fotoana hananan’izy ireo hampitomboana ny entam-barotra. Nitokona tsy nety niala araka 
iretsy farany ka niteraka ny fahatezeran’ireo be sandry, ka nampiasainy ny hery tamin’ny alalan’ireo 
teny am-pelatanany. Nisy ny fivelesana kibay sy fandakana nataon’ny polisy tamin’ireo mpivarotra 
nitarika tany amin’ny fifampitorahana teo amin’ny andaniny sy ny ankilany. Nisy mihitsy ny gros 
avy amin’ny mpivarotra tsy sahin’ireo polisy monisipaly novelesina fa ny polisy nasionaly, izay 
an-tsehatra ihany koa nanampy hery, no nanohitra azy. Niezaka nanohitra ihany ny andaniny saingy 
miady amam-bato ka tsy naharesy tosika ny ankilany. Nanembantsembana ny fifamoivoizan’ny fiara 
tranga ity ka nisy ny fitohanana nandritra ny fifandonana. Manohintohina ny filaminanam-bahoaka 
koa ny tranga toy izao, satria dia mihamaro ny mpangarom-paosy sy mpanao sinto-mahery izay manome 
ratsy ny tanàna. Voatery nanidy ny tsena ihany koa ireo tranombarotra lehibe teny amin’ny manodidina 
hisoroana ny mety ho fitaran’ny raharaha any amin’ny fandrobana. Toy ny sary efa fahita, fotoana 
taorinan’ny savorovoro dia nilamina ary nangina tanteraka ny faritra Behoririka sy ny manodidina 
niverina tsikelikely namonjy ny toeram-pivarotany ireo mpivarotra. Manoloana ireo vahaolana 
fepetra efa naroson’ny fiadidiana ny tanàna dia tsy mety fongana mihitsy izany eto amintsika. 
araka izany ny filaminana mandritra ireo fety roa lehibe efa mananontanona ho avy. 

Kanto R. (Stagiaire) 















Ce site utilise Akismet pour réduire les indésirables. En savoir plus sur comment les données de 


