BAOLINA LAVALAVA :: HANAMAFY NY TAKTIKA SY TEKNIKA ANY JAPON NY MAKIS VEHIVAVY • AORAHA

Nigadona any Japon, tamin’ny faran’ny herinandro lasa teo, ireo mpilalao baolina lavalava vehivavy 
ambin’ny folo ao amin’ny ekipam-pirenena malagasy na ny Makis. Fiofanana hiomanana amin’ireo 
fifanintsanana hiakarana amin’ny Lalao Olympika, hatao any Tokyo (Japon) amin’ny taona 2020 
anton-dian’izy ireo any. Nohamafisina tamin’ny taktika sy ny teknika ny fanazarantenan’ireo 
vehivavy, any Japon. 

Hanomboka amin’ny 12 sy 13 oktobra 2019 any Tonizia ny fihaonana hikatsahana tapakila hahatafitana 
Lalao Olympika, any Tokyo. « Nijery ny filalaovan’ny Makis vehivavy ireo Japoney. Tamin’ny alalan’izany 
nanamboarana ny fandaharan’ny fiofanana rehetra. Intelo miatrika ny fanazarantena izy ireo 
amin’ny dimy ora maraina”, hoy ny fanazavan- dRandrianarison Eric, anisan’ny mpanazatra nanaraka 
ekipam-pirenena any ivelany. 

Miaraka miofana amin’ny Malagasy any Japon ihany koa ny ekipam-pirenena vehivavy avy any Colombie. 
ho an’ny delegasiona malagasy ny firesahana sy fizaràna traikefa amin’izy ireo. “Misy fotoana 
amin’ireo mpilalao avy any Colombie ny fanazarantena. Tombony lehibe ho an’ny Malagasy izany 
ireo vahiny ireo efa manana ny toerany any Amerika”, hoy hatrany ny tatitry ny delegasiona any Japon.Mitohy hatramin’ny 27 jona ho avy izao ity fiofanan’ny Makis 
any Japon ity. 











Enregistrer mon nom, mon e-mail et mon site web dans le navigateur pour mon prochain commentaire. 



