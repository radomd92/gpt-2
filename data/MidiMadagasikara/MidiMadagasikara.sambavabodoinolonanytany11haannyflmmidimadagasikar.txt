SAMBAVA : BODOIN’OLONA NY TANY 11HA AN’NY FLM – MIDI MADAGASIKARA

Nanomboka ny taona 2009 no mankaty dia tsy mitsaha-mitombo ny fanorenana trano tsy ara-dalàna 
ny fakana tany an-keriny ataona andian’olona, izay voalaza fa arovana olo-maventy (olom-boatendry 
olom-boafidy) amin’ny tanin’ny Sekoly Biblika Fiangonana Loteranina Malagasy ao Soavinandriana 
tany vita baorina ny 30 jolay 2008, mirefy 13ha 53 A 22 Ca, mitondra ny titra 2793-DH sy anarana : “Mangarivotra 
Araka ny nambaran’ny Pastora Razafimahatratra Jean de Dieu, Filohan’ny Synoda, nitafa tamin’ny 
gazety omaly antoandro, dia tany maherin’ny 11 ha no lasan’ireo mpibodo tany, izay feno fanorenana 
tsy ara-dalàna ankehitriny, ka maro no efa manangana trano vato eo. Hany sisa tavela amin’ny tanin’ny 
dia ny faritra misy ny sekoly sy ireo tranon’ny mpiasa. Fandrahonana. “ Vao niseho ny tranga, valo taona lasa izay, dia efa nitaraina ny fiangonana, kanefa 
nisy fandraisana andraikitra matotra nataon’ny mpitondra sy tompon’andraikitra isan-tsokajiny, 
niliba ireo mpandroba. Izahay Pastora tompon’andraikitra mandrara an’ireo mpangalatra ny taninay 
no tratran’ny fandrahonana ho faty amin’ny alalan’ny fitsaram-bahoaka ”, hoy ny Randriamalala 
talen’ny sekoly biblika ao Soavinandriana. Manoloana an’ity trangana fakana an-keriny tanin’ny 
ity, dia efa intelo ny fiangonana no nitory, ary nisy didim-pitsarana navoakan’ny fitsarana Antalaha, 
taona 2010, sazy mihantona dimy taona ho an’ireo olona nanimba ny fananan’ny sekoly, kanefa hatramin’izao 
mbola mitohy foana ny famotehan’ ireo olona voasazy ny fananan’ny Fiangonana Loterana Malagasy 
Soavinandriana Sambava. Very hasina. “ Voahosihosy ihany koa ny hasin’ny Fiangonana sy ny sekoly biblika ka mahamenatra 
ny zava-misy, satria lasa ataon’ ireo olona mpibodo tany eo amin’ny manodidina fitondrana vehivavy 
fampiarahana ary fanaovan’izy ireo vetaveta (lasa chambre) eo amin’ny faritry ny tranon’ny sekoly 
hoy ny Pastora Ranaivo Davidarison, nalahelo mafy. Raha ny fanazavana azo hatrany, dia efa nisy 
koa ny didim-pitsarana savaranonando nivoaka ny 21 jona lasa teo, izay mandidy mba hanaovan’ireo 
tompon’andraikitra fitsidihana amin’ny fitsirihana ny tany, ka hanakanana an’ireo olona mibodo 
tsy hanangana na hanorina trano tsy ara-dalàna eo intsony, kanefa hatramin’izao dia tsy misy ny 
ny didy, ka hanairan’ny Fiangonana Loteranina Malagasy ny sain’ny tompon’andraikitra mahefa, 
handray andraikitra amin’izany. Hatramin’ny taona 1991 niorenan’ny sekoly, dia mpianatra katekista 
200 no efa nivoaka tao. 




















