HERISETRA MAMOAFADY SY FAMPIJALIANA :: LEHILAHY VAHINY TORIAN’NY SAKAIZANY NOHO NY FANERENA HIHINANA MALOTO • AORAHA

Disadisan’ny mpifankatia saika nitera-doza. Tonga teny amin’ny polisy nitantara ny herisetra 
taminy ny vehivavy malagasy iray. Ampangainy tao anatin’ny fitorohana nataony ny lehilahy teratany 
iray, izay sakaizany ihany. 

Voasambotra itsy farany tamin’ny alarobia 3 jolay lasa teo. Anisan’ny nitarainan’ity vehivavy 
ny faneren’ilay olon-tiany azy hihinana maloto. 



Milaza ho niharan’ny fampijaliana sy nanaovana toetra mamoafady sady mbola nambanana antsy io 
io, araka ny fanampim-pana­za­­vana avy amin’ny mpanao famotorana. Noho izao fampijaliana nataon’ny 
azy izao no nitorian’ilay vehivavy malagasy teny amin’ny Polisy misahana ny herisetra (PMPM), 
Anosy. Efa an-taonany maro no niarahany tamin’ilay lehilahy teratany vahiny avy any La Réunion. 
fa efa manan-janaka iombonana izy ireo. «Tsy vono ihany no nahazo azy fa nasain’ilay sakaizany 
ny malo­tony ihany koa ity vehivavy ity. Voa­ambana antsy izy tamin’ izany ka voatery nanaraka 
baikon’ny sakaizany noho ny tahotry ny ho faty. Namba­rany fa efa maro ny tranga mamoafady nihatra 
saingy amin’izao fotoana izao izy vao tapa-kevitra ny nitory», hoy ihany ny fanazavan’ny polisy. 

Nosamborina avy hatrany ilay vahiny voarohirohy, tamin’ny alarobia lasa teo. Efa nalaina am-bavany 
amin’ny biraon’ny polisy izy. Fantatra, taorian’ny famotorana nataon’ny mpitandro filaminana 
«niaiky ny zavatra nataony ilay teratany vahiny. 

Notantarainy fa lanin’ity sakaizany avokoa ny vola, tamin’ny fotoana nivezivezeny teto Madagasikara 
La Réunion. Noentin’ny hasarotam-piaro ihany koa izy ka izany no nahatonga azy nanao ny herisetra». 











Enregistrer mon nom, mon e-mail et mon site web dans le navigateur pour mon prochain commentaire. 



