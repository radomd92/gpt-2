INTY SY NDAY : AZA MANAMARIN-TENA HATRANY

Miteraka resabe eo anivon’ny fiaraha-monina ny fahitana ny sasany amin’ireo fiara 4X4 natolotra 
filohampirenena hampiasain’ny mpitandro ny filaminana amin’ny asa famongorana ny dahalo. Misy 
fiara ireny no ampiasain’ny vadin’ny manamboninahitra jeneraly sasany amin’ny fiainany andavanandro 
mandefitra ny mpitandro ny filaminana izay miantsehatra amin’ny fiatrehana ny dahalo. 

Nivoaka an-gazety mihitsy moa izany resaka rehetra izany, miaraka amin’ny porofo. 

May volon-tratra ny lehiben’ny etamazaoro jeneralin’ny tafika (Cemgam), ny Jeneraly Rakotonirina 
ka niaka-tsehatra nanadio tena sy niaro ny manamboninahitra jeneraly namany izay mampiasa amin’ny 
hafa an’ilay fiara. “NIisy fiara natao hampiasana amin’ny asa aman-draharahan’ny mpitandro 
filaminana izay tsy miditra any amin’ireny famongorana dahalo ireny, ary tsy ny filohampirenena 
nanome azy ireny fa novidiana tamin’ny volan’ny ministera madiodio, saingy mitovy loko moa izy 
ireny dia afangaron’ny olona”, hoy izy. 

Mampihomehy ilay fanadiovan-tena satria izy no tompon’andraikitra amin’ny fitsinjarana an’ireny 
ireny dia tsy maintsy manamarin-tena. Tsy mahagaga izany satria malaza amin’ny raharaha “hafahafa” 
fampandriana fahalemana ny lehilahy. 



