ANOSY: MPIVAROTRA RONGONY VOASOLOKINA PÔLISY SANDOKA – MIDI MADAGASIKARA

Ny alarobia lasa teo, voasambotry ny pôlisy misahana ny ady amin’ny zava-mahadomelina teny Anosy 
vehivavy iray, teny amin’iny faritra Fasan’ny karàna iny, raha teo am-pivarotana rongony, ary 
nohadiadihana teny Anosy. Nony hamangy azy teny amin’ny biraon’ny pôlisy hitazomana azy anefa 
vadin’ity ramatoa tratra ity no tojo olona antsoina hoe José, izay nilaza fa pôlisy ao amin’ilay 
ka afaka manao raharaham-pihavanana, mba hampivoaka an’ilay ramatoa. Vola teo amin’ny roa hetsy 
teo no notakian’ity lehilahy ity, araka ny fampitam-baovao avy amin’ireo mpitandro filaminana. 
dia tsy hita anefa Ingahy José sy ny vola, tsy tafavoaka araka ny nifanarahana ihany koa ilay ramatoa 
rongony. Raha ity farany moa dia tratra tao an-tranony mihitsy ny rongony 20 fonosana, ary nolazainy 
eny Ambohimanarina izy no maka ireto zava-madomelina ireto. Tsy nisalasala ihany koa ilay rangahy 
fa niditra avy hatrany tao amin’ny biraon’ny pôlisy mitaky ny hamoahana am-badiny, satria efa 
ilay vola. Teo vao fantatra fa hay pôlisy sandoka ilay nifampiraharaha taminy. Tsy niandry ela 
taorian’izay dia noraisim-potsiny teny amin’iny faritra Andoharanofotsy iny i José, izay niaiky 
fa nisandoka ny ho pôlisy mba hakany vola, noho ny tsy fananany. Omaly ihany ity ramatoa mpivarotra 
sy pôlisy sandoka ity no natolotra ny Fampanoavana. Lasa ihany sain’ireo mpanara-baovao manoloana 
tranga izao, mety ho efa zava-panaon’ny eo anivon’ireo mpitandro filaminana tokoa ve izany, matoa 
ny misoloky ? Asa loatra re … 

