VOAHOSIN’NY KAMIAO…  : MATY TSY TRA-DRANO ILAY ZANDARY MISOTRO RONONO | NEWSMADA

Par Taratra sur 12/02/2018 

Nofahoan’ny kamiao iray niromorimo mafy, nentina mpamily efa mamomamy ny môtô nentin’ity zandary 
ronono iray. Maty tsy tra-drano ity farany noho ny ratra mafy nahazo azy. 

Nitrangana lozam-pifamoivoizana mahatsiravina namoizana ain’olona tamin’ iny lalam-pirenena 
iny, teo anelanelan’ny seranam-piaramanidina Ambalamanasy sy fivarotan-tsolika Jovena, ny 
asabotsy teo, tokony ho tamin’ny 8 ora alina. 

Raim-pianakaviana iray, fantatra fa zandary efa misotro ronono mitondra moto “cross” ho any Antetezatona 
manaraka ny lalam-pirenena fahadimy, no nifanehatra tamina kamiao iray nirimorimo. Tsy nahafehy 
ny familiana ny mpamily ka nifaoka 

ilay raim-pianakaviana nitondra moto. Mafy ny fifandonana ka maty tsy tra-drano izy io. 

Tapatapaka avokoa ny taolany rehetra, tenda, ary niboraka hatramin’ny tsinainy. Potika tsy nisy 
ihany koa ny moto izay nipitika tany amin’ny 20 metatra niala ny faritra nahavoadoana azy . 

Raha ny loharanom-baovao tany an-toerana, avy nisotrosotro tao Ivoloina ilay mpamily 

nialoha ny nitondra fiara nihazo an’ i Toamasina. Efa tonga teny an-toerana ny mpitandro filaminana 
ny fanadihadiana ary notanana ilay mpamily. 

Itrangana loza matetika 

Tsy vao sambany nahafatesana ain’ olona toy izao ny lalam-pirenena fahadimy eo 

anelanelan’ny seranam-piaramanidina Ambalamanasy sy fivarotan-tsolika Jovena. Vao tamin’ny 
desambra 2017 ny nitrangana lozam-pifamoivoizana nahafatesana ain’ olona teo an-toerana Fifandomana 
fiara tsy mataho-dalana ana teratany karana sy moto ihany koa. 

Efa nisy ihany koa taksiborosy minibus sy moto tamin’izany. 

Miverimberina ny loza any an-toerana, noho ny fahateren’ny lalana. Manampy trotraka izany rehetra 
ny fahamamoan’ny mpamily. Amin’ny ankapobeny, ahenoana fofon-toaka hatrany ny mpamily mamoa-doza. 
mbola voafehy koa ity tranga iray ity eto amintsika. 





Les commentaires sont fermées. 

