FANABEAZANA FOTOTRA  : 100 TAPITRISA DOLARA NY VOLA HANATANTERANA NY PAEB | NEWSMADA

Par Taratra sur 24/11/2017 

“Hoentina eny anivon’ny filankevi-pitantan’ny Global partnership for education (GPE) any Etazonia 
antontan-taratasy momba ny teti-pivoarana ho an’ny fanabeazana (PSE) eto Madagasikara ny fiandohan’ny 
desambra ho avy izao”, araka ny fanazavan’ny talen’ny serasera ao amin’ny minisiteran’ny Fanabeazana, 
Serge, omaly. Hanome fanampiana tsy averina mitentina 55 tapitrisa dolara ho an’ny fanatanterahana 
tetikasa iray fanohanana ny fanabeazana fototra ( PAEB) hisolo ny PAUET izay hifarana amin’ity 
ity ny GPE ary tafiditra ao anatin’ny fanatanterahana ny PSE ihany. Ny Banky iraisam-pirenena 
hanolotra tohana ara-bola fa mbola trosaina mahatratra 46 800 000 dolara hanatevenana ny fanatanterahana 
PAEB (haharitra dimy taona) manomboka ny volana janoary 2018. 

Firenena 65 aty Afrika, Azia, Eoropa Atsinanana ary Karaiba no manao ny PSE hampandrosoana ny fanabeazana 
tohanan’ny GPE ara-bola avokoa. Ny fanjakana koa manana ny anjarany amin’ny fitondrana tetibola 
ao anatin’ny “cadre de dépenses à moyen terme” hamatsiana ny asa rehetra. 

Anisan’ny ahiahy naroson’ny solombavambahoaka teny Tsimbazaza, ny alarobia teo, ny fitohizan’ny 
raha miova ny mpitondra sy ny minisitra hitantana ny fanabeazana. Raha te hahazo tohana ara-bola 
amin’ny mpamatsy ny olona handray ny fitantanana ny fanabeazana, tsy maintsy manana drafitra 
paika, efa neken’ny sokajin’olona rehetra voakasika. Raha hamolavolana drafitra vaovao, mila 
taona indray. Mandra-piandry izany, tapaka ny tohana rehetra, hoy ny fanazavana azo. Tsy hitondra 
ho an’ny zaza malagasy mihitsy ny fanovana rafitra vaovao satria mitaky fotoana lavabe ny famolavolana 
Misy rahateo ny vovonana ahitana ny sokajy samihafa hiaro ny fitohizan’ny asan’ny PSE. 



Les commentaires sont fermées. 

