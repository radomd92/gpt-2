VOINA TAMPOKA TANY ANTSIRABE :: ZAZA 5 TAONA MATY TAO AN-DAVAPIRINGA • AORAHA

Latsaka tampoka tao an-davapiringa. Maty vokatry ny loza tsy nampoizina nihatra taminy, ny harivan’ny 
lasa teo, ny zazalahikely iray, 5 taona, monina ao Tomboarivo Antsirabe. Niezaka namonjy ihany 
mpiara-monina saingy noho ny tsy fisian’ny fitaovana azo nampiasaina dia tara ny famonjena ka 
niafara tamin’ny fahafatesana io. 

Tao Ambalavato, toerana niarahany sy ireo ray aman-dreniny namangy fianakavi­ana, no niseho 
loza. Araka ny filazan’ny loharanom-baovao dia poritra tampoka ilay zaza nialoha ny nandao­zan’izy 
ny tanàna. Ny reniny no nitondra azy nivoaka. 

Voalazan’ny mpiara-monina fa somary lehibe ny lavak’ilay lavapiringa. Natahotra, noho izany, 
mianaka ka nanapa-kevitra ny hitazona ka hanondrotra azy ny reniny, kanjo votsotra tampoka ka 
nilatsaka avy hatrany tany anaty lavaka io ilay zaza. Marihina fa lahitokan’izy mivady ity zaza. 

Nifandimby nanao izay ho afany tamin’ny fanavotana ny zaza ireo mpiara-monina saingy nananosarotra 
fisintonana azy tao anaty lavaka. Efa ny vatana manga­tsiaka sisa no tafakatra taty ivelany. 

Olana goavana mbola sedrain’ny mponin’Antsirabe efa an-taonany maro ny tsy fananan’ny tanàna 
mpamonjy voina. Voatery mampiasa herin-tsandry hatrany ny olona rehefa misy voina miseho toy 
tamin’ny sabotsy lasa teo ity. 









Enregistrer mon nom, mon e-mail et mon site web dans le navigateur pour mon prochain commentaire. 



