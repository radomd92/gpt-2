FIFIDIANANA KAOMINALY :: VITA NY FANONTANA AN’IREO TARATASIM-PIFIDIANANA NATAO TAO AFRIKA ATSIMO • AORAHA

Mitohy ny fioma­nan’ ny Vaomiera mahaleo tena misahana ny fifidianana (Ceni) amin’ny fiatrehana 
fifidianana ben’ny tanàna sy mpanolotsaina, hatao amin’ ny 27 novambra 2019. Vita tanteraka ny 
an’ireo fitanana an-tsoratra sy valopy hasiana ny voka-pifi­dianana ary ireo taratasy fanamarinan-tsonia 
an’ny mpifidy, izay natonta tatsy Afrika Atsimo, araka ny fam­pitam-baovao nomen-dRakotondrazaka 
mpampaka- teny ao amin’ny Ceni, omaly. 

“Efa voatonta avokoa ireo taratasim-pifidianana natao tatsy Afrika Atsimo. Eo am-pamo­nosana 
ireo ilay orinasa nanao ny asa fanontana amin’ izao fotoana izao. Ho voarain­tsika atsy ho atsy 
entana”, hoy izy. Momba ny fanontana an’ireo biletà tokana hatao etsy anivon’ny Tranom-pirintim-pirenena, 
Anosy dia nolazain’ity mpampaka- tenin’ny Ceni ity fa: “ny biletà tokana ho an’ny faritra dimy 
Madagasikara izay ahitana ny faritra Atsimo Atsinanana, Vatovavy Fitovinany, Melaky, Anosy, 
Androy no efa vita. Hofaranana amin’ity herinandro hitsahina ity kosa, hoy izy, ny an’ireo any 
faritra Atsimo Andrefana, Atsinanana, ary Diana”. 

Fantatra ankoatra izay fa tsy mbola nisy kandidà ben’ny tanàna sy mpanolo­tsaina nanendry izay 
mpitantam-bolany amin’ny fampielezan-kevitra hatra­min’izao fotoana izao. Ny fotoana hirosoana 
fampielezan-kevitra anefa efa hanomboka amin’ny 5 novambra ho avy izao. 

Manoloana izany indrin­dra dia hidina tsy ho ela any amin’ireo renivohitry ny distri­ka ny Ceni 
hanome fampiofanana sy hampahatsiahy ireo fitsipi-dalao ho an’ireo mpifanandrina rehetra. 

Manentana an’ireo kandidà amin’ny tokony hanajany ny fitsipika mifehy ny fe-potoana mialoha 
fampielezan- kevitra sy amin’ny fanendrena mpitantam-bola kosa ny Ceni. 











Enregistrer mon nom, mon e-mail et mon site web dans le navigateur pour mon prochain commentaire. 



