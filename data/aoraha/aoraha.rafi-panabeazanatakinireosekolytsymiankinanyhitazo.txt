RAFI-PANABEAZANA :: TAKIN’IREO SEKOLY TSY MIANKINA NY HITAZONANA NY FANDAHARAM-PIANARANA TEO ALOHA • AORAHA

Mitaky ny hitazonana ny fandaharam-pianarana teo aloha ireo sekoly tsy miankina mivondrona ao 
Vovonan’ny sekoly tsy miankina eto Madagasikara. Nambaran’izy ireo fa tsy ampy ny fotoana hanomanana 
fampiharana. 

Tsy voaomana amin’izay ihany koa ny mpianatra. Milaza ny tsy handray anjara amin’ny fanaovana 
ny fandaharam-pianarana ho an’ny taona fahafolo sy faharoa izy ireo. 

“Mampisalasala ny hampihatra ny fandaharam-pianarana vaovao ho an’ny taona fahafolo. Sarotra 
ny hahita fa hahomby izany ao anatin’ny telo volana hanaovana ny andrana. Tsy nofanina tamin’ireo 
vaovao ireo ihany koa ny mpampianatra. Etsy an-danin’izay, tsy voaomana ny fetran’ora hanaovana 
fampiharana”, hoy Rakotonirina Justin, filoha lefitry ny Vovonan’ny sekoly tsy miankina eto 
nandritra ny fankalazana ny fidirana ôfisialy ho an’ny sekoly katolika, teto amin’ny Diosezin’Antananarivo, 
sabotsy lasa teo, teny amin’ny sekoly Esca Antanimena. 

Naneho ny ahiahiny ihany koa ry zareo manoloana ny mety ho endriky ny fanadinam-panjakana Bakalôrea 
ny taona 2021, aorian’ny fanovàna ny fandaharam-pianarana ho an’ireo kilasy taona voalohany. 

“Manahy ny amin’ny endri-panadinana amin’io taona voalaza io izahay satria efa misy ireo lisea 
nampihatra ny fandaharam-pianarana vaovao literera, siantifika, ary fampianarana ara-tsiansa 
ekonomika. Rehefa tonga ny Bakalôrea, inona no fandaharam-pianarana hoarahina? Raha ilay fandaharam-pianarana 
no hatao, hampalahelo ireo avy amin’ ilay sekoly zato nanaovana ny andrana. Raha ilay vaovao kosa 
dia hanao ahoana ny ambiny? ”, hoy indray ny Rakotonirina Justin. Taorian’ny atrikasa momba ny 
ho an’ny fanabeazana (PSE) natao tany Antsirabe, izay efa nambaran’ny sekretera jeneralin’ny 
Fanabeazam-pirenena fa fampahafantarana no nanaovan’ny Vovonan’ny sekoly tsy miankina fanambaràna 
ny sabotsy io. Nohitsian’ireto farany fa: “tsy tokony hahamaika ny fanovàna fa mila dinihana miandalana”. 









Enregistrer mon nom, mon e-mail et mon site web dans le navigateur pour mon prochain commentaire. 



