FANAMORIANA MOTOCROSS :: LASAN’I RANTY NY AMBOARAN’NY “X-COUNTRY” ANTSIRABE • AORAHA

Niakaran’i Ranty Ernest, ny alahady lasa teo, ny zana-tohatra voalohany tamin’ny lampihazon’ny 
manamory motocross, “X-Country”, tany Antsirabe. Tonga voalohany tamin’ny sedram-pifaninanana 
ity mpanamory Husqvarna FC 250 ity. Tamin’ny dingana voalohany dia tavela tany aoriany i Claudio 
izay mpana­morin’ny KTM sady efa indimy voahosotra ho tompondakan’i Madagasi­kara. Toy izany 
teo amin’ny dingana faharoa, ny alahady. 

Nitana ny laharana faha­roa, vokatr’izany, i Claudio Tida. I Tsirava Razafimahefa na Tsitsi kosa 
teo amin’ny laharana fahatelo, niaraka tamin’ny motocross marika Sherco noentiny. Tany amin’ny 
fahefatra vao nisy mpanamory teratany renioney, Nicolas Gérard, nitondra môtô marika KTM. 

Tamin’ny filaharana teo amin’ireo sokajy hafa indray dia i Larissa Raobelinasy (KTM) no mpanamory 
voalohany, raha i Aaron Rakotoarimanana (Sherco) no voalohany tamin’ny sokajy juniors. I David 
(Husqvarna) kosa no niakatra ny tendron’ny lampihazo teo amin’ny sokajy Espoir, raha i Tsitsi 
sokajy vétérans 1. 

I Roger Gauvin (KTM) no voalohany teo amin’ny sokajy vétérans 2. 

I Andy Andrianirina (Husqvarna) sy Miaro Razafimahefa (Kawasaki) ary Yohan Tianiaina (Husqvarna) 
tonga voalohany tamin’ireo sokajy 85CC sy 65CC ary 50CC. 









Enregistrer mon nom, mon e-mail et mon site web dans le navigateur pour mon prochain commentaire. 



