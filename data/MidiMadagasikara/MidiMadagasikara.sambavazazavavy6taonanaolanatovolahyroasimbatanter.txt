SAMBAVA : ZAZAVAVY 6 TAONA NAOLANA TOVOLAHY ROA, SIMBA TANTERAKA – MIDI MADAGASIKARA

Nahazo laka tato ho ato ny trangana fanolanana mihatra amin’ny ankizivavy kely tsy ampy taona any 
Distrikan’i Sambava. Afak’omaly, tovolahy iray voatondro ho nanolana zaza vao enina taona monja 
voasambotry ny Fokonolona tao Tsarahitra Kaominina ambanivohitry Antsirabe Nord. Mba hisorohana 
hatezeram-bahoaka, dia nampandrenesana haingana an’ ity tranga ity mpitandro filaminana, ka 
hatrany ireto farany dia nandefa Zandary tany an-toerana. Araka ny fanampim-baovao azo dia misy 
iray hafa karohina fatratra amin’izao, izay voatonona ao anatin’ny tambanjotran’ny mpanolana, 
mafy amin’ity raharaha fametavetana tamin’ny fomba mamohetra ankizivavy ity. Hatramin’ny omaly 
nanoratana ny vaovao, dia mbola tsy mijanona mandeha rà ny fivavina’ilay ankizivavy voaolana, 
efa manaraka fitsaboana ao amin’ny CHRR Besopaka hopitaliben’ i Sambava. 




















