ANTANIMENA, MAMORY IVATO… : MIRONGATRA NY FANAFIHANA MITAM-BASY AMIN’NY ÉPICERIE | NEWSMADA

Par Taratra sur 23/06/2017 

Omaly tokony ho tamin’ny 10 ora sy 15 minitra maraina, notafihana telo lahy nitondra basy P.A iray 
ny toeram-pivarotana iray, teny Antanimena tsy lavitra ny foiben’ny HVM. Voaroba tamin’izany 
vola tamin’ny baoritra tao an-tsena sy ny firavak’ireo mpivarotra. Norobain’ny jiolahy ihany 
vehivavy iray nisakafo tao, ka lasa ny finday niaraka tamin’ny poketra. Araka ny fitantaran’ireo 
telo lahy ireo olon-dratsy niditra tao an-tsena. “Niditra avy any ivelany nanao be fiavy izy ireo, 
ny roa nijoro nanambana basy teo anoloan’ny “vitrine”, ny iray namonjy anay taty anatiny. Nitazona 
P.A iray avy ireo olona ireo ary nanambana anay sy izay teo amin’ny manodidina”, hoy rangahy mpivarotra. 

Tsy nisaron-tava izy ireo fa nanao “bonet” avokoa. “Ny iray lava fa ny roa lahy somary kelikely fohifohy”, 
ny fanazavana. 

Nikasa hitifitra ireo jiolahy saingy latsaka ny bala iray ka tsy nipoaka ny basy. Tavela teo ilay 
rehefa nitsoaka ireo mpanafika. Nisy nampandre ny polisy ihany ireo olona teny ivelany nahatazana 
jiolahy ary vetivety ireo dia tonga teny. Tsy tratra anefa ireo fa ny polisy nitontona ireo olon-dratsy 
niditra elakelantrao tany amin’ny Malacam. Nanao savahao sy nanara-dia ny polisy saingy tsy hita 
nanjavonan’ny jiolahy. 

Nentin’ny BC Anosy ilay bala nanaovana fanadihadiana. Nametraka fitoriana kosa ny mpivarotra. 



Nipoaka ny basy teny Ivato 

Nitrangana fanafihana ihany teny Mamory Ivato omaly hariva. Lasan’ny jiolahy ny 10 tapitrisa 
sy ny finday tamina toeram-pivarotana iray. Nipoapoaka ny basy teny an-toerana. Voalaza fa telo 
no niditra tao amin’ilay trano fivarotana, nividy rano. Nambanan’izy ireo basy P.A ny tompon’ilay 
ary niditra ireo namany enina hafa. 

Ny efatra nitondra antsy, ny roa nitondra basy. Lasa tamin’izany ny vola mitentina 10 tapitrisa 
sy ny finday ary ny fitaovana elektronika rehetra tao amin’ilay fivarotana. Nitifitra olona roa 
jiolahy raha iny saika hanenjika iny ny manodidina. Naratra ireto voatifitra ary nentina haingana 
amin’ny HJRA. 

Manakaiky ny fety, miseho lany ny fanafihana eto an-drenivohitra sy ny manodidina. Fanafihana 
izay mampihorokon-koditra ny olona tanteraka. Aiza ho aiza ilay hetsiky ny polisy? 



Les commentaires sont fermées. 

