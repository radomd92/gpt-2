TSY MBOLA TARA • AORAHA

Any amin’ny tany hafa, na mahantra fa indrindra manan-karena, dia tena raharaham-pirenena izany 
izany. Mainka moa fa hoe taranja be mpitia sy mpankafy, toy ny baolina kitra. Teto amintsika, dia 
mpanao pôlitika ny fanatanjahantena. Sakaizan’ny mpandresy ireo mpitondra rehefa tojo fahombiazana 
atleta na taranja iray. Pi-maso any amin’ny vata fandatsaham-bato kosa rehefa te ho tsaratsara 
eo imasom-bahoaka. Tsy nahagaga raha toa tsy maintsy nifofotra tsy nety kivy, niady mafy sady mivoaka 
ary miaritra ny fihafiana isan-karazany mihitsy vao tafita ireo atleta sy taranja sasany. Anjaran’ny 
amin’ny taranja baolina kitra izao no migoka an’izany tsiron’ny fahatafitana amin’ny dingana 
kokoa izany. Sambany hiatrika ny dingana farany amin’ny fiadiana ny tompondakan’i Afrika (CAN) 
amin’ny alalan’ny Barea. Tsy tanjona farany akory io, fa santatry ny manetsa be mbola ho avy. Fifanintsanana 
raraka foana mantsy hatramin’izay, na eo an-tokonana dia tapi-dalana. Tompon’andraikitra tamin’ny 
fisian’ny tosika nilain’ny ekipa sy ireo mpitantana ary ireo mpilalao, ny fanjakana. Tsy misy 
fa ireo rehetra efa nifandimby teo. Tsy mbola tara anefa. Na ho sakaizan’ny mpandresy indray aza, 
mbola ady goavana tokony hosorohana mba tsy hampihena ny herim-pon’ireo mpilalao ny fanampiana 
amin’ny rehetra. Indrindra ny fanjakana. Aoka tsy hiverina intsony ny hoe: voatery hiandry ny 
mpikarakara ny fiaramanidina handehanany na hiverenany amin’ny lalao atrehany ny Barea. Aoka 
hisy indray ny hoe hitady saran-dalana etsy sy eroa. Aoka hamoronana vahaolana dieny izao, na ny 
mpanazatra, ny tambiny ho an’ny mpilalao, ny sakafony, ny kojakoja fampiasan’ny mpilalao… Ary 
lehibe tsy azo adinoina intsony dia ity: ekipam-pirenena an’ny Malagasy rehetra manerana ny Nosy 
Barea. Ataovy mahita ny anjara masoandrony amin’ny fahitana mivantana ny lalao amin’ny fahitalavitra 
ireo vahoaka hatrany ambany ravin-kazo any. Tsy ampahafirin’ny fandaniana raha izay saran’ny 
ilaina amin’izany. Azo arenina ny lesoka. Isika aza tsy kivy kanefa efa tara am-polony taona maro 
mba tafakatra amin’izany dingana famaranana amin’ny CAN eo amin’ny baolina kitra izany. 









Enregistrer mon nom, mon e-mail et mon site web dans le navigateur pour mon prochain commentaire. 



