NIHENA NY ZAZA VOAN’NY TSY FANJARIAN-TSAKAFO | NEWSMADA

Par Taratra sur 20/10/2018 

Nihena ny isan’ny zaza tratran’ny tsy fanjarian-tsakafo mahery vaika antonony ho an’ny toby PNNC 
Tanantsoa Ankamena, distrikan’Amboasary Atsimo. 12 ny isan’ny ankizy noraisina an-tanana ao 
toby, ny volana septambra lasa teo, raha 49 izany ny taona 2016, araka ny fanazavan’ny mpiandraikitra 
fandaharanasa fanjarian-tsakafo (ORN Anosy), Andriamahazosoa Norohanitra. 405 ny isan’ny 
karakarain’ny toby efa niasa, nanomboka ny taona 2000. Ny taona 2016 no nisy ny fanisana ho an’ny 
hisitraka ny tetikasa Fiavota manan-janaka latsaky ny 5 taona. Toy ny toby rehetra, misahana ny 
reny sy ny zaza ny ACN, i Haova Fanampisoa Suzanne, miaraka amin’ny ONG Ampela Mitraoka. Mitsidika 
isan-tokantrano koa raha ilaina. Ankoatra ny ao amin’ny Ankamena Tanantsoa, tonga manatona ny 
ko ny mponina ao amin’ny fokontany Vohibasia. Mpamboly ny ankamaroan’ny mponina. “Mazoto mamboly 
ireo. Olana ny rano”, hoy ny sefo fokontany, i Laha Vorigidy. 900 ny olona iadidiany ary maro anisa 
ankizy. “Maina ny tanimboly ary vovo ny ampiasaina hanondrahana izany. Eo koa ny bibikely mihinana 
vokatra eny antsaha”, hoy ny nambarany. 



Les commentaires sont fermées. 

