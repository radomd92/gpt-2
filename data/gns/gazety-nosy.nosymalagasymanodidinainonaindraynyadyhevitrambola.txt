NOSY MALAGASY MANODIDINA : INONA INDRAY NY ADY HEVITRA MBOLA HIFANAOVANA E ?

Amin’ny alatsinainy ho avy izao no higadona ny faha-18 novambra izay nambara fa hivorian’ilay 
iombonana (commission mixte) eo amin’i Frantsa sy i Madagasikara, izay voalaza fa handinika ny 
hamerenan’i Frantsa amin’i Madagasikara an’ireo Nosy Malagasy manodidina an’i Madagasikara. 
fivorian’ny filankevitra ny minisitra tamin’ny alarobia teo no nivoaka ny anaran’ireo Malagasy 
ny vaomiera, izay tarihin’ny Praiminisitra Ntsay Christian, ny Pr Ranjeva Raymond, ny Visy Amiraly 
Antoine de Pädoue Ranaivoseheno, ny Capitaine de Vaisseau Jean Edmond Randrianantenain, ny Dr 
Djacoba Liva. 

Ho an’ny maro aloha dia fandaniana andro ny hananganana vaomiera toa izany satria raha vitan’ny 
hevitra ambony latabatra fotsiny izy io dia anjaran’ny ministeran’ny Raharaham-bahiny ny mampanjaka 
hevitr’i Madagasikara ara-pomba diplaomatika, dia izay. 

Etsy ankilany, mbola tokony hisy ady hevitra inona indray koa moa ny famerenan’i Lafrantsa an’ireo 
Malagasy manodidina an’i Madagasikara ireo fa tsy ny fandrafetana ny rijan-teny amin’ny taratasy 
no iarahana dia samy manao sonia ny tompon’andraiki-panjakana avy amin’ny andaniny sy ny ankilany, 
izay? Sa mbola misy manana eritreritra hoe tsy tsara raha miala tanteraka amin’ireo Nosy Malagasy 
ireo i Frantsa? Aoka hazava ny resaka ! 

Ny Pr Ranjeva Raymond, izay nitarika ny fandrafetana ny rijan-teny nentina teo anoloan’ny Firenena 
ka nitarika ny fankatoavan’ny Firenena Mikambana tamin’ny 1979 fa “an’i Madagasikara ireo Nosy 
ireo”, dia nanamarika fa “tsy misy ady hevitra tokony hifanaovana amin’i La Frantsa intsony fa 
famerenan’i La Frantsa an’ireo Nosy ireo avy hatrany amin’i Madagasikara no dingana atao izao.” 

Ankoatra io vaomiera iombonana io, ahoana koa ny momba ilay nambaran’ny Praiminisitra Ntsay Christian 
“fakan-kevitra” hatao na “consultation nationale” ? 

Izahay moa tamin’io dia nitaky mivantana tamin’ny mpitondra fanjakana eto mihitsy hoe “aza rebirebena 
itadiavana irika ny hanodinkodinana ny rariny sy ny marina ary ny ara-dalàna ho an’ny Malagasy 
ireo Nosy ireo fa ambarao ho fanta-bahoaka mivantana ny hevitrareo mpitondra, dia mandray ny fepetra 
amin’izany ny vahoaka?” 

Tsorina aloha fa mampanahy be ihany ny ao ambadik’io hoe “fakan-kevitra” io. Ny anjaran’ny mpitondra, 
hazava ny resaka, dia tsy ady hevitra ambony latabatra fotsiny na ampahan’olom-bitsy no ampidirina 
rafitra iray, toa io vaomiera io, dia hifandresy lahatra amin’i Frantsa. Tsy any ny vahaolana. 
ianareo mpitondra, miaraka amin’ny olobe isan-tsokajiny eto, na raiamandreny ara-pôlitika 
na raiamandreny ara-panahy na raiamandreny ara-drazana na mpandraharaha ara-toekarena na vato 
ny tany, na mpitantana fikambanana sy firaisa-monim-pirenena na mpitaiza Tanora sy mpitarika 
na mpanankanto na mpanao gazety, na iza na iza; Tariho ireo hifanentana amin’ny vahoaka hiombom-peo 
fitakiana miaraka amin’ny vava amin’i Frantsa hamerina miaraka amin’ny vava ho an’i Madagasikara 
Nosy Malagasy manodidina ireo. 

Tsy hamotsotra fotsiny ho antsika an’ireo Nosy ireo i Frantsa satria fantany tsara fa harena tsy 
pesipesenina no ao ankibon’ireo Nosy ireo, ary izy Frantsay no te hangeja sy hitantana samirery 
ho amin’ny tombontsoany, ka “matesa izay ho faty fa tsy ahoanay izay vokany fa anay ireo”, hoy i Parisy. 

Rehefa tsy afaka mamondrona ny herim-bahoaka hiara-hientana ho amin’ny fitakiana an’ireo Nosy 
ny mpitondra fanjakana, dia aoka tsy hanonofy isika ka hoe hanome ankamorana antsika Malagasy 
misy fepetra an’ireo Nosy Malagasy ireo i Frantsa. 



