VAVATENINA : OLONA ROA MATY TOTOTRY NY TANY, MBOLA TSY HITA NY IRAY – MIDI MADAGASIKARA

Nisehoana zava-doza indray tany amin’ny distrikan’i Vavatenina ny zoma maraina 26 aogositra 
teo, tokony ho tamin’ny fito ora tany ho any. Lehilahy roa no maty nihotsahan’ny tany tao amin’ny 
Betsakotsako, Kaominina ambanivohitr’i Maromitety. Tsy fantatra mazava izay tena zava-nitranga 
raha ny vaovao voaray dia fantatra fa teo am-pihadiana ny tany izy ireo no nihotsahan’izany. Efa 
nijery ny zava-misy teny an-toerana ny zandary avy ao amin’ny borigady Vavatenina. Hatreto, mbola 
fatin’ilay lehilahy iray no hita fa ilay faharoa kosa mbola tsy fantatra izay misy azy ka heverina 
mety any amin’ny farany ambany izany. Efa nomena ny havany ilay razana. Misokatra kosa ny fanadihadiana 
ity loza ity ary efa mandeha ny famotorana. 




















