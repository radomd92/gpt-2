ANKADINDRAMAMY: TAXI-BE IRAY NITRONGY TOERAM-PIVAROTANA | NEWSMADA

Par Taratra sur 20/09/2019 

Rava mihitsy ilay toeram-pivarotana notrongisin’ny taxi-be iray teny Ankadindramamy, omaly 
Taxi-be mampitohy an’Ambohimangakely ity namoa-doza ity… 

Hatairana ny an’ny rehetra teny amin’ny lalana fidinana an’Ankadindramamy, omaly maraina, nahita 
taxi-be iray nitrongy toeram-pivarotana iray. Tsy fantatra mazava izay antony nahatonga ny loza 
araka ny fanazavan’ireo olona nahita ny fitrangan’ny loza teny an-toerana, hoe tapaka hisatra 
fiara ka tsy nahafehy ny familiana intsony ny mpamily ary nahitsiny avy hatrany tao amin’ilay trano 
ny fiara. Vokany, nisy olona vitsivitsy naratra, saingy tsy nisy kosa ny aina nafoy. Potika mihitsy 
trano notrongisin’ity taxi-be ity. Potika ihany koa ny lohan’ilay taxi-be noho ny dona nateraky 
fitrongisana ilay trano. Soa ihany fa tsy tamin’ny fotoana nahabe ireo mpandeha tamin’iny sisin-dalana 
fa raha tsy izany, zava-doza noynitranga. Tsy vao izao no nahitana lozam-piarakodia amin’iny 
eny Ankadindramamy iny. Matetika, tandrevaka ataon’ny mpamily hatrany no mahatonga ny loza. 



Les commentaires sont fermées. 

