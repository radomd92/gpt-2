FADIN-TSERANANA ENY IVATO : NAHAZO FITAOVANA HITSIRIHANA NY « RADIOACTIVITÉ »

Sambany eto amintsika no hampiasa fitaovana manokana hitsirihana ny “radioactivité” ny seranam-piaramanidina 
Omaly no natolotra ny fadin-tseranana Malagasy tamin’ny fomba ofisialy ireo fitaovana vaovao 
izay nomen’ny AIEA na ny Sampan-draharaha iraisam-pirenena misahana ny angovo nokleary. Efa 
eny amin’ny seranam-piaramanidina Ivato avokoa ny fitaovana fitsirihana rehetra ka ity nomen’ny 
ity sisa no mbola tsy misy eny an-toerana kanefa tena ilaina amin’ny fisorohana ny asa fampihorohoroana. 
fa mbola savaranonando ny fametrahana ity fitaovana vaovao ity eny Ivato satria ny seranam-piaramanidina 
eran’ny Nosy no hametrahana izany, raha ny fanazavana nomen’ny tompon’andraikitra eo anivon’ny 
Hatreto dia ny seranam-tsambon’i Toamasina ihany no mbola ahitàna an’io fitaovana fitsirihana 
“radioactivité” io, ary azo ambara fa mbola tara i Madagasikara satria any amin’ny firenen-kafa 
efa saika ahitàna izany avokoa ny seranam-piaramanidina iraisam-pirenena rehetra. Satria moa 
anisan’ny tena saro-pady ny resaka angovo nokleary, ao anatin’izany ny “radioactivité”, dia 
maintsy miara-miasa amin’ny INSTN na ny Sekolim-pirenena ambony momba ny teknôlôjia nokleary 
fadin-tseranana amin’ny fampiasana sy ny fikojakojana ity fitaovana ity. Mbola hisy araka izany 
fiofanana homena ireo teknisianina Malagasy, mialohan’ny tena hampiasana azy eny amin’ny fadin-tseranana 
amin’ny seranam-piaramanidina Ivato. 

