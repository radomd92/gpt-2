MIARINARIVO: NIDOBOKA AM-PONJA IREO DAHALO TELO LAHY NAHATRARANA BASY | NEWSMADA

Par Taratra sur 02/10/2018 

Naiditra am-ponja vonjimaika ao amin’ny fonjan’i Miarinarivo, omaly ireo dahalo telo voarohirohy 
nahatrarana basy vita gasy iray. Araka ny fanazavan’ny zandary, tratra tao amin’ny toerana iray 
hoe Ambohimarina, fokontany Ambohibary Atsinanana, kaominina ambanivohitra Andolofotsy, 
27 septambra 2018 teo ireto dahalo ireto. Voalaza fa raindahiny amin’ny fanafihana mitam-piadiana 
halatra omby ireto malaso ireto. Tratra tany amin’izy ireo koa ny basy vita gasy iray. Nohamafisin’ny 
fa efa nokarohina hatry ny ela ry zalahy ireto ary maro ny olona efa nitondra faisana tamin’izy ireo. 
marim-pototra no nahafahan’ny zandary nanao ny fanarahan-dia ireto dahalo ireto ka niafara tamin’ny 
azy ireo izany. Niaiky ny heloka vitany izy ireo nandritra ny famotorana nataon’ny zandary. 

Sarona tao anaty taksiborosy koa ny lehilahy roa nitondra basy vita gasy iray nandritra ny fisafoana 
zandary manao ny “Opération Mandio” tao amin’ny fokontany Bekatseko, kaominina ambanivohitr’Andapabe, 
Sambava, ny 28 septambra 2018 teo. Nahazo loharanom-baovao momba ireto roa lahy mitondra basy 
ny zandary ka niroso tamin’ny fisavana ny entan’ny mpandeha tao anatin’ilay taksiborosy ka hita 
ilay basy. Nogiazana ao amin’ny poste avancé ao Amboangibe ilay basy raha tazonina anaovana fanadihadiana 
izy roa lahy. 



Les commentaires sont fermées. 

