ANTSIRABE : JIOLAHY NITONDRA KALACH VOASAMBOTRA TAO ANATY TAXI-BROUSSE – MIDI MADAGASIKARA

Jiolahy fito lahy niaraka tamina basy no noraisim-potsiny tao anaty taxi-brousse ny faran’ny 
lasa teo. 

Fiara Sprinter iray manao zotra Antananarivo Vangaindrano no nitondra azy fito lahy ireto. Tsy 
nahafantatra ny mpandeha fa jiolahy no miray fiara aminy. Fiaraha-miasa avy tamina olona tsara 
no nahafantatra fa misy andiana jiolahy nandray taxi-brousse hihazo an’Antananarivo. Natao 
vela-pandriky ny mpitandro filaminana ka nandritra ny fisavana mahazatra ireo fiara mandalo 
Antsirabe no nahatratrana azy fito lahy ireto. Tsy afa nihetsika fa dia norasim-potsiny izy fito 
tratra niaraka taminy ny basy kalachnikov iray sy poleta vita gasy ary fitaovam-piadiana maro 
ary famahanana basy ihany koa. 

Efa eo am-pelatanan’ny mpitandro filaminana ny raharaha amin’izao fotoana ary ny fanadihadihana 
hahafantarana ny toerana nokasian’ireto olon-dratsy ireto hotafihana sy ny mombamomba azy. 



