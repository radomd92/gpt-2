HARENA ANKIBON’NY TANY : ATY AMINTSIKA MALAGASY NY BAOLINA

Safononoka ny hafalian’ny fitondram-panjakana tarihin’ny filohampirenena Andry Rajoelina 
zoma alina teo, nandritra ny lanonana nanoloran’ny Birao misahana ny fikarohana ny ao ankibon’ny 
sy ny harena tehiriziny ao, na ny “Bureau de Recherche Géologique et Minière” (BRGM) ny antontan-kevitra 
ny voka-pikarohana ny harena ankibon’ny tany ao anatin’i Madagasikara ao. Tao amin’ilay Tranoben’ny 
momba ny tantara voajanahary momba ny harena ankibon’ny tany (Muséum National d’Histoire Naturelle 
galerie de minéralogie et de géologie) any PArisy renivohitra Frantsay, no nanaovana izany. 

Zava-dehibe ho antsika Malagasy izany satria fantatra avy amin’ny alalan’izany tahirin-kevitra 
ny harena rehetra ao ankibon’ny tanintsika ao. Voaporofo indray izany ny maha-tany manan-karena 
Ny manam-pahaizana Norveziana no efa namoaka voka-pikarohana toa izany, niaraka tamin’ny teratany 
ary nampisongadina, ohatra, ny harena ao amin’ilay faritra antsoina hoe “plateau continental” 
ilany atsimo andrefan’ny Nosy iny ka hatrany anaty fari-dranomasin’i Madagasikara any. Harem-be tsy hita pesipesenina no misongadina amin’izany, na solika na etona fandrehitra na vatosoa 
na volamena sy ny maro tsy ho voatanisa. Ny dikan’izany, tsy misy antony tokony mbola hampahantra antsika fa anjarantsika ny mihitra sy 
amin’ny lala-marina takian’ny fampivoarana sy ny fampivelarana ny fiainam-pirenena sy ny vahoaka 
ankapobeny eto. Tsotra ny resaka izany. Aty amintsika Malagasy ny baolina. Isika rahateo tany manana ny fiandrianantsika 
mahaleotena. Arovan’ny lalàna iraisampirenena ny fijoroantsika malagasy miady ny tombontsoantsika, 
iantohan’ny Firenena Mikambana ny hisitrahan’ny vahoaka malagasy ny harena misy eto. Vantanina 
ny resaka anefa fa hadalantsika malagasy raha manaiky ny mbola hodrokidrokian’ny vahiny isika 
fananantsika harembe eto. 

Maro ny manam-pahaizana malagasy efa nanao fikarohana momba ny harem-pirenena ao ankibon’ny 
ao. Ny ankamaroan’ireny voka-pikarohan’ny manam-pahaizana malagasy ireny dia nahazoan’izy 
mari-pahaizana ambony karazana avokoa, na teto an-toerana na teo amin’ny sehatra iraisampirenena. 
dia mino fa ny ankamaroan’ny voka-pikarohana voarakitra ao anatin’io antontan-kevitra natolotry 
« BRGM” tany Frantsa tamin’ny mpitondra malagasy tamin’ny zoma teo io dia avy amin’ireo voka-pikarohan’ny 
malagasy, saingy atao akory fa tonga amin’ilay fitenenana hoe “valalan’amboa ka ny tompony aza 
tia ». Izany hoe “tsy nomena ny lanjany sy ny hasiny ny voka-pikarohan’ny Malagasy”, fa rehefa ny 
no manolotra azy dia hoe « tsy manam-paharoa, ary lafatra ». 

Aty amintsika malagasy àry ny baolika ka antenaina fa tsy hanintelo intsony ny fifanarahana fitrandrahana 
harena ireo toy ny natao tany amin’ny taona 2005-2006 momba ny tetik’asan’Ambatovy momba ny fitrandrahana 
nickel sy cobalt »sy ny Vondrom-barotra « Qmm » amin’ny fitrandrahana fasimainty. Tamin’izany 
mantsy dia ny tombontsoan’ny mpitondra nanao sonia ny fifanarahana, dia ny tombontsoan-dRavalomanana 
nololohaviny antampon’ny loha, ka rehefa nahazo ny anjarany amin’ny fidirany ho mpiara-miombona 
tao amin’ireo tetik’asa ireo izy, izany hoe « isan’ny mioty tombontsoa isa-taona », ankoatry ny 
isam-bolana ao, tahaka ny nataon’ny mpitondra maro nifandimby taorian’izay, dia tsy nampaninona 
zareo nifampiraharaha sy nanao sonia ny fifanarahana ny namaritra fa 2%-n’ny vokatra ihany no 
ho an’ny Malagasy fa ny 98% dia omena ny vahiny mpitrandraka. 

Enga anie tsy hiverina intsony ny tamin’izany, ary mifanindran-dalana amin’izany, antenain’ny 
malagasy fa hirosoan’ny fitondram-panjakana ankehitriny ny fanamarihana miharo fanamby nataon’ny 
Andry Rajoelina tamin’ny vanim-potoanan’ny fampielezan-kevitry ny fifidianana filohampirenena 
faramparan’ny taona 2018, izay nilazany fa « nampanao fanadihadiana tamin’ny birao matihanina 
karazana eo amin’ny sehatra iraisampirenena momba ny harena ankibon’ny tany izy ka ny valin’izany 
nampivoitra fa tsy rariny ny fifanarahana nifanaovana tamin’ny tetik’asan’Ambatovy sy ny Qmm 
farafaharatsiny dia 40%-n’ny vokatra no an’ny malagasy. » 

Manantena ny maro fa hiroso amin’ny fanavaozana ny fifanarahana tamin’ireo tetik’asa ireo ny 
ankehitriny tarihin’ny Filoha Rajoelina, ka mba ho isan’ny fanoitran’ny hoenti-miatrika ny 
ny vinam-pampandrosoana « IEM” izay nifanaovana velirano tamin’ny vahoaka, fa tsy handady tongotra 
na handohalika eo ampoto-tongotry ny Banky Mondialy sy Fmi mbamin’ireo firenen-dehibe efa zatra 
aty amintsika hatrizay sy nanani-bohitra taty ny fitondram-panjakana. Mba hampanarahana ny 
rariny sy ny hitsiny ho amin’ny tombontsoam-bahoaka koa anie ny fifanarahana rehetra mbola ho 
amin’ny tetik’asa fitrandrahana an’ireo harena rehetra fantatra fa misy ao ankibon’i Madagasikara 




