ANDRANOMADIO – TOAMASINA: NIPOAKA NY FITAOVANA, TRATRA IREO MPANAO VOLA SANDOKA | NEWSMADA

Par Taratra sur 31/08/2018 

Nisy zavatra nipoaka niantsoana ny polisy tany Andranomadio Toamasina, hay fitaovana fanaovana 
sandoka ireo. Roa lahy ireo tratra tamin’izany, izay efa jiolahy raindahiny nokarohina ela… 

Saron’ny polisin’ny Fip Toamasina ry Francois Maurice, 29 taona, monina sy mipetraka ao Andromadio, 
11/42, sy i Yves Firmin, 36 taona, mipetraka ao Ankirihiry Avaratra, parisela 11/56, ny alarobia 
aogositra teo. Efa nirifatra nandositra tamina moto halatra aza izy ireo, saingy tsy afa-bela 
polisy. Jiolahy efa gagilahy sy ela ny nikarohan’ny mpitandro filaminana ireto roa lahy ireto, 
ny famakiana trano ary mbola nahatrarana fonoka, karazam-panafody maharesin-tory ny tompon-trano 
koa ny mpiambina ireny izy roa lahy ireto. 

Tsy ireo raharaha ireo anefa ny nahatonga ny polisin’ny Fip, notarihin’ny komandany, ny kaomisera 
Jules, teny Andranomadio, fa nahazo antso tamin’ny manodidina izy ireo ny amin’ny fisian’ny zavatra 
tao an-toerana. Vao nahatazana ny fahatongavan’ny Fip izy roa lahy tao anatin’ilay toerana nisy 
nipoaka, rifatra nandositra tamin’ny moto ka rakitra, noho izany, ny fanenjehanana. Tsy ela akory, 
voahodidin’ny Fip ny lalankely rehetra mety handosiran’ izy roa lahy hany ka nitolo-batana moramora. 
tamin’ny fisavana ny tao anatin’ilay trano, nisehoan’ny fipoahana ny polisy ka akory ny hagagan’ny 
fa fitaovana fanaovana vola sandoka ilay nipoaka. 

Miparitaka ny vola sandoka 

Manaporofo ity tranga ity fa mipartika ny vola sandoka. Toerana maro no efa iparitahan’izany ary 
Toamasina aza, efa nisy fanamboarana mihitsy. Ny tany Mananara, ividianana sigara marobe ny vola 
entina anadiovana azy. Ahina ny mety mbola hiparitahan’izany, indrindra amin’izao ankatoky 
propagandy izao. Mety amin’izay mihitsy ny iparitahan’izany. Mailomailo ny mpandray volana 
sao mahazo vola sandoka. 





Les commentaires sont fermées. 

