ANTSIRABE SARON’NY MPITANDRO FILAMINANA NY MPANENDAKA 15 LAHY – MIDI MADAGASIKARA

Mitohy ny hazalambo ataon’ny mpitandro filaminana ireo tontakely sy jiolahy ary mpanendaka eto 
sy ny manodidina. Mpanendaka 15 lahy indray mantsy no sarona. Taorian’ny niakaran’ny raharaha 
amin’ny fitsarana dia nahiditra am-ponja avokoa izy 15 mirahalahy. Noho ny hamaroan’ny taratasy 
voarain’ny mpitandro filimanana mahakasika ny resaka fanendahana tamina toerana telo teto Antsirabe 
voatery nanaovana hetsika manokana ireo toerana telo ireo. Isan’izany ny ao Andranomandevy, 
mampikaikaika ny mponina eny amin’ny manodidina tokoa raha ny afitsok’ireo jiolahy. Toy izany 
koa ny toerana mifanakaiky aminy ao Atsimontsena. Nandrenesana fitarainana toy izany ihany koa 
amin’ny manodidina ny gara. Nanao ny vela-pandrika ny mpitandro filaminana tamin’ireo toerana 
ka maromaro no vosambotra. Ireo namany voasambotra no nanondro ny namany hafa ka nahatratra 15 
vosambotra hatreto. Misy amin’ireo vosambotra ireo no miasa amina orinasa tsy miankina miantoka 
eto Antsirabe. Fantatra fa mbola maro ireo naman’ireo voasambotra no voarohirohy sy voatonona 
ary efa eo am-pikarohana azy ny mpitandro filaminana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

