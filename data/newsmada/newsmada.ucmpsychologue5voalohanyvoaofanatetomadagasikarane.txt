UCM  : «PSYCHOLOGUE » 5 VOALOHANY VOAOFANA TETO MADAGASIKARA | NEWSMADA

Par Taratra sur 19/11/2016 

Nampahafantarina omaly tetsy amin’ny oniversite katolika Ambatoroka (UCM) ny fivoahan’ireo 
5 nahavita fianarana sy voaofana voalohany teto Madagasikara. Nianatra nandritra ny dimy taona 
ireo ary nahazo ny diplaoma « Grand Master ». 

Miara-miasa amin’ny oniversite Sherbooke any Quebec, Canada ny UCM amin’ny fampianarana ireo 
amin’ity lalam-piofanana “psychologie” ity. 

Mbola vitsy rahateo ireo manam-pahaizana manokana momba ny “psychologie” eto Madagasikara. 
ilaina anefa izy ireny indrindra amin’izao firotoroton’ny fiainana izao. Betsaka ihany koa ireo 
fikorontanan-tsaina noho ny hamafin’ny fiainana sy ny fisedrana maro. 

Tsy mifidy taona intsony ny fikorontanan-tsaina, liana ireo “psychologue” ankehitriny fatratra 
na ny tanora ny olon-dehibe. Anisan’ny mila fitsaboana any amin’izy ireny ireo nidonam-pahoriana 
maty vady na zanaka na olona akaiky, olona nivoaka ny fonja, olona narary ela tany amin’ny hopitaly…. 

Misy ny fampianarana mandritra ny telo taona hahazoana ny diplaoma “Licence” ao amin’ny UCM. Efa 
fahenina ireo manana izany diplaoma “Licence” izany ho an’ity oniversite ity. 

Afaka manampy ireo olona tratran’ny rarin-tsaina, manana olana amin’ny fivelaran-tsaina, olana 
amin’ny ray aman-dreny sy ny zanaka, olan’ny mpivady, tsy filaminan-tsaina tafahoatra vokatry 
anton-javatra maro… ireo manana izany diplaoma izany. 

Nisokatra tamin’ny taona 2014 kosa ny fanitarana ny fampianarana ho dimy taona ka izao nivoaka 
ny andiany voalohany tamin’ireo mpianatra nahavita fianarana. Afaka miantsehatra manampy ireo 
manana olana mavesatra kokoa ireo manana ny diplaoma “Master”. Anisan’izany ny olona voagejan’ny 
voagejan’ny fidorohana zava-mahadomelina, olona tratran’ny famoizam-po sy very fanantenana…. 



Les commentaires sont fermées. 

