FIKAMBANAN-JIOLAHY, KIDNAPPING : “WANTED”, KAROHIN’NY POLICE RA-MAÎTRE SY NY VADINY | NEWSMADA

Par Taratra sur 07/06/2016 

Karohina ny jiolahy raindahiny antsoina hoe Rabokony sy ny vadiny. Maromaro ny anarana hahafantarana 
malaza amin’ny fanaovana kidnapping. 

Namoahan’ny polisy sampana ady heloka bevava (BC) Anosy filazana fikaronana Rakotomamonjy Lalaina 
na koa hoe Ramaitre na i Bema, na koa hoe Leone, na Rabokona, na i Grand, ny 4 jona lasa teo. Ireo rehetra 
iantsoana ity lehilahy namoahan’ny polisy filazana fikarohana ity noho ny raharaha fakana an-keriny, 
ary fanafihana mitam-piadiana. Teraka ny 27 avrily 1979 tany amin’ny Maternité Itaosy izy io, 
tsy an’asa. Tao amin’ny lot IVH 112 Ambohimanandray Ambohimanarina no adiresy farany fantatry 
polisy talohan’izao. 

Ankoatra an-dRabokony, karohina miaraka aminy koa ny vadiny, Raharimanantsoa Ravaka, teraka 
16 jolay 1996, tany Ambohimandroso. Mpanao volo ny asany, ary niara-nipetraka tamin’ny adiresy 
etsy ambony ry zareo. Voampanga ho mpiray tsikombakomba amin’ny fandosiran’ny vadiny izy io. 
tsy hita popoka moa izy roa rehefa nandehanan’ny polisy teny amin’ny trano fonenany, ary izao namoahana 
fikarohana izao. Afaka mampandre ny polisin’ny BC Anosy avy hatrany amin’ny alalan’ny antso 034 
517 26 izay mahita azy ireo. 

Anisan’ny tompon’antoka amin’ny kidnapping 

Araka ny voalazan’ny polisy, anisan’ny tompon’antoka amin’ny fakana an-keriny eto an-dRenivohitra 
Rabokony ity. Mety anisan’ireo naka an-keriny Karana teto an-dRenivohitra faramparany teo izy 
Nivoaka tamin’ny alalan’ny fahatrarana ireo namany ny mombamomba azy. Efa heno matetika miverimberina 
anarany, tahaka ireo efa nalaza hatramin’izay, toa an-dry Djaffar, Mainty sns. Anatin’ny fanadihadiana 
ny polisy amin’izao fotoana izao, ary efa mampiasa ny teknolojia avo lenta entina hanampy amin’ny 






Ireto izany ny Bonnie et Clyde malagasy… 

Les commentaires sont fermées. 

