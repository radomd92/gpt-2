BAOLINA KITRA – “BALLON D’OR” :: MPILALAO VOALOHANY VOAHOSOTRA AVY ANY CROATIE I LUKA MODRIC • AORAHA

Taorian’ny efa nahazoany ny “The Best Awards Fifa” dia nosantarin’i Luka Modric ny fisalorana 
anaram-boninahitra, “Ballon d’Or France Football”, tany amin’ny firenen’izy ireo, Croatie. Natolotra ny alatsinainy alina teo, nandritra ny lanonana fanaon’ity gazety boky ity isan-taona, 
amboara. Talohan’io dia efa nahafantatra ny fahazoany izany i Luka Modric, araka ny nambaran’ny 
fanoratana eo anivon’ny France Football. “Tamin’ny alalan’ny antso an-tariby no nampahafantarako 
Izaho no niantso azy”, hoy i Pascal Ferré, tonian’ny fanoratana eo anivon’ity gazety boky ity. 

I Luka Modric no mpilalao voalohany avy ao Croatie nahazo an’ity Ballon d’Or faha-63 ity. Ity irakiraky 
klioba Real Madrid ity no mpilalao faha-44 avy amin’ny firenen-tsamihafa voahosotra. Azo heverina 
izy sy ny kliobany nahazo ny anaram-boninahitra tompondakan’i Eoropa sy nahatafita ny ekipam-pireneny 
eo amin’ny lalao famaranan’ny fiadiana ny amboara eran-tany no nahavoafidin’ireo mpanao gazety 
azy ho “Ballon d’Or 2018”. 

Nosongonany tamin’ izany i Cristiano Ronaldo sy Antoine Griezmann ary Kylian Mbappé, izay nilahatra 
aoriany tamin’ny filaharana ankapobeny. 

Intelo no tafiditra tao anatin’ireo mpilalao hofantenana i Luka Modric. Tamin’ny taona 2016 dia 
amin’ny laharana faha-17 ny lehilahy, raha fahadimy kosa tamin’ny taona 2017. Tamin’ity taona 
dia azon’io mpilalao 33 taona io ihany izany anaram-boninahitra izany. 

Teo amin’ny sokajy vehivavy indray dia Ada Hegerberg, teratany norvezianina milalao ao amin’ny 
Lyonnais, no voahosotra. 









Enregistrer mon nom, mon e-mail et mon site web dans le navigateur pour mon prochain commentaire. 



