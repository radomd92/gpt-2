HALATRA MOTO  : MIANDAHY MIAMBAVY MANAO NY ASA RATSY, FITO MIANADAHY VOASAMBOTRA | NEWSMADA

Par Taratra sur 03/07/2017 

Nahazo vaovao ny polisy avy ao amin’ny « Brigade criminelle » Anosy, ny alatsinainy 26 jona teo fa 
andian’olona mivelona amin’ny fangalarana eny Ampefiloha Ambodirano. Miandahy miambavy ireo 
ka fito mianadahy no sarona. 

Nandeha nanamarina sy nanao fanadihadiana lalina ilay vaovao avy hatrany ny polisy taorian’izay. 
hita ilay toerana, nanao fangatahana alalana hisava tany amin’ny fitsarana Anosy ny polisy, mba 
misava ilay trano. Nandritra ny fisavana natao no nahitana kojakojana moto maro, toy ny taratasina 
marobe isan-karazany, fitomboka hosoka, fanamboarana taratasina moto. Fitoeran-doko fandokoana 
efa foana maromaro niaraka tamin’ny lehilahy iray antsoina hoe Lava Volo. 

Nilaza ity lehilahy voasambotra ity fa ny zandriny antsoina hoe Makol, izay mipetraka eny Ambohijafy 
no mpiara- miasa aminy amin’ny fangalarana moto. “Nitohy teny Ambohijafy, araka izany, ny fikarohana 
polisy ka voasambotra teny i Makol, niaraka tamin’ny moto marika BWS miloko fotsy iray”, hoy ny 
polisy. Nifanandrify tamin’io, nisy olona tonga tao amin’ny BC Anosy nitaraina ho very moto BWS 
manga sy gris teny Ambohibao ny 12 jona teo. Voalaza fa lehilahy miisa roa no naka io moto io tamin’izany. 
nampitahaina ny voalazan’ilay rangahy nilaza fa very moto sy ny taratasy tany aminy sy ny hita tany 
moto BWS tany amin’i Makol, hita fa tena azy tokoa io moto io”, hoy ny fanazavana avy amin’ny polisy. 

Tamin’ny famotorana natao azy roa lahy ireto no nahafantarana fa maro be izy ireo no mpiray tsikombakomba 
asa ratsy ity, ka izy roa lahy no mividy sy mivarotra ny moto halatra. Nanondro olona maromaro koa 
ireo, izay nolazainy fa mpiara-miasa aminy. Nitohy ny fikarohana nataon’ny polisy ka voasambotra 
Antohomadinika i Ra- balance izay manova ny laharan’ny motera sy i Tolotra izay mpandoko ny moto 
niaraka tamin’ny lehilahy iray mpividy amin’ireo moto halatra ireo. 

“Marihina fa tratra niaraka tamin’i Ra- balance ihany koa ny fitaovana fanovany ny laharana maotera. 
teny amin’ny Cenam 67ha ihany koa ny vehivavy miisa roa izay mpanome “renseignement” azy ireo”, 
ny fanamafisana. “Tamin’ny fanadihadiana azy ireo ihany koa no nahalalana fa mody ampiresahan’izy 
amin’ny resaka vato sarobidy izay efa entiny manaraka azy eny izay olona mitondra moto tiany halaina, 
rehefa variana eo alainy tampoka ilay moto ary iny izy ireo no mitsoaka”, hoy ny polisy. Voalaza 
efa nigadra noho ny halatra moto i Makol sy i Lava Volo. Mbola misy namany hafa karohina. Natolotra 
fampanoavana ny asabotsy teo ireo ary naiditra am-ponja vonjimaika. 



Les commentaires sont fermées. 

