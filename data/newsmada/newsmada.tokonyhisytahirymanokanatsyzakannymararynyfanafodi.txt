TOKONY HISY TAHIRY MANOKANA: TSY ZAKAN’NY MARARY NY FANAFODIN’NY DIABETA | NEWSMADA

Par Taratra sur 19/11/2018 

Nanao antso ho an’ny tomponandraikitra malagasy sy vahiny ny mpiandraikitra Andia- Malagasy 
amin’ny diabeta (Amadia) fa tokony hisy tahiry manokana hikarakarana ny olona manana toe-batana 
eto amintsika, toy ny ady amin’ny VIH/Sida… 70 000 Ar ny vidin’ny fanafody atsindrona insuline 
isam-bolana ho an’ny olona manana toe-tena diabetika. 1500 Ar ny vidin’ny fitaovam-panindronana 
izay ilaina ho an’ny ankizy madinika vao amam-bolana nefa manaraka fitsaboana ao amin’ny Amadia. 
izy ireo no raisina an-tanana, amin’izao fotoana izao, araka ny fanazavan’ny dokotera Ramamonjisoa 
ao amin’ny Amadia. Mety hitarika amin’ny fahafatesana ny tsy fanaovana ny tsindrona aorian’ny 
andro. Mahatratra 1 tapitrisa ny zaza tratran’ny diabeta sokajy 1 isan-taona maneran-tany. Mamono 
isaky ny 7 segaondra ny diabeta maneran-tany ary manapaka tongotra iray isaky ny 30 segaondra ny 
diabeta. Olana ny tsy fahampian’ny fitiliana satria ny 50% amin’ny olona manana toe-tena diabetika 
mahalala ny toe-pahasalamany. 

Nanohana hatrany ny Lions club 

Nanomboka tamin’ny fijoroan’ny Amadia ny taona 1983, nanohana hatrany ny fikambanana ny Lions 
malagasy tamin‘ny fanafody sy ny fitaovana samihafa. Ny asabotsy lasa teo teny amin’ny HJRA, nikarakara 
fitiliana maimaimpoana ny olona hijery ny tahan’ny siramamy ao amin’ny vatany ny club 20 avy amin’ny 
efatra : 13, 31, 32 sy 33. Tonga maro ny vahoaka ary nandray an-tanana avy hatrany ny mpiandraikitra 
amin’ny Amadia sy ny Repdia. Nanohana koa ny Fondation Telma. Nisy tranoheva maromaro nanazava 
fifandraisan’ny toe-tena diabetika sy ny voka-dratsiny. Olona 2 500 no noheverina fa hotiliana 
ny tontolo andro, araka ny fanazavan’ny filohan’ny Lions club Santatra, Rabemila Rafaralahisoa 
Nojerena koa ny olona manana olana amin’ny fahitana niaraka amin’ny LSFM. 



Les commentaires sont fermées. 

