LOZAM-PIFAMOIVOIZANA :: MATY TSY TRA-DRANO ITY MIARAMILA NITONDRA MÔTÔ • AORAHA

Namoy ny ainy teo no ho eo ny lehilahy, efapolo taona, miaramila mitondra ny grady serzà sefo, tra-doza 
amin’ny lalam-pirenena fahafito, tany amin’ny kaominina Vohiposa, tamin’ny harivan’ny alakamisy, 
ho tamin’ ny fito ora. Nitondra môtô izy ary nanao taingin-droa niaraka tamina vehivavy iray. Naratra 
koa io vehivavy io. Nifandona tamin’ny kamiao iray ny kodiaran- droa nisy azy ireo. 

Nifanena ny kamiao sy ny môtô noentin’ity miaramila. Teo amin’ny lalana misy fiolahana no nisehoan’ 
loza. «Nandeha mafy ny môtô. Tsy nahatazona ny familiana ny mpamily, ka nahatonga azy ireo nivily 
amin’ny kamiao nifanena taminy. Nianjera tany amin’ny lalan’ny kamiao ilay môtô ka voahitsaky 
kodiarana alohan’ity fiarabe. Samy tafasitrika tao ireo olona roa nandeha môtô. Nosokirina mihitsy 
azo ny vatana mangatsiakan’ilay miaramila », hoy ny zandary any Vohiposa. Ilay vehivavy naratra 
nahafantarana sy nilaza ny mombamomba an’ity miaramila tra-doza niaraka taminy. 









Enregistrer mon nom, mon e-mail et mon site web dans le navigateur pour mon prochain commentaire. 



