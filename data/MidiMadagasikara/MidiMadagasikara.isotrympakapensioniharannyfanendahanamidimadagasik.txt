ISOTRY : MPAKA « PENSION », IHARAN’NY FANENDAHANA – MIDI MADAGASIKARA

Saika mitaraina avokoa ireo beantitra mpaka « pension » amin’ny afitsok’ireo mpanendaka eny amin’iny 
Isotry sy ny manodidina iny. Raha ny filazan’i Bebe Faustine, isan’ireo mpisotro ronono mandray 
eny an-toerana, dia efa andrasan’ireto olon-dratsy ireto fotsiny izay fivoahan’ilay olona avy 
birao ary ampiharany ny asa ratsiny amin’izay avy eo. « Ny tena efa osa, tsy afaka ny hanenjika sy 
akory », hoy hatrany ity beantitra ity. Ireto mpandray « pension » ireto, raha ny fantatra hatrany, 
mazàna mandeha irery. Etsy andanin’izay ihany koa anefa, izy ireo efa reraky ny filaharana lavareny, 
raha ny fantatra hatrany dia tonga lavitra mihitsy. Mba hamonjena ny laharana alohaloha dia misy 
ireo no mamonjy eo vao mangiran-dratsy, ny sasany kosa mahavita miaritra sy matory eny an-toerana 
hiandrasana ny fivoahan’ny birao ny ampitso. Nefa dia mbola izao misy maka izao indray ilay vola 
avy eo. Miraviravy Tanana, araka izany, ireto beantitra mpisotro ronono ireo ary manao antso avo 
tompon’andraikitra isanisany, mba hijerena akaiky ny momba azy ireo. 



