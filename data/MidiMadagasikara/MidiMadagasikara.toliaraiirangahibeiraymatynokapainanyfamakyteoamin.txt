TOLIARA II : RANGAHIBE IRAY MATY NOKAPAINA NY FAMAKY TEO AMIN’NY TENDANY – MIDI MADAGASIKARA

Vokatry ny hasarotam-piaro diso tafahoatra. Lehilahy lehibe iray no maty tsy tra-drano nofirain’ny 
ny famaky teo amin’ny tendany, ny talata teo, tany amin’ny kaominina Ankililoaka Toliara II. Raha 
vaovao voaray dia nisintaka an-drangahy vadiny ramatoa izay tsy nahazaka intsony ny daroka vono 
aminy saika isan’andro ny herinandro iny, ka nody tany amin’ny ray aman-dreniny. Tonga hamerina 
vadiny ity lehilahy namono ny rafozany ity afak’omaly, saingy tsy nanaiky ity farany, ka raikitra 
fifamaliana, satria nilaza ity lehilahy tompom-bady nisitaka fa efa misy olon-kafa misakaiza 
vadiny. Rehefa nandre ny fitarainan’ny rainy ilay zanany vavy dia nivoaka hamonjy kanjo voadaroka 
koa ka tsy afaka nanao na inona na inona na dia nahita ny rà nandriaka. Mbola nanao faran-teny moa 
mpamono olona alohan’ny nandehanany nitsoaka ary nilaza fa mbola hovonoina miaraka ilay rafilahiny 
ny vadiny. Karohina fatratra amin’izao ilay raim-pianakaviana nahavanon-doza. 




















