TSY NAHAZO LP NA MARARY AZA  : NAVERINA AM-PONJA NY FILOHAN’NY HAFARI | NEWSMADA

Par Taratra sur 28/12/2016 

Nifanindran-dalana tamin’ny famoahan’ny fitsarana ny valin’ny didim-pitsarana an’Andriamananoro 
omaly, niakatra teny amin’ny fitsarana Anosy koa ny raharaha momba ny filohan’ny Hafari Malagasy, 
Jean Nirina. Nangataka fahafahana vonjimaika (LP) izy, saingy nolavin’ny fitsarana izany fangatahana 
vonjimaika izany. Nandritra ny fandalovany teny Anosy omaly, tsikaritra fa ao anatin’ny tsy fahasalamana tanteraka 
Jean Nirina. Manaporofo izany ny fisian’ny tavoahangy misy serum izay tsy misaraka aminy. Vory 
teny amin’ny lapan’ny Fitsarana Anosy koa ireo mpanara-dia azy ary niteraka fimenomenomana teo 
sasany amin’izy ireo izany. Nilaza izy ireo fa tsy misy mihitsy ny fanajana ny zon’olombelona satria 
anatin’ny tsy fahasalamana ny filohan’ny Hafari Malagasy nefa tsy misy akory ny fijerena ny zon’olombelona 
izao tsy fahasalamany izao. 

Tsiahivina fa tratran’ny aretina tampoka teny amin’ny fonjan’Antanimora izy ka voatery tsy maintsy 
hopitaly haingana noho izany tsy fahasalamany izany. Isan’ilay raharaha anenjehana azy ny hoe 
andraikitra sy fitazonana olona an-keriny. 



Les commentaires sont fermées. 

