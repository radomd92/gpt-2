VARY LO AO AMIN’NY SERANAN-TSAMBON’I TOAMASINA : MISY MIBIZINA MAMOAKA, POLISY NO MPANAMORA NY FITATERANA AZY – MIDI MADAGASIKARA

Efa namoahan’ny filohan’ny fitsarana didim-pitsarana ireto kaontenera 20 feno vary lo fa hodorana 
herinandro nivalona iny, saingy notohanan’ny minisiteran’ny varotra sy ny fanjifana izany didy 
ka tsy raikitra ny fandorana ilay vary efa telo taona nihitsoka tao amin’ny seranan-tsambo, satria 
nalain’ny tompony izay efa tsy hita tao anatin’izany fotoana izay. Hagagana anefa ny an’ireo zandary 
misy mamoaka an-tsokosoko noho ny tambajotra henjana be eo anivon’ny ladoany sy ny seranan-tsambo 
ny talem-paritry ny varotra sy ny fanjifana Toamasina, dia tafavoaka ny seranan-tsambo izany 
misy ireo vary lo hodorana miandry valin’ny fanohanana izany. Teo am-pamoahana ireo vary tao anaty 
iray tao amin’ny lalam-baovao Tanambao V ampidirina tao anaty trano lasa magazay iray no nahatraran’ny 
ambodiomby ireto vary efa lo kasaina hamidy eny an-tsena eto amintsika noho izao olana ara-bary 
izao. Nandray ny andraikiny nanageja ilay trano natao magazay tao Tanambao V ny zandary, avy hatrany 
dia nohazonina vonjy maika eo anivon’ny tobin’ny zandary eto Toamasina ireo olona rehetra tratra 
izao fibizinana sy fangalarana vary efa lo tao amin’ny seranan-tsambon’i Toamasina izao, isan’izany 
polisy tsy nanao fanamiana nanara-dia ilay fiara vaventy nitondra azy mba tsy hisy hanakana; efa 
rahateo ny fanadiadiana lalina eo anivon’ny zandary ahalalana ireo rehetra mifaningotra amin’izao 
“famosaviana” ny malagasy izao. Ankoatra izay, dia fantatra ihany koa izao fa mampitarazoka ny 
an’ireo teratany Pakistanais telo lahy, dia ny tatitra tsy ampy porofo sy feno kitoatoa nataon’ny 
varotra, izay nanaovan’ny fampanoavana fanamarihana ka naverina eny amin’ny talem-paritry 
varotra, mba tsy hisian’ny fanomezan-tsiny ho an’ny fitsarana indray amin’ny didy horaisiny. 




















