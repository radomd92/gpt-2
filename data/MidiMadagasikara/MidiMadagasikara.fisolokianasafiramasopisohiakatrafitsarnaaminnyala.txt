FISOLOKIANA SAFIRA “MASOPISO” : HIAKATRA FITSARÀNA AMIN’NY ALAROBIA IZAO – MIDI MADAGASIKARA

Mbola mitana ny sain’ny maro amin’izao fotoana izao ilay resaka fisolokiana nataon’ny teratany 
tamin’ny afera safira, antsoina hoe “masopiso”. Niakatra fitsaràna ny sabotsy lasa teo mantsy 
raharaha ity. Raha araka ny filazan’ireo mpitrandraka, izay voasoloky, dia nahemotra amin’ny 
izao izany noho ny tsy fahaizan’ilay teratany “Sri-lankais” teny malagasy. “Tetika io, mba tsy 
ny vatonay”, hoy Atoa Abdoul Bezara, iray amin’ireo mpitrandraka safira any amin’iny faritra 
iny. “Tamin’izy niresaka tamiko ny momba io vato io mantsy dia miresaka amin’ny teny malagasy tsara 
fa sady tsy amin’ny teny frantsay no tsy amin’ny teny anglisy”. Hatramin’izao mantsy, raha ny fanazavana, 
ny resaka nifanaovan’izy ireo tamin’ny mpanao gazety omaly, tetsy Andrefan’Ambohijanahary, 
mbola tsy any am-pelatanan’izy ireo ilay vato sarobidy, milanja 30 grama mahery. Fivadiham-pitokisana, 
izay no vesatra anenjahan’ireto mpitrandraka nahatsiaro ho voasoloky ireto ireo srilankais 
sy vehivavy iray. “Ny hamerenana ny vatonay ihany no takianay”, hoy hatrany izy ireo mamerimberina 
fitakiana izany. Raha ny filazan’izy ireo mantsy dia efa vonona ny tsy hamerina mihitsy ireto safira, 
resabe ireto olona nisoloky ireto. “Aleon’ilay madama, hono migadra, fa amam-bolana dia mivoaka 
satria voavidiny miaraka amin’ireo teratany vahiny ny fitsaràna”, araka ny filazan’i Abdoul 
nitondra teny ny fitarainan’ireto namany, sivy mirahalahy. “Miantso ny fitondrana mahefa araka 
izahay, hanara-maso akaiky ity raharaha ity, indrindra fa io fitsaràna amin’ny alarobia io”. 
tsiahivina kely ity resaka ity, ny alatsinain’ny paka teo no nilaza hividy safira amina mpitrandraka 
Andrebabe, Ambatondrazaka, ny srilankais roa izay noelanelanin’ny vehivavy iray. Tonga taty 
tsy hita niaraka tamin’ny safira ireto olona telo ireto. Nitory teny anivon’ny sampan-draharahan’ny 
ankibon’ny tany izy ireo, ka efa voatazona sy atao fanadihadiana ny olona roa, voampanga amin’ity 
ity. Mbola misy olona karohina, teratany vahiny iray, izay vinavinain’ireo olona tompon’ny safira, 
mihazona ity vato mitentina iray miliara mahery ity. 



