MANOMBOKA MANGATSIAKA NY ANDRO : MAMELY NY KOHAKA SY GRIPA | NEWSMADA

Par Taratra sur 12/04/2016 

Namirifiry ny andro teto Antananarivo sy ny manodidina omaly tontolo. Tafidina hatrany amin’ny 
ny mari-pana ambany indrindra. Nahatsiaro ho nangatsiaka avokoa ireo rehetra nivoaka ny trano 
ary tsy nisava izany hatramin’ny hariva. 

Fotoana mampirongatra ny gripa sy ny kohaka ny vanim-potoan’ny mampisara-taona toy izao raha 
filazan’ny dokotera. Mila manampy hery fiarovana araka izany mba tsy hampandamaka am-pandriana 
hitarika havizanana be ny gripa. 

Tokony hatao isan’andro ny fihinanana sakafo mitondra hery fiarovana toy ny voankazo masaka sy 
sasa. Atao mafana tsara ny zazakely sy ny ankizy madinika izay tsy maintsy hivoaka ny trano. 

Ilaina ihany koa ny fahazotoana misotro rano mafana mba tsy hampiditra ny hatsiaka sy ny rivotra 
anaty kibo ka hitarika hatramin’ny mandoa sy marary kibo avy eo. Fadiana ny sakafo mavesara sy saro-devonina 
hanamorana ny fiasan’ny vavony. 

Ankoatra ireo, mila mihetsiketsika ny vatana, manao fanatanjahantena fa manampy betsaka amin’ny 
ra izany ary mampafana ny vatana ihany koa. 



Les commentaires sont fermées. 

