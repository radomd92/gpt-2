VONOAN’OLONA TENY AMBOHIMANARINA  : JIOLAHY TELO NIDOBOKA ENY ANTANIMORA | NEWSMADA

Par Taratra sur 28/04/2018 

Nidoboka eny Antanimora ireo lehilahy telo voarohirohy ho tompon’antoka tamin’ny fidarohana 
iray niaraka tamin’ny sakaizany teny Anosisoa Ambohimanarina… 

Nisy nanendaka ilay vehivavy niaraka tamin’ity tovolahy ity rehefa avy namonjy karaoke andro 
lasa izay ka niantso vonjy avy hatrany. Nivoaka avokoa ny olona rehetra satria amoron-dalana ilay 
nitrangan’ny fanendahana. Rehefa nivoaka ny olona, ilay tovolahy niaraka taminy indray no novonoin’ireo 
izay noheverina fa ilay olon-dratsy. Vokany, vaky ny lohany, mangana ny masony sady naratra mafy 
tamin’io fotoana io. Nisy nahafantatra ilay niharam-boina ka naterin’ireo olona tany an-trano 
Navelan’ireo nanatitra azy teo an-tokotaniny manoloana ny tranony izy. Hitan’ny reniny ilay 
nivalampatra teo an-tokotany ka nentina haingana tany amin’ny hopitaly, saingy tsy avotra intsony 
ainy. Nametraka fitoriana teny amin’ny polisy misahana ny heloka bevava (BC), sakelika voalohany 
renin’ilay tovolahy, ny 16 avrily 2018 teo. 

Nampangain’ny satroka ba… 

Voasambotra taorian’ny fikarohana nataon’ny polisy ny vehivavy iray sakaiza taloha an’ilay 
taloha satria hita tany aminy ny satroka ba an’ity maty ity. Voasambotra koa ny ilay vehivavy sakaizany 
taminy tamin’io alina nandratrana azy io. Izy indray no nanoro sy nahafantatra ireo olona nidaroka 
sakaizany. 

Tratra ihany koa ilay lehilahy iray tena nidaroka azy tamin’io fotoana io. Natolotra ny fampanoavana 
telo mianadahy ireto ka nahazo fahafahana vonjimaika ireo vehivavy fa notanana am-ponja vonjimaika 
Antanimora ilay lehilahy. Nandeha hatrany ny fanadihadiana satria fantatry ny polisy fa maro 
nandray anjara tamin’ity famonoana ity. Lehilahy telo hafa indray koa saron’ny polisy teny Ambohimanarina, 
alarobia 25 avrily 2018. Nilaza izy ireo nandritra ny fanadihadian’ny polisy fa nandray anjara 
famonoana olona ity ka natolotra ny fampanoavana, afakomaly ary notanana am-ponja avy hatrany. 



Les commentaires sont fermées. 

