OLAN’NY TANÀN-DEHIBE: MANEMPOTRA NY FIVANGONGOAN’NY MPONINA | NEWSMADA

Par Taratra sur 05/11/2019 

Misedra olana maro ny tanàn-dehibe, tsy eto amintsika ihany fa saika maneran-tany. Anisany ny 
fitaterana miteraka fitohanana sy manempotra ny mponina. Ny fahantrana izay mahahenika mihitsy 
ankamaroan’ny mponina. Eo koa ny tsy fananana asa mahavelona, indrindra ho an’ny tanora miditra 
sehatry ny asa izany. 

Ankoatra izany ny olana amin’ny tany sy ny toeram-ponenana tsizarizary satria efitra iray misy 
maromaro, tsy manana toeram-pivoahana, tsy misy rano madio fisotro … Eo indrindra koa ny olana 
amin’ny fandriampahalemana ahitana mihitsy fanafihana ary tsy lazaina intsony ny sinto-mahery, 
herisetra, ny fisolokiana…. 

Nitondrana famelabelaran-kevitra nitadiavam-bahaolana ireo sehatra ireo nandritra ny fankalazana 
Andron’ny tanàn-dehibe tetsy Antananinarenina. Tanjona ihany koa ny fampitomboana ny traikefan’ireo 
izany tanàn-dehibe izany. Niompana tamin’ny fihavaozana sy ny fiainana tsaratsara kokoa ho an’ny 
faramandimby ny fotokevitra nijoroana tao anatin’ny famelabelaran-kevitra. 



Les commentaires sont fermées. 

