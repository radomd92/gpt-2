BAOLINA KITRA - BAREA :: MBOLA BARAINGO NY HO TOHIN’NY FIARAHA-MIASA AMIN’I NICOLAS DUPUIS • AORAHA

Mandroso ny fotoana. Hiditra amin’ny herinandro fahatelo amin’ny fe-potoam-piasany ireo mpikambana 
ao amin’ny Federasiona malagasin’ny baolina kitra (FMF). Mbola tsy misy fanapahan-kevitra nivoaka, 
mikasika ny hanohizana na tsia ny fiaraha-miasa amin’ny mpanazatra nasionaly, Nicolas Dupuis. 

Hanomboka amin’ny volana novambra ho avy izao anefa ny dingana fifanintsanana amin’ny fiadiana 
amboaran’i Afrika, hatao amin’ny taona 2021. « Mbola ho hita miandalana eo ny fanohizana ny fiaraha-miasa 
Nicolas Dupuis », hoy fotsiny i Arizaka Rabekoto Raoul, filohan’ny Federasiona malagasin’ny 
kitra, omaly. 

Mbola tsy fantatra ihany koa ny fandaharam-potoana amin’ny fanomanan’ny ekipam-pirenena ny 
izany CAN 2021 izany. Mifantoka any amin’ny fikarakarana ny lalao mandroso hatrehan’i Madagasikara 
Namibia ao anatin’ny fiadiana ny ho tompondakan’i Afrika na ny CHAN 2020, amin’ny alahady ho avy 
etsy Mahamasina ny FMF. 

“Laharam-pahamehana ho an’ny FMF, amin’izao fotoana izao, ny fanomanana ny lalaon’ny Barea amin’ireo 
avy any Namibia. Nivoriana manokana androany (ndlr: omaly) ny fepetra manokana horaisin’ny Federasiona 
fandaminana sy fiarovana ny fandriampahalemana amin’io fihaonana iraisam-pirenena io”, hoy 
Razafimamonjy Fenosoa, tompon’andraikitry ny serasera ao amin’ny FMF. 

Mikasika an’ity fifandonana amin’ny faran’ny herinandro ity, dia hivoaka anio ny lisitra ahitana 
mpilalao hiatrika ny lalaon’ny Barea sy Namibia. “Mbola tsy feno ny mpilalao rehetra. Vao tonga 
(Ndlr: omaly) ireo mpilalao sasany nandrafitra ny ekipan’ny Cnaps tany amin’ny fiadiana ny amboaran’ny 
afrikanina (Caf). Rahampitso (ndlr: anio) vao hamoaka ny lisitra farany izahay”, araka ny fanazavan’Andriamananrivo 
mpanazatra nasionaly. 











Enregistrer mon nom, mon e-mail et mon site web dans le navigateur pour mon prochain commentaire. 



