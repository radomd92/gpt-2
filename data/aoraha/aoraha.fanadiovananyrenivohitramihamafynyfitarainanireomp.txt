FANADIOVANA NY RENIVOHITRA :: MIHAMAFY NY FITARAINAN’IREO MPONINA MANOLOANA NY FAKO TSY VOAROAKA • AORAHA

Mitohy ny fitarainana. Mampiaka-peo noho ny fivangongoan’ ny fako eny amin’ny dabam-pako ny ankamaroan’ny 
eto an-drenivohitra. Anisan’ izany ny mponina mipetraka eny Ampefiloha. 

“Efa amam-bolana izao no tsy nisy naka ny fako tety aminay. Lasa mitobaka manenika ny arabe izy amin’izao, 
ka zara raha misy lalana miditra any an-trano”, hoy ny renim-pianakaviana iray monina eny an-toerana. 

Tsy ny eny Ampefiloha irery fa toy izany koa ny eny Ivandry,Ankorondrano , Ambohimirary sy ny toerana 
sarotra hidiran’ny fiarabe. Saika feno fako miavosa avokoa ny dabam-pako. Ankoatra an’ilay efa 
anaty daba, misy fako mitoby betsaka ihany koa eny ivelany. 



Araka ny fanazavan’ny mponina etsy Ampefiloha hatrany, voalaza fa tafiditra any an-trano ny olitra 
ny lalitra maro be entin’ ny fako. “ Betsaka ny zaza sy ny olon-dehibe marary amin’ny taovam-pisefoana 
an-toerana. Fokontany valo ety amin’ny manodidina mantsy no tonga manary fako ety ka vetivety 
feno ilay baka nefa tsy misy mandroaka mihitsy”, hoy hatrany ny fanazavana. 

Araka ny voalazan’ny tale jeneralin’ny Samva, Rakotoarivony Marie William, omaly, dia ireo toerana 
olona sy alehan’ ny olona matetika ihany aloha no tena tsy maintsy raofina ny fako. Miandry ny fandaminana 
toerana sasany. Nambaran’ny tale jeneraly fa tsy ampy ny fiarabe ampiasain’izy ireo, ka izay no 
ny fako tsy voaroaka. Tsy mbola am-perinasa mantsy ireo fiarabe izay natolotry ny minisiteran’ 
Rano ny herinandro lasa teo fa mbola miandalana ny fahatongavany. 









Enregistrer mon nom, mon e-mail et mon site web dans le navigateur pour mon prochain commentaire. 



