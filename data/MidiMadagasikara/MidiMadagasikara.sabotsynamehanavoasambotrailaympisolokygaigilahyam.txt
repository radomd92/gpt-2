SABOTSY NAMEHANA : VOASAMBOTRA ILAY MPISOLOKY GAIGILAHY AMIN’NY VAROTRA FINDAY – MIDI MADAGASIKARA

Ny mamo indray ny miantso polisy. Izany no azo ilazana ity lehilahy 38 taona mpisoloky amin’ny alalan’ny 
finday ity ka voasambotry ny polisy avy ao amin’ny kaomisarian’ny Filaminam-bahoaka eny Sabotsy 
ny zoma 14 avrily lasa teo. 

Manana fiday izy ka raisiny avokoa ny mombamomba ilay finday ary mametraka fitoriana any amin’ny 
filaminana izy fa nisy nanendaka. Maniraka olona izy hivarotra ilay findainy na izy mihitsy no 
izany mivantana ka alefany avy hatrany izany rehefa misy mividy na ohatrinona na ohatrinona. 

Miantso mpitandro filaminana izy avy eo ka tondroiny ilay olona nivarotany ilay finday fa io ny 
nanendaka azy. Angatahany raharaham-pihavanana mba hakany vola anefa ilay olona rehefa tonga 
amin’ny mpitandro filaminana fa raha tsy izay dia miakatra ny raharaha. Dia toy izany hatrany no 
Nisy araka izany ny olona efa nigadra noho ny nafitsok’ity lehilahy ity ary tamin’ny alalan’io 
io no nahatratrarana ity farany. 

Toy ny fanaony dia nitory olona teny amin’ny kaomisaria Ambohimanarina ity mpisoloky ity. Nandre 
ny havan’ilay lehilahy nigadra ka nitory teny amin’ny kaomisarian’ny Filaminam-bahoaka Sabotsy 
Rehefa nojerena ny fitoriana napetrak’ity mpisoloky ity teny Ambohimanarina dia mitovy tanteraka 
fitoriana nataony tamin’ilay olona nigadra. Niharihary teo ny fisolokiana nataony. 

Tsy vitan’izay fa tamin’ny fotoana nanaovany io fitoriana io dia nilaza ho tsy manana karapanondro 
fa voaendaka niaraka tamin’ny fidainy hono. Ny fanadihadiana no nahalalana fa toy izany hatrany 
ataony rehefa manao ny asa ratsiny ary anarana samihafa no entiny isaky ny mametraka fitoriana. 

Nahazo fahafahana vonjimaika moa ity lehilahy ity rehefa natolotra ny fampanoavana omaly 18 aprily. 



misy tsy mazava ilay articel azafady: iza no nahazo fahafahana vonjimaika? ilay mpisoloky ve? 
efa zavadoza koa ve raha izany, mpisoloky gaigilahy no lohateny, nahazo fahafahana? 


















