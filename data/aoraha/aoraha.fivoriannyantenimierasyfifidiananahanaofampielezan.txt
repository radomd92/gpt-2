FIVORIAN’NY ANTENIMIERA SY FIFIDIANANA :: HANAO FAMPIELEZAN-KEVITRA AVOKOA NY ANKAMAROAN’IREO DEPIOTE • AORAHA

Mety hangina tanteraka ny eny Tsimba- zaza. Ho karazana fivoriana tsy dia hanan-danja firy intsony 
no hotanterahina eny amin’ny Antenimieram- pirenena, amin’ny fiandohan’ ny volana oktobra 2018 
avy izao. Araka ny fantatra dia efa samy miomankomanana amin’ny fanohanana kandidà filoham-pirenena, 
hanomboka ny fampielezan-kevitra amin’ny 7 oktobra ho avy izao izy ireo. 

“Tsy voararan’ny lalàna mifehy an’ireo depiote, izay hiatrika an’ity fivoriana ara-potoana 
ity rahateo izany. Afaka manatrika sy manao fampielezan-kevitra ny solombavambahoaka. Izay 
lalàna farany nolaniana teny Tsimbazaza”, hoy ny depiote Randriarimalala Harijaona, omaly. 

Tsy toa an’ireo olom-panjakana fa malalaka amin’izay fanohanana kandidà izay izy ireo ary afaka 
ny fitaovana eo am-pelantanany. 

Efa samy manao dingan- davitra hitsinjovana ny ho avy politikany avokoa, araka izany, ireo depiote 
Tsimbazaza. Hiantoka ny mety ho fiverenany hiaka-dapa eny Tsimbazaza rahateo ny vokatry ny fifidianana 
tokony hotontosaina manomboka ny 7 novambra ho avy izao. 



Fantatra anefa fa mbola misy asa goavana andrasana amin’ireo depiote mandritra ity fivoriana 
faharoa izay tokony hifarana amin’ny faran’ny volana desambra 2018 ity. Isan’izany ny fankatoavana 
volavolan-dalàna mikasika ny figiazana an’ireo harena azo tamin’ ny tsy ara-dalàna. 

“Tokony tsy hivaona amin’ny asa fanao ny raharaha ary mbola betsaka ireo lalàna miandry fankatoavana”, 
hatrany ny depiote Randriarimalala Harijaona. Isan’ny miteraka olana ihany koa ny maha kandidà 
filohan’ny Antenimierampirenena, Rakotomamonjy Jean Max, izay voalaza fa mety tsy hitarika 
fivoriana eny Tsimbazaza intsony mandritra ny fampielezan-kevitra sy ny fifidianana. 

Maro amin’ireo filoha lefitra tokony hisolo azy ihany koa no manohana ny kandidàny hiatrika ny 
filoham-pirenena. Voalaza fa mety ny depiote zokiolona indrindra no hisolo toerana azy vonjimaika 
fivoriana ao amin’ny lapan’ny Antenimierampirenena. 

Ireo rehetra ireo no manaporofo ny faharatsian’ ny rafitra itantanana ny firenena hatramin’izao. 
lavitra ho an’ireo mpanao pôlitika ny seza sy ny fahefana, ka tsy misy dikany izay fanasoavana ny 
sy ny firenena. 









Enregistrer mon nom, mon e-mail et mon site web dans le navigateur pour mon prochain commentaire. 



