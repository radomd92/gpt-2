NIFAOKA ANKIZY ROA :: NODORAN’NY OLONA NY FIARA MPITARI-DALANA NY PRAIMINISITRA • AORAHA

Loza iray, loza roa. Tsy namelan’ny olona raha tsy kila forehitra ny fiara kely iray marika “Toyota 
izay nandona ankizy roa teny Ivandry , omaly hariva, tokony ho tamin’ny fito ora teo ho eo. Fantatra 
mpitari-dalana ireo fiara nitondra ny Praiminisitra, izay handeha hamonjy fodiana, io namoa-doza 
niharan-doza io. 

“Nandeha tamin’ny lalana tsy tokony hizorana (sens unique), tahaka ny fanaon’ireo mpitondra 
ireo fiara efatra nitondra ny Praiminisitra. Nahafaoka ankizy roa anefa ity fiara ity, ka taraiky 
raha toa ka lasa nanohy ny diany kosa ireo fiara hafa. Noho ny hafanam-po dia nodarohan’ny olona 
ny mpamily saingy afa-nandositra ihany nony avy eo. Taorian’izay dia navadik’ireo andian’ olona 
fiara ary nodoran’izy ireo”, hoy ireo olona teo amin’ny manodidina nahita ny fitrangan’ny loza 
an-toerana. 

Fantatra fa nisy basy “kalachnikov” miisa telo sy tranom-bala telo tao anatin’io fiara io may io, 
niara-nirainkona tao ihany koa. Efa mandeha ny fanadihadiana mahakasika ny loza. Mbola manaraka 
eny amin’ny hôpitaly kosa ireo zaza roa hatramin’ny ora nanoratana. 









Enregistrer mon nom, mon e-mail et mon site web dans le navigateur pour mon prochain commentaire. 



