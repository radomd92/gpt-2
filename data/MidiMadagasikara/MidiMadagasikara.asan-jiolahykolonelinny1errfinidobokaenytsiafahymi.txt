ASAN-JIOLAHY : KOLONELIN’NY 1ER RFI NIDOBOKA ENY TSIAFAHY – MIDI MADAGASIKARA

Tsy ny « chef de corps » akory, fa kolonely iray kosa ; izay miasa eo anivon’ny RFI saingy nomena andraikitra 
hiasa amin’ny fiarovana toerana iray, no nidoboka eny amin’ny fonjan’i Tsiafahy omaly, niaraka 
« commandô » telo izay izy no mamatsy fitaovam-piadiana azy. Ny sampan-draharahan’ny pôlisy misahana 
heloka bevava (SCAC) no nanatontosa ny fanadihadiana, izay tonga tany amin’io manamboninahitra 
io. Niainga tamin’ny fahatrarana fitaovam-piadiana tany Maevatanana ny fanadihadiana ary nitohy 
an-drenivohitra, avy amin’ny fisavana trano teny Ambohibao. Bala 31 miaraka amin’ny kalachnikov 
PA no sarona nandritr’izany fanadihadiana izany. Tsy nijanona teo fa niafara tamin’ny fisamborana 
enina izay miaramila ny efatra ka isan’izany ity kolonely ity. Tsy nihemotra mihitsy ity sampan-draharahan’ny 
ity nanditra ny fanatontosana ny asany ary dia izao nanazava ny resaka mahakasika ny asan-jiolahy 
an-drenivohitra izao. Marobe ny fanafihana efa notontosan’ity ekipa « commandô » ity ary hatreto 
11 no efa neken’izy ireo fa nataony. Tao anatin’ny taona 2014-2015 no nanatontosan’izy ireo izany 
misesy izany. Isan’ny voatonona ny: fanafihana teny Ambodifiakarana Isotry, fanafihana mpanakalo 
teny Antanimena, teny Ambohimiandra, Namontana, ny “Cash point” teny Andravoahangy, teny Ankatso 
koa ny tany Miarinarivo Itasy. Tamin’ity farany izay nahatrarana azy ireo ity, dia ny fikasana 
mpanangona volamena tany Maevatanana no saika nataony lasibatra. Kolonely no atidoha nikotrika 
sady koa mpamatsy basy. Ny kaporaly Tihele (efa voaroaka rehefa nitsoaka ny toby) sy ny namany iray 
kosa no mpanatontosa. Mbola miampy miaramila iray hafa izy ireo ao anatin’izany. Mazava izany 
ny zavamisy, fa ny mpitandro ny filaminana ihany, ary indrindra ny miaramila, no tompon’antoka 
ampahan’ny asan-jiolahy eto an-drenivohitra. Novalinan’ny BC tanteraka ny fanontanian’ny 
hatrizay mahakasika ny fiparitahan’ny fitaovam-piadiana sy ny fampiasana an’izany amin’ny 
Raha araka ny fantatra, dia tsy hijanona eto ny fanadihadiana an’ity raharaha ity, satria tamin’ny 
nanaterana ireo olon-dratsy teny Tsiafahy, dia efa nisy nahafantatra avy hatrany ny teny an-toerana 
olona mbola tokony mamita sazy ireo jiolahy ireo. Tsy nihaino fotsiny an’izany ny BC fa avy hatrany 
hanokatra fanadihadiana hafa indray ny amin’ny fomba nahafahan’ireo jiolahy mpanafika ireo 
eto an-drenivohitra, nefa efa mpamerin-keloka. Raha mitohy toa izao ny fahasahian’ny BC, dia 
fa hihena tanteraka ny asan-jiolahy eto amin’ity Antananarivo sy ny manodidina azy ity… 




















