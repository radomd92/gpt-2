FETIN’NY PENTEKOTY : EFATRA NO MATY, MANODIDINA NY 200 NOTSABOINA – MIDI MADAGASIKARA

Ny lozam-pifamoivoizana no tena namono olona nandritra ny faran’ny herinandro, izay nitontona 
fankalazàna ny fetin’ny pentekoty. Ankoatra ilay nitranga tetsy Carion (lahatsoratra etsy ankila) 
nahafaty olona roa, dia nisy iray hafa ihany koa namoy ny ainy tetsy Masay rehefa nifandona tamin’ny 
haingam-pandeha (bol d’or). Ny fahefatra farany dia vonoan’olona tany Ankazobe : notapahin’ny 
ny tendan’ny vehivavy iray manodidina ny 30 taona ary nasitrika tany anaty ala. Ankoatra izay dia 
loharanom-baovao teo amin’ny hopitaly fa manodidina ny 200 ny olona nandalo teny nandritra ny 
andro, ka ny 48 tamin’ireo no voatery notazomina. Efatra no toran’ny toaka, 20 kosa naratra vokatry 
adiady an-dalam-be ary nisy vehivavy iray namono tena tamin’ny fanafody, saingy avotra ihany 
ainy. Tsikaritra fa feno mpitandro ny filaminana ny lalam-pirenena, indrindra iny mizotra ho 
Mahajanga iny. Heverina ho nampihena ny hafainganam-pandehan’ny fiara ny fahitàn’ny mpamily 
ireo isaky ny zoron-dàlana. Ankoatra izany dia marobe ny tanora mamo an-dalambe ary manaporofo 
rahateo ny tarehimarika etsy ambony. Misy ny toran’ny toaka eny an-dàlana, ny nobatain’ny namany 
koa ny lasa nahery setra ka niadiady rehefa mamo… 



