RAHARAHA ANDRAMENA : RAIBEN’NY FANONDRANANA ANTSOKOSOKO RAVALO

Ady hevitra toa ihampangana olona tsy meloka na anilihana ny rihitra any amin’olona madio no tsapa 
raha ity resaka fanondranana andramena mankany ivelany ity no asian-teny. Kinga aoka izany tokoa 
ny mpiara-dia amin-dRavalomanana mihampanga ny kandida Rajoelina sy ny mpiara-dia taminy nandritra 
fitondrana tetezamita ho filohaben’ny fanondranana antsokosoko andramena. Toa anjely latsaka 
fa tsy mba nanararao-pahefana tamin’izy io ny mpitondra fanjakana talohan’ny 2009. 

Raha ny marina anefa dia ny fotoana tena niantombohan’ny fandrobana ny andramena na « bois de rose” 
dia tsy olona hafa fa Ravalomanana, ka ny fahefam-panjakana sy ny tompon’andraiki-panjakana 
no notereny ho tsy maintsy mahavita manome fahafaham-po ny faniriany. Taorian’ny rivo-doza Elita 
Gafilo mantsy, taona 2004 io, dia maro ny ala simba sy hazo nianjera, indrindra tamin’iny faritra 
iny. Nisy didim-pitondrana mitondra ny laharana 17.939/2004 ny faha-21 septambra 2004 izay nanamarika 
fanavaozana ny fitrandrahana ny hazo saro-bidy, ka hoe azo atao indray ny manondrana azy ireny, 
norarana talohan’izany. Dia azo naondrana nanomboka teo ny andramena, ny voamboana ary ny “bois 


Rehefa nisy àry ny fahazoan-dalana nomen’ny fanjakana an’ireo mpandraharahan’ny hazo tamin’izany 
nanao izay ho efany izy ireny, saingy norobain’ny fitondrana Ravalomanana ny entan’olona nahazoana 
hiondrana, ka nanjavona ary ry zareo (Ravalomanana sy ny firongony) no lasa mpanondrana andramena 
hazo saro-bidy. Ny sasany tsy mbola voaondrany moa dia ireny niaraha-nahita tany amin’ny orin’asany 
tao Sambaina Manjakandriana ireny. 

Nisy, ohatra, ny andramena 250 taonina tamin’ny kaontenera niisa 10 no nogiazana tao Mahajanga 
faha-6 jona 2004. Nahazoana analalana ara-panjakana anefa ny fahafahana hanondrana azy io, fa 
dia nakarina tao Ambohitsorohitra, ary nanjavona afaka fotoana tsy ela taty aoriana. 

Nisy andramena 11 Kaontenera hafa koa nogiazana tatsy amin’ny Nosy Maorisy fa hoe avy eto Madagasikara 
faha-11 Martsa 2007 ka naverina taty Madagasikara, ary nakarina teny Mavoloha. Volana vitsy taorian’izay 
nanjavona koa. Iza, hoy ianao, no afaka haka na handroba tampoka ny entana amin’ny kaontenera ampolony 
izany any amin’ny lapam-panjakana raha tsy te ho tapa-doha? Indrindra fa mpitondra jadona Ravalomanana 
nitana ny fahefam-panjakana tamin’izany? 

Tamin’ny faha-27 jona 2007 koa dia nisy antontan-kazo 4.421 avy any Antalaha, nogiazana tao Toamasina 
nahazoan’ny mpandraharaha Christian Bezokiny alalana ny fandraharahana azy, saingy nasain-dRavalomanana 
taty Antananarivo, dia tsy hita voaka nony afaka volana vitsy. 

Tamin’ny faha-29 desambra 2007 dia andramena 76 kaontenera hafa indray koa no nogiazana tany Vohemar, 
nampanalain-dRavalomanana an’ireo mpitandro ny filaminana, ary nobaikoiny hiondrana an-tsambo 
nanjavona. 

Ny faha-28 janoary 2008 dia mbola nisy andramena tamin’ny anaran’ny mpandraharaha Ranjanoro 
nogiazana na dia nahazoany alalana ara-panjakana tamin’ny 16 oktobra 2007 aza; ka ny fahefam-panjakana 
nampiasain-dRavalomanana tamin’izy io, ary dia nanjavona koa ny nihafarany. 

Raha ny tarehi-marika ara-bola voaresaka tamin’izany rehetra izany dia tokony ho nahatratra 
tapitrisa iamg (500 miliara fmg) no tokony niditra tao amin’ny kitapom-bolam-panjakana satria 
sandan’izy ireo rehefa avy nogiazana (saisie) ka tokony natao lavanty, dia tokony niditra tao 
kitapom-bolam-panjakana, nefa dia hoe 52.500 tapitrisa imag (52, 5 miliara fmg) monja no azo. 
izay tokony nanamaivanana ny fahasahiranam-bahoaka anefa izany rehetra izany. Sy ny hafa maro 
ho voatanisa e! 

Porofo hafa koa izany fa nampahantra ny ambanilanitra Ingahy Ravalomanana. 

Izay manan-tsaina, aoka izy handinika amin’izao ankatoky ny fifidianana izao. 

