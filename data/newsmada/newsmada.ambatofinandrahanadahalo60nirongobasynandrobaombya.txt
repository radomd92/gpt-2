AMBATOFINANDRAHANA : DAHALO 60 NIRONGO BASY NANDROBA OMBY ANJATONY | NEWSMADA

Par Taratra sur 30/12/2017 

Mirongatra ny asan-dahalo any amin’ny faritra amin’izao ankatoky ny faran’ny taona izao. Ampolony, 
izy ireo indray manafika. 

Dahalo manodidina ny 60 isa nirongo basy no tonga nandroba omby 103 hamidy tamin’ny lalana Tanambao, 
sady distrika Ambatofinandrahana, ny 25 desambra teo, tamin’ny 10 ora maraina. Izany hoe notsenain’ny 
teny an-dalana hamonjy tsena ny mpitondra ireo omby ireo. Nirefodrefotra ny basy na amin’ny andro 
be aza. Tsy afa-nanohitra ireo tompon’omby nanoloana ireo dahalo marobe mirongo basy. Efa lasa 
dahalo sy ny omby vao tonga ny zandary sy ny polisy. 

Nanao ny fanarahan-dia ny polisy sy zandary tany an-toerana izay miisa 15 ary raikitra ny fifandonana 
tonga teo amin’ny 17 Km miala ny tanàna. 

Omby 31 tafaverina ary iray maty. Tsy nisy naratra, tsy nisy aina nafoy tamin’ny mpitandro ny filaminana 
ny fokonolona. Voalaza fa bala miisa 76 tamin’ny 7,62 mm no lany tamin’ity fifandonana ity. Izany 
niraradraraka ny tifitra nifanaovana tamin’ireo dahalo. Tafatsoaka avokoa ireo rehefa tsy naharesy 
ny zandary sy ny polisy. 

Amin’izao faraparan’ny taona izao, nirongatra ny asan-dahalo tany amin’ny faritra, ary am-polony 
sy nahery vaika hatrany izany. Lasa fanaon’ny dahalo ny maka takalon’aina, ary misy mihitsy ny 
ireo amin’izany, toy ny tany Tsaratanàna vao tamin’ity herinandro ity. 



Les commentaires sont fermées. 

