LOZA AN'HABAKABAKA :: MBOLA KAROHINA ILAY ANGLISY NITSAMBIKINA TAMIN’NY FIARAMANIDINA • AORAHA

Valo amby efapolo ora aty aoriana, tsy mbola misy vokany ny fikarohana an’ i Alana Cultand, ilay 
teratany anglisy, 20 taona, voalaza fa nitsambikina ka nianjera avy eny ambony fiaramanidina, 
Mahadrodroka-Anjajavy any Mahajanga, afak’omaly vao maraina. 

Efa mampiasa angidimby ny Tafika malagasy manampy amin’ny fikarohana, ankoatra ny sambo haingam-pandeha 
orinasa tsy miankina iray sy ireo mponina any an-toerana. Niala tao Anjajavy ny fiaramanidina 
nitondra vehivavy roa, miampy ny mpanamory afak’omaly. 

Rehefa niainga tokony ho dimy ambin’ny folo minitra anefa ilay fiaramanidina no nisy olana teny 
satria voalaza fa misedra tsy fahasalamana itsy tovovavy anglisy itsy. Nifampitoloman’ ilay 
niaraka taminy sy ny mpanamory izy saingy saika niafara tamin’ny fianjeran’ny fiaramanidina, 
tsy maintsy nifehy ny fanamoriana ny mpanamory. Teo no voafaritra ho nitsambikinan’io niharam-boina 
araka ny fanazavan’ireo mpiaradia taminy tamin’ireo tompon’ andraikitra. 

Vita omaly, ny fakàna am-bavany an’ilay vazaha vavy iray niaraka tamin’io tovovavy nianjera teny 
fiaramanidina io sy ny mpanamory nitondra azy. Hitohy any Anjajavy ny famotorana. 









Enregistrer mon nom, mon e-mail et mon site web dans le navigateur pour mon prochain commentaire. 



