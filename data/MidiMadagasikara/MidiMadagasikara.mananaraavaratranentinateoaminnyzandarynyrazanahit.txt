MANANARA AVARATRA : NENTINA TEO AMIN’NY ZANDARY NY RAZANA HITAKIANA NY NAMONO AZY – MIDI MADAGASIKARA

Tsy mbola milamina ny raharaha Antsakabary, mbola ao anatin’ny “couvre feu” ny ao Ambanja, izao 
nitrangana raharaha hafa indray ny ao Mananara avaratra, ny zoma 17 martsa, mikasika ity resaka 
fitsaram-bahoaka olona efa eo am-pelan-tanan’ny mpitandro ny filaminana ity. 

Raha ny fanazavan’ny lehiben’ny distrikan’i Mananara avaratra Mahatody Jocelyn Henri, dia resaka 
trano nitranga ny alakamisy 16 martsa nataon’ity tovolahy iray tao amin’ity raim-pianakaviana 
tao Agnalagnampotsy Mananara avaratra, no niatombohan’ny olana. Ren’ilay tompon-trano ny famakiana 
tranony, nivoaka ny trano nanenjika ity jiolahy ilay rangahy ka teo no voavelin’ny hazo ny lohany 
tsy nahatsiaro tena izy. Ren’ny mponina manodidina ny zava-nisy ka raikitra ny fanenjehana ity 
ity. Tratran’ireo fokonolona izy ka naterin’izy ireo teo anivon’ny polisy kaominaly, izay ireto 
indray no nanatitra izany teny amin’ny zandary. Ilay rangahy tsy nahatsiaro tena noho ny daroka 
azy kosa dia tsy tana ny ainy na nentina hopitaly aza noho fahaverezan-drà be loatra nahazo azy. 

Mitaky fitsaram-bahoaka. Noho ity raim-pianakaviana ity maty, dia nanomboka niakatra ny mari-pana 
fahatezeran’ny mponina tao Agnalagnampontsy Mananara avaratra; koa tokony ho tamin’ny iray 
tolakandro dia nirohotra nankeny amin’ny biraon’ny zandary izy ireo nitaky ny famoahana ilay 
nefa tsy nanaiky izany ireto zandary. Taorian’izay dia nentin’izy ireo teo an-tokotanin’ny zandary 
fatin’ilay tompon-trano, no mbola nitaky ny fitsaram-bahoaka tamin’ity namono azy ireo vahoaka. 
nandamina ny raharaha ny lehiben’ny distrika sy ny ben’ny tanana ary ny lehiben’ny zandary tany 
ka ora efatra taty aoriana dia nisy ny marimaritra niraisana ka nentin’ireto fokonolona nody ihany 
fatin’ilay rangahy, nisy ihany koa zandary avy any Maroantsetra nanampy ireo namany tao Mananara 
efa nisy koa ny fandefasana ilay jiolahy any Maroantsetra. 

Efa milamina ny raharaha ankehitriny, Nisy ny fanampiana nataon’ny lehiben’ny faritra Analanjirofo 
Jacques, izay mitondra fanampiana hoan’ireo traboina ao Maroantsetra, ka nanolorany vola Ar.1.600.000; 
koa ny fanampiana avy amin’ny lehiben’ny distrika sy ny ben’ny tanana Ar.1.000.000, izay nitondra 
rangahy maty hihazo ny fasan-drazany ao Fenoarivo atsinanana, izay niala tany an-toerana ny sabotsy 
martsa. Nandritra ny sakoroka anefa dia tsy nisy ny poa-basy sy ny olona voasambotra na nisy ny fanafarana 
avy any Maroantsetra nanampy ireo namany tao Mananara avaratra… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

