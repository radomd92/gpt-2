AMBATONDRAZAKA : ANGIDIM-BY VOATERY NIPETRAKA NOHO NY ANDRO RATSY – MIDI MADAGASIKARA

Nitondra fanazavàna mahakasika ilay resaka angidim-by nipetraka teo am-povoan’ny kianja Rasolonjatovo 
Ambatondrazaka ny tompon’andraikitra. Izay nilaza fa noho ny fisian’ny andro ratsy tokoa no nahatonga 
nipetraka tao Ambatondrazaka aloha, mandra-pilamin’ny toetr’andro ary hamonjeny izay tanjona 
Nilaza ihany koa izy ireo fa afa-nipetraka soa aman-tsara tsy naninona ity « helicoptère » ity fa 
toy ny voalaza omaly teto amin’ny lahatsoratra hoe, « saika hianjera ». Salama sy ara-dalàna tsara 
koa ny mpanamory azy ity fa tsy « mitsirepirepy » akory, araka ny voasoratra hatrany, hoy hatrany 
fanazavàna. Isan’ny tafiditra ao anatin’ny paik’ady eny ampanidinana tokoa moa no manova avy 
ny drafitry ny fanidinana rehefa tojo ny tsy nampoizina eny an’habakabaka eny, ary ao anatin’izay 
fipetrahan’ilay angidim-by haingana tao Ambatondrazaka ity, raha tokony hamonjy an’i Toamasina 
hatrany izy. 




















