ANKETA-TOLIARA  : TRATRA ILAY RANGAHY NAMONO NY VADINY | NEWSMADA

Par Taratra sur 28/08/2017 

Ny 14 aogositra teo no tra-tehaky ny polisy ilay rangahy iray atao hoe Dahy, taorian’ny fitoriana 
ramatoa iray izay norahonany ho faty tao amin’ny fokontany Anketa Toliara. Efa nokarohin’ny polisy 
manoloana ny famonoana ny vadiny, tany Tsongobory ity rangahy ity. 

Marihina fa tamin’ny 7 mey lasa teo no naharenesana mpivady niady ka nahatonga ity rangahy ity namono 
ny vadiny izay novonoiny tamin’ny fomba feno habibiana. Ny 8 mey no nahitana ny fatin’io vadiny 
tao amin’ny fokontany Tsongobory. Nanomboka teo no nisy ny fanadihadiana nataon’ny polisy ka 
ilay rangahy vadin’ity ramatoa maty ity. Vokatry ny fitarainan’ny ramatoa iray nametraka fitoriana 
no nahavoasambotra an-dralehilahy rehefa nanao be midina ny polisy. Taorian’ny fahatrarana 
ity no niekeny fa namono ny vadiny izy nandritra ny famotorana natao. Natolotra ny fitsarana ny 
aogositra lasa teo izy ka voatazona vonjimaika am-ponja amin’izao fotoana izao. 



Les commentaires sont fermées. 

