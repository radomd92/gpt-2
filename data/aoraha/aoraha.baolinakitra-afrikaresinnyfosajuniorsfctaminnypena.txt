BAOLINA KITRA - AFRIKA :: RESIN’NY FOSA JUNIORS FC TAMIN’NY PENALTY IRAY NY PAMPLEMOUSSES SC • AORAHA

Nahazo isa tokana sady tsy nidirana baolina ny Fosa Juniors FC nanoloana ny Pamplemousses SC, tany 
kianja Rabemanajara,Mahajanga, tamin’ny sabotsy lasa teo. Tafavoaka ho mpandresy tamin’ny 
“penalty” iray ny tompondaka malagasy nandritra ny fihodinana voalohany amin’ny dingana fifanintsanan’ny 
ny ho Tompondakan’i Afrika na ny “Ligue des champions de la CAF”. 

Matin’i Baggio, kapitenin’ny ekipa tompondakan’ny Ligin’ny Boeny, ny “penalty” rehefa nanao 
i Augustin, laharana fahenina ao amin’ny Pamplemousses SC. Nahita isa iray tany amin’ny minitra 
amby telopolo, araka izany, ny Fosa Juniors tamin’iny lalao mandroso iny. Sarobidy io elanelana 
tokana noho ireo baolina betsaka tokony ho tafiditry ny klioba malagasy mialoha sy taorian’io 
io. Nanao izay ho afany ny solontena malagasy. Nanaporofo izany ny faharatrana teo amin’ny lohany 
an’i Fabrice, mpiandry tsatokazo. “Vita ny tapany voalohany. Hanatsara ny fomba filalao sy hanitsy 
tsy nety izahay amin’ny fihaonana manaraka”, hoy Rasoanaivo Titi, mpanazatra ny Fosa Juniors 


Mitady isa any Maorisy 

Mbola ho henjana ny lalao miverina hatrehin’ny Fosa Juniors any amin’ny tanin’ny Maorisianina, 
24 aogositra ho avy izao. “Nanova ny paikady napetraka tamin’ny voalohany ny faharatrana nahazo 
Elefoni sy Fabrice. Hiezaka kosa ny klioba hanitsy an’ireny any amin’ny lalao miverina. Mitady 
any an-tanin’olona no tanjona fa tsy hionona amin’ny fiarovan-tena”, hoy hatrany iry mpanazatra 
iry. 

Mailo ihany koa ny Pamplemousses SC amin’io lalao miverina hatao any aminy io. “Afa-po tamin’ny 
nataon’ny ekipako aho. Mailo izahay amin’ny fihaonanana manaraka”, hoy i François Tony, mpanazatra 
Pamplemousses SC. Hifandona amin’ny TP Mazembe, izay tafavoaka mpandresy eo amin’ny Fosa Juniors SC sy Pampemousses 
Mbola tsy tapitra ihany koa ny lalana amin’ny lalao afrikanina ho an’izay resy. Hiatrika avy hatrany 
lalao sakana handraisana hanjara amin’ny fiadiana ny amboaran’i Afrika izay raraka amin’io lalao 
io. 











Enregistrer mon nom, mon e-mail et mon site web dans le navigateur pour mon prochain commentaire. 



