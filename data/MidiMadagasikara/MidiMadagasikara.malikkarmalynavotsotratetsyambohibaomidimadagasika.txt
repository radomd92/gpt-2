MALIK KARMALY : NAVOTSOTRA TETSY AMBOHIBAO – MIDI MADAGASIKARA

Iray andro taorian’ny nitazomana azy dia efa afaka teo am-pelantànan’ny mpaka an-keriny I Malik 
tale jeneralin’ny orinasa Habibo. Tetsy Ambohibao izy no navotsotr’ireo jiolahy, tokony ho teo 
tamin’ny fito ora sy sasany ka hatramin’ny valo ora latsaka, ny alin’ny alahady teo. Raha ny fihevitra 
dia nokendrena tamin’ny fotoana izay niomankoman’ny olona hijery ny haino aman-jery nasionaly 
nandefa ny adihevitry ny kandidà roa mpifaninana ho filoham-pirenena, ny fotoana namotsorana 
karàna ity. Amin’izay mantsy dia tsy hisy hahatsikaritra firy izany satria samy variana tao an-tokantranony 
mponina. Velona aina soa aman-tsara I Malik Karmaly raha araka ny fanamarihan’ny fikambanan’ny 
Indiana izay mizaka ny zom-pirenena frantsay. Tsy fantara kosa anefa izay mety ho nifanaraha tao 
izany hoe ny teti-bola naloan’ny fianakaviany mba ho famotsorana azy. Momba ilay toniziana izay 
tamin’i Malik kosa dia tsy mbola votsotra izy omaly, tamin’ny fotoana nanoratana, ary tsy nahazoam-baovao 
ny momba azy. Toy ny mahazatra dia tsy nisy ny fitoriana teny anivon’ny mpitandro ny filaminana 
tsy nisy ihany koa ny fanazavàna avy amin’ny voakasika. Raha ny fantatra dia olona nalaina hiasa 
vao haingana eo anivon’ny orinasa Habibo ilay teratany Toniziana. Niaraka tamin’ny tale jeneraliny 
izy io nisy naka an-keriny io. Nandeha be ny feo fa zandary ireo mpiambina ilay karàna izay niaraka 
tao anatin’ny fiarany tamin’ny fotoana nitrangan’ny fakàna an-keriny. Nolavin’ny sampan-draharahan’ny 
eo anivon’ny zandarimaria izany ary notsipihan’izy ireo fa sivily izy efa-dahy ireo. Izy ireo 
nasaina nandohalika tamin’ny tany nandritra ny kidnapping izay natao tamin’ny mpampiasa azy 
Voaresaka hatrany ny kidnapping ankehitriny. Toa ny omaly, nandritra ny fankalazàna ny faha-70 
nankatoavana ny zon’olombelona. Kidnapping sy asan-dahalo ary ny fanafihana eny amin’ny lalam-pirenena 
isan’ny manamarika ny tsy fandriam-pahalemana eto amintsika ka notsipihan’ny tompon’andraiktra. 





coup venant de Andry Rajoelina, besoin d’argent pour le sponsoring 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

