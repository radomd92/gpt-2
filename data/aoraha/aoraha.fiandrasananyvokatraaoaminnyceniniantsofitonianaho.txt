FIANDRASANA NY VOKATRA AO AMIN’NY CENI :: NIANTSO FITONIANA HO AN’IREO KANDIDÀ IREO MPANARA-MASO NY FIFIDIANANA • AORAHA

Manahy ny hisian’ny korontana. Nanao fanambaràna niantso an’ireo kandidà sy ny mpomba azy ho tony 
am-piandrasana ny voka-pifidianana ofisialy havoakan’ny Fitsarana avo momba ny lalàm-panorenana 
ireo mpanara-maso ny fifidianana ao anatin’ny sampana mpanara-maso ny fifidianana, ivon’ny 
ifarimbonana (Safidy). 

Manoloana ny savorovoro hateraky ny fiahia-hiana ny mety ho fisiana hala-bato tamin’ny fifidianana 
natao tamin’ny 27 mey 2019 lasa teo, dia manahy ny mety hisiana korontana ireto mpanara-maso ny 
ireto. “Miantso an’ireo kandidà mba hifanaja sy hifandefitra izahay ary hitondra an’ireo raharaha 
azy eo anivon’ny fitsarana mahefa. Aoka ihany koa ireo mpomba azy ireo mba tsy hanaiky hataon’ireo 
fitaovana politika”, hoy ilay fanambaràna. 

Ny zoma lasa teo , dia nanao fanambaràna mitovitovy amin’io nataon’ny Safidy io ihany koa ny Praiminisitra, 
Christian ary nandray fepetra hentitra nibaiko an’ireo mpitandro filaminana handray andraikitra 
izany mety ho fisiana savorovoro eo am-piandrasana ny voka-pifidianana izany. Toy izany koa ny 
mpanara-maso ny fifidianana (Kmf/Cnoe). Hatramin’ny faran’ny herinandro teo anefa dia nitohy 
ny tranga ahiana mety hiteraka korontana mialoha sy mandritra ary aorian’ny famoahana ny voka-pifidianana 




Ny sabotsy teo, ohatra, dia nisy nanakana ny fiara tokony hanatitra ny vokatra tany amin’ny ivon-toerana 
sy firaketana ny voka-pifidianana (Srmv) ao Ambilobe. Voka-pifidianana tamina birao fandatsaham-bato 
roa no saika hotaterin’io fiara io. Ho banga, araka izany, ny vokatra voarain’ny Vaomieram-pirenena 
tena misahana ny fifidianana (Ceni) ao amin’ity distrika ity noho izany tranga izany. « Noho izay 
izay dia hanao firaketana an-tsoratra milaza ny fahabangan’ny vokatra tao Ambilobe io izahay», 
ny mpampaka-tenin’ny Ceni, Rakotondrazaka Fano. 

Hatramin’ny omaly, tolak’andro dia firaketana an-tsoratra ny voka-pifidianana tamina distrika 
amin’ireo distrika miisa sivy ambin’ny folo amby zato no voarain’ny Ceni, etsy Alarobia. Efa tokony 
tapitra tamin’ny sabotsy 1 jona teo anefa ny fe-potoana nanaterana an’ireo vokatra ireo, izao 
fanalavam-potoana izao. 

« Handrasana hatramin’ny anio hariva ny vokatra ambiny izay mbola misy sivy amby telopolo. Mino 
fa ho feno tsy ho ela ireo taratasy firaketana an-tsoratra ireo”, hoy hatrany Rakotondrazaka Fano. 









Enregistrer mon nom, mon e-mail et mon site web dans le navigateur pour mon prochain commentaire. 



