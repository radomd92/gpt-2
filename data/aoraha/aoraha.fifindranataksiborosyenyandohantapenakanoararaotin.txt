FIFINDRANA TAKSIBOROSY ENY ANDOHANTAPENAKA :: NOARARAOTIN’NY MPITATITRA IREO MPANDEHA TONGA TETSY AMBODIVONA • AORAHA

Nanomboka omaly ny fialan’ireo kaoperativa mitrandraka ny zotra amin’ny lalam-pirenena RN2 
RN5 niantsona tetsy Ambodivona, izay nifindra eny amin’ny toby fiantsonana Maki Andohantapenaka. 

Mbola maro ireo mpandeha no tsy nahafantatra an’izao fandaminana vaovao izao. Nanararaotra nampiakatra 
ireo mpitatitra sasany. Nisy mihitsy aza no niandry kendri tohana sy efa nanomana fiara manokana 
ireo mpandeha ho eny Andohantapenaka. 

« Tena tsy nahafantatra mihitsy aho hoe lasa eny Andohantapenaka ny taksiborosy mandeha any Toamasina. 
ny kaoperativa fandehanako aho dia lazainy fa mitokona tsy hitatitra olona mihitsy izy ireo androany 
: omaly). Tafakatra 25 000 ariary kosa ny saran-dalana rehefa nanontany fiara hafa nefa 20 000 ariary 
ny naloa hatramin’izay. Voatery rahampitso indray vao handeha hihazo an’i Toamasina », hoy ny 
mpandeha iray. 

Maro kosa ireo mpandeha tsy afa-nanoatra fa tsy maintsy nandeha, omaly. « Tsy maintsy ho eny Andohantapenaka 
izahay nefa efa mahatratra 13 000 ariary ny saran-dalana ho an’ny fiarakaretsaka. 5 000 ariary 
kosa ny fiara iombonana. Tsy rariny ny fanararaotana ataon’ireo mpitatitra nefa efa nandeha fiarakaretsaka 
koa vao tonga teto Ambodivona satria miaraka amin’ny entana », araka ny nambaran’i Faratiana, 
niaraka tamin’ny ankohonany. 

Nilamina tamin’ny ankapobeny ny fifindran’ireo kaoperativa avy etsy Ambodivona. Fiara am-polony 
efa niainga teny an-toerana, omaly. Tsy nisy fiovana ihany koa ny saran-dalana fa 23 000 ariary 


« Nanomboka tamin’ny 6 maraina no efa nisy nameno ireo taksiborosy, izay niainga tamin’ny 8 maraina. 
90%-n’ny kaoperativa amin’ireo fito amby roapolo tokony hifindra ety no efa tafapetraka amin’ny 
Nohamafisina ny fandriampahalemana eny Andohantapenaka. Nampiana ireo mpitandro ny filaminana 
», hoy Ranaivoson Fidy, tale lefitry ny « Maquauto », mpitantana ny tobim-piantsonan’Andohantapenaka. 

Nilaza ny hitady fihaonana amin’ny Antokon-draharaha misahana ny fitaterana an-tanety (ATT) 
ireo tsy manaiky ny hiala etsy Ambodivona. Soson-kevitr’izy ireo ny hamindrana azy eo ambadiky 
tobin-tsolika Total na eny Ampasampito. Nisy mpitandro filaminana nanara-maso ny fialana teny 
ho an’ireo kaoperativa mbola nihazohazo teny an-toerana, ankoatra ireo manana fiantsonana manokana 
ATT. Hatreto, dia ny kaoperativa Vatsy sy ny Cotisse ihany no voamarina fa tafajanonana etsy Ambodivona. 









Enregistrer mon nom, mon e-mail et mon site web dans le navigateur pour mon prochain commentaire. 



