TOAMASINA : MIVERINA NY FITSARAM-BAHOAKA NOHO NY HAFITSOK’IREO ANDIAN-JIOLAHY BE LOATRA – MIDI MADAGASIKARA

“Bande de onze”, “bande à moto”, “bande de trois”…, ireo rehetra ireo no andian-jiolahy tsy mampandry 
ny fokontany ao Ambalamanasy tato ho ato izay. Saika isan’andro dia tsy maintsy ahenoana trano 
sy fivarotana voaroba ary olona voaendaka hatrany ao amin’ity fokontany ity, olana ho an’ny mpitandro 
filaminana ny fiahiana azy noho izy midadasika sy feno elakelan-dalam-pasika ary fokontany mizara 
ka ny ilany ao anatin’ny kaominin’i Toamasina renivohitra, ny ampahany faharoa ao amin’ny kaominin’i 
suburbaine. Efa nanao ezaka be ny fokonolona nanangana andrimasom-pokonolona ho fanamorana 
ady atao amin’ireto andian-jiolahy ireo, efa manao ezaka miaraka amin’izany koa ny polisin’ny 
Toraka izany koa ny zandary manao ny “operation Mandio” ankehitriny, saingy manao fanamby amin’izy 
hatrany ireto andian-jiolahy ireto ka manohy hatrany ny asa ratsy fanaony. Ao ny mampiasa fitaovam-piadiana 
vaika, ao kosa ireo andiany mampiasa antsy lava sy sabatra, ao kosa ireo mampiasa kibay sy “barre” 
be fotsiny mandritra ireo asan-jiolahy ataony. Ireto fokonolona ireto ihany no manamarina fa 
tratran’izy ireo ambodiomby mamaky trano sy mangalatra ary manendaka izao, tsy misy iray volana 
fahatrarana azy sy fidirana am-ponja dia efa hitan’izy ireo miriorio an-tanana indray, ary vao 
mandrahona ireto andrimasom-pokonolona amin’ny valifaty. Tao anatin’ny herinandro izao, araka 
angom-baovao natao, dia efa jiolahy telo tratran’ireto fokonolona ireto no avy hatrany dia nanaovan’izy 
fitsaram-bahoaka. Raha izao anefa no mitohy indray dia atahorana hifamono ny samy Malagasy. Ankoatra 
dia nitrangana fanafihana mitam-piadiana koa ny alin’ny alatsinainy nifoha ny talata teo tao 
tanana Ambodibonara, tsy lavitra ny basin-drano, lalana mihazo an’i Vohitrambato. Mpivarotra 
no lasibatr’ireto andian-jiolahy telo nitondra moto sy nitondra basy PA. Lasan’izy ireo avokoa 
vola tahiry sy ny vola matin’ireto mpivarotra ireto nandritra izany. Araka ny angom-baovao dia 
balana PA mbola tsy nipoaka latsaka tao amin’iray tamin’ireto fivarotana telo voatafika ireto, 
efa eo am-pelatanan’ny mpitandro ny filaminana, ka mitaky ny famoahana ny marina sy ny tompon’ity 
latsaka ity ny fokonolona mijaly amin’ny tsy filaminana izao. 




















