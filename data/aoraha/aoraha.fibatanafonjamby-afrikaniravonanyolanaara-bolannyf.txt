FIBATANA FONJAMBY- AFRIKA :: NIRAVONA NY OLANA ARA-BOLAN’NY FEDERASIONA • AORAHA

Nivaly ny fitarainana. Vola mitentina 180 tapitrisa ariary no voarain’ny Federasiona malagasy 
fibatana fonjamby avy amin’ny fanjakana mba hanampiana amin’ny fiatrehana ny fiadiana ny ho tompondakan’i 
faritra fahatelo, hotanterahina manomboka anio eny amin’ny kianja mitafon’ Ankorondrano. 

“Misaotra ny Filoham-pirenena sy ny minisitry ny Tanora sy ny Fanatanjahantena noho ny namalian-dry 
ny fita­rainana natao. Nanolotra 20 tapitrisa ariary ny minisitera sady mbola nanome 160 tapitrisa 
ny fitondram-panjakana”, araka ny fanazavan-dRandriamanarivo Harinelina, filohan’ny Federasion’ny 
fonjamby, omaly teny amin’ny kianja mitafon’Ankorondrano. 

Manana solontena amin’izao hetsika ara-panatanjahantena lehibe izao i Maorisy, Zimbaboe, Botsoana, 
ary Afrika Atsimo. Atleta efatra ambin’ny folo (fito lahy sy fito vavy) kosa no hiaro ny voninahi-pirenena malagasy. 
fifaninanana hanangonana isa amin’ny fandraisana anjara amin’ny Lalao Olimpika 2020 ihany koa 
fihaonana io, ka tafiditra ao anatin’izany ireo atleta efa manana isa tsara toa an-dRadafiarison 
sy Andriantsitohaina mirahalahy. 

“Eto amintsika no hotontosaina ny fifaninanana. Hiezaka mafy izahay handrombaka ireo medaly 
mba tsy ho lasan’ireo atleta mpifanandrina”, araka ny fanazavan’Andriantsitohaina Tojo, kapitenin’ny 
nasionaly. 











Enregistrer mon nom, mon e-mail et mon site web dans le navigateur pour mon prochain commentaire. 



