« OPÉRATION MANDIO” TOAMASINA : JIOLAHY 03 MATY VOATIFITRA, 33 VOASABOTRA KA NY 15 “MD” – MIDI MADAGASIKARA

Ny 08 oktobra teo no nifarana ny fanaovan’ny zandary ny “operation Mandio” teto Toamasina, izay 
komandin’ny vondrompileovan’ny zandary Atsinanana, Kly Ranaivoarisoa Théodule, no nitarika 
tao anatin’ny iray volana. Tsy hifarana hatreo anefa ny hetsika ho fametrahana ny filaminam-bahoaka 
Toamasina, fa hiova ho “operation lalam-pasika” indray izany ato ho ato, satria mirongatra loatra 
tsy filaminana eo amin’ireo lalam-pasika misy eto Toamasina, izay hisian’ireo mpifoka rongony 
mpanendaka ary mpamaky trano. Nisy fanaovan’ny zandary tatitra mikasika izao “operation Mandio” 
Toamasina izao, ka olona telo no maty voatifitra dia Ingahy Talata, tao Ambalamanasy, izay voalaza 
lehiben’ny “bande des onze”, ilay mpitondra posy mpanendaka tao Mangarivotra, ary ity rangahy 
tany Mahanoro izay mpamaky trano ikohizan’ny fiaraha-monina. Niisa 33 kosa ireo olona voasambotra 
amin’ny raharaha asan-jiolahy ka ny 15 tamin’izy ireo no miandry fitsarana am-ponja izao, ny 12 
famotsorana vonjimaika tamin’ny fitsarana, ary olona 06 mbola miandry ny fakana am-bavany azy 
Nisy ihany koa fiara 40 voatery nogiazana noho izy ireo tsy mazava ny taratasiny, 02 ny moto fampiasan’ireo 
nogiazana ihany koa. Basy miisa 06 kosa no nisy nanatitra teo anivon’ny vondrom-pileovan’ny zandary 
tao anatin’ilay fiangaviana nataon’ny mpitandro ny filaminana. Ankoatra izay dia mampiaka-peo 
ny havan’Ingahy Talata, maty voatifitra tao Ambalamanasy, izay noporofoin’ireo mponina fa tena 
ao an-toerana. Nilaza mantsy ny zokin’Ingahy Talata ity fa tsy jiolahy izany ny havan’izy ireo 
teo am-pakana ny havany tao amin’ny tranom-patin’ny hopitaly be. Milaza ny hitory izy ireo aorian’ny 
sy fandevenana ny havan’izy ireo, raha ny filazan’i Talata Gervais, zokin’Ingahy Talata Bernard 
voatifitra. Milaza ho manana porofo amin’izay nolazainy ireto fianakaviana ireto, koa ho hita 
ny ho tohin’ny raharaha… 




















