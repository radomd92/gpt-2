ZAVA-MAHADOMELINA :: TRA-TEHAKA ITY AFRIKANINA MPIVAROTRA VOVOKA RONGONY • AORAHA

Taorian’ny vela-pandrika nataon’ny pôlisy, tamin’ny alakamisy lasa teo, dia voasambotra ny 
afrikanina iray, 41 taona, voasaringotra amin’ny fanaparitahana zava-mahadome­lina. Voatondro 
mivarotra vovoka rongony mahery vaika na « cocaïne » sy « héroïne » io lehilahy io. Mbola nahatrarana 
tao aminy, nandritra ny fisamborana azy teny Ivandry. 

Ankoatra ny karazana fitaovana fampiasa sy fikira­kirana an’ireo zava-maha­domelina ireo, 
fa mbola nahitana fonosana vovoka «cocaïne» miisa folo sy fonosana telo nisy «héroïne», tany aminy. 

Niainga tamin’ny fahe­noana vaovao ny fikarohana nataon’ny pôlisy misahana ny ady amin’ny zava-mahado­melina, 
tamin’ny sabotsy 25 aogositra lasa teo. Fantatra fa nivarotra izany tao amina hôtely lehibe iray 
an-drenivohitra io teratany vahiny io. Voarain’ny mpanao famotorana ny mombamomba azy toy ny 
ipetrahany. Ny harivan’ny alakamisy 30 aogositra tokony ho tamin’ny enina ora no nahatrarana 
rehefa nofandrihina, teny Ankorondrano. 

«Nilaza ity Afrikanina voa­rohirohy fa efa ho efa-bolana izay no nanaovany izao asa ratsy izao. 
namany afrika­nina mitovy aminy ihany no mpamatsy azy an’ireo rongony ireo. Vidiany 75 000 ariary 
iray grama ary amidiny 100 000 ariary, avy eo », hoy ny pôlisy. 









Enregistrer mon nom, mon e-mail et mon site web dans le navigateur pour mon prochain commentaire. 



