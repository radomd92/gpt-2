NENTINY NITSOAKA NY VOLAN’NY “GAB” BNI TSIMBAZAZA  : KAROHIN’NY POLISY I YVES SY NY 440 TAPITRISA AR | NEWSMADA

Par Taratra sur 12/08/2017 

215 tapitrisa Ar, miampy 225 tapitrisa Ar. Ireo ny totalin’ny vola tokony hamatsiana ny ”Guichet 
de banque” (Gab) an’ny banky BNI Tsimbazaza, nentin-dRazakarivony Yves Daniel, nitsoaka, ny 
antoandro teo. Karohin’ny polisy fatratra ity lehilahy ity amin’izao fotoana izao. 



Mpiasan’ny banky BNI Agence ao Tsimbazaza ihany ity lehilahy voarohirohy ho nanodinkodim-bola 
amina miliara ity. Araka ny fanazavan’ny polisy, naharay fitoriana izy ireo fa tsy hita ny nanjavonan’ity 
ity hatramin’ny afakomaly kanefa tokony hiditra hiasa tamin’ny 2 ora tolakandro tamin’io fotoana 
izy. Niandry azy ihany ny tompon’andraikitry ny banky ao Tsimbazaza ka tamin’ny 5 ora hariva vao 
fa misy tsy mazavazava ao amin’ny kaontin’ny banky satria nisy vola tsy hita tao ka misy ifandraisany 
ny nanjavonan’ity lehilahy mpiasan’ny banky ity. Nohamafisin’ny polisy hatrany, araka ny fitarainana 
ireo fa nisy versement naterin’ny orinasa Brink’s mitentina 215 tapitrisa Ar ho famatsiana ny 
automatique de banque” (Gab) amin’ity herinandro ity. Mbola nisy ambim-bola 225 tapitrisa Ar 
tao anatin’ny caisse fitoeram-bola. 

Nandeha nisakafo ireo mpiasa tao amin’ilay banky tamin’io fotoana io ka teo no nanararaotan’i 
namoahana ny vola rehetra tao amin’ny fitoerany. Izy rahateo ny mitana ny fanalahidin’ny fitoeram-bola 
tsy nanano sarotra ho azy ny namoaka ny vola rehetra tao amin’ny fitoerany. 

Nampiasa fiara marika Clio… 

Notateriny tamin’ny fiarany marika Renault Clio laharana 9881 TBB ireo volabe ireo ka lasa nitsoaka 
hatrany ary tsy hita intsony izy taorian’izay. Nohamafisini’ny polisin’ny BC fa firaisana tsikombakomba 
olon-dratsy ny fampiantranoana azy ireny ka raisina ho isan’ny mpiray tsikombakomba aminy izay 
izany. Manentana ny vahoaka ny polisy mba hanome vaovao momba ity lehilahy ity fa horaisina ho tsiambaratelo 
mombamomba ireo olona manome loharanom-baovao ny polisy. 

Afaka miantso ny laharan’ny polisy amin’ny alalan’ireto finday ireto izay manana loharanom-baovao 
ity lehilahy ity : 034 05 529 02 / 034 84 398 50. 



Toy izao ny mombamomba azy : 

Razakarivony Yves Rivofantenana Daniel na i Yves ny tena anarany. 

Teraka tamin’ny : 07 mey 1977 tao Ambatofotsy. 

CIN N° : 117 431 001 654 

Adireny nahitana azy farany : Lot IN 25 Anjomakely. 



Tena mahagaga ny toy itony. F’angaha tsy mba nisy mpiambina manara-maso ny fihetsiky olona angaha 


Les commentaires sont fermées. 

