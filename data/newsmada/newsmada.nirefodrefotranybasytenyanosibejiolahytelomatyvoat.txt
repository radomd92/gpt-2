NIREFODREFOTRA NY BASY TENY ANOSIBE: JIOLAHY TELO MATY VOATIFITRY NY SAG | NEWSMADA

Par Taratra sur 12/09/2018 

Teo am-pikononkononana fanafihana mitam-piadiana, tetsy akaikin’ny Solimotel Anosibe indrindra, 
tolanandro, ity andian-jiolahy iray no nitontonan’ny polisin’ny Sag. Velona ny fifampitifirana 
lavo nandritra izany ny telo tamin’izy ireo, raha tafaporitsaka ny iray hafa. 

Nirefodrefotra indray ny poa-basy teny Anosibe, omaly hariva tamin’ny 6 ora sy 30 mn. Toy ireny 
horonantsarimihetsika ireny ny zava-nitranga, raha ny loharanom-baovao voaray. Jiolahy telo 
lavon’ny polisy avy ao amin’ny Service Central Anti-Gang na Sag. Vehivavy iray azo sambo-belona. 
iray hafa tafaporitsaka. Araka ny fanazavan’ny polisy andian-jiolahy nikononkonona fanafihana 
teny amin’iny faritra manodidina an’Anosibe iny ry zalahy ireto. Nahazo loharanom-baovao mialoha 
fisian’ireto jiolahy raindahiny miaraka amin’ny fitaovam-piadiana mahery vaika ireto. Nanomboka 
Anosy ny fanarahan-dia nataon’ny polisy ireto jiolahy ireto. Nandeha fiara “Trafic” ireto jiolahy 
tamin’io fotoana io, raha ny tatitra avy amin’ny polisy hatrany. Tsikaritr’ireo jiolahy anefa 
hoe narahan’ny polisy izy ireo ka tsy nihambahamba nitifitra tamin’ny basy Kalachnikov ry zalahy 
akaikin’ny Solimotel. 

Rotidrotiky ny bala ireo jiolahy… 

Raikitra ny fifampitifirana ary nahery vaika mihitsy satria tsy nanaiky nilavo lefona ireto jiolahy 
Nifamaliana ny tifitra teo amin’ny polisy sy ireo jiolahy. Niaro tena ny polisy ka niafara tamin’ny 
jiolahy. Tratra tany amin’ireo jiolahy ny Basy Kalachnikov iray sy basy PM iray miaraka tamin’ny 
Mitohy kosa ny fikarohan’ny polisy ireo jiolahy tafaporitsaka. Mendri-piderana, araka izany, 
ezaka vitan’ny polisim-pirenena manoloana ny fahalavoana andian-jiolahy miaraka amin’ny fitaovam-piadiana 
vaika toy izao. Naterin’ny polisy eny amin’ny tranom-patin’ny HJRA ny fatin’ireo jiolahy. 



Les commentaires sont fermées. 

