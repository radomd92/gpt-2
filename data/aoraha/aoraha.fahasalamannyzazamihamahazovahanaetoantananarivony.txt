FAHASALAMAN'NY ZAZA :: MIHA MAHAZO VAHANA ETO ANTANANARIVO NY ARETIN’NY TAOVAM-PISEFOANA • AORAHA

Betsaka indray ny aretin’ny taovam-pisefoana na “bronchiolite” eto Antananarivo, mpahazo ny 
latsaky ny roa taona, amin’izao fotoana izao. Raha ny fanazavan’ny mpitsabo dia aretin’ny taovam-pisefoana 
avy amin’ny otrik’aretina miainga any amin’ny sery sy ny kohaka foana izany. Rehefa tsy voakarakara 
sery dia midina any amin’ny taovam-pisefoana ny otrik’aretina ary mety hahasempotra ny zaza. Azo sorohina tsara anefa izany mba tsy hihombo. “Tsy misy afa-tsy ny fitsaboana haingana ny sery 
fisorohana ity aretina ity. Rehefa voan’ny sery ny zaza dia mila sasana ny orony, izany hoe atao 
hivoahan’ny lelony satria tsy hainy ny mamoaka izany. Rehefa tsy misy izay fanadiovana ny orony 
dia lasa tafidina any amin’ny tratrany ny otrik’aretina, ka lasa miha lalina kokoa ny aretin’ilay 
ka mahatonga azy ho sempotra”, hoy ny profesora Robinson Annick, talen’ny hopitalin’ny reny sy 
zaza (CHUMET) eny Tsaralalàna. 

Ny fanatonana mpitsabo haingana no ahafahana misoroka ny firongatry ny aretina mba tsy ho lasa 
sy sarotra tsaboina ny aretina. Manodidina ny telopolo hatramin’ny efapolo isan’andro ireo zaza 
manatona hopitaly raha ny teo anivon’ny CHUMET. Misy tamin’izy ireo no tsy maintsy najanona tao 
hopitaly. 

Ny vanim-potoana toy izao, eo amin’ny volana febroary, marsa, avrily no tena mahabetsaka ity aretin’ny 
eo amin’ny zaza ity. Etsy ankilany, efa nihena kosa ny ankizy mararin’ny kitrotro niditra teo amin’io 
io. “Iray isan-kerinandro sisa raha misy aza izany”, raha ny fanamarihan’ny profesora Robinson 
hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



