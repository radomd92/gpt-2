KAPÔRALY NAMONO NY SAKAIZANY : MBOLA NOTAZOMINA ANY AMIN’NY BIRAON’NY ZANDARY – MIDI MADAGASIKARA

Ny zoma lasa teo no tokony nohenoina teny anivon’ny Fampanoavana ilay miaramila, mitondra ny gradina 
voarohirohy ho namono nahafaty tamin’ny fomba mahatsiravina tovovavy teny Ampitatafika. Tsy 
anefa izay tamin’io andro io, ary fantatra, araka ny fanazavàna azo avy amin’ireo mpanao fanadihadiana 
omaly izy no nohenoina teny Anosy. Taorian’ny fihainoan’ireo mpitsara mpanao famotorana azy 
fantatra fa nahazo fampidirana vonjimaika eny Tsiafahy, mandra-piandry ny fotoam-pitsaràna 
Noho ny fisian’ity fitokonan’ireo mpiandry fonja anefa, raha ny fanazavàna azo hatrany, dia tsy 
niditra teny amin’ity fonjabe ity ny lehilahy, omaly. Fantatra ary fa notazomina eny amin’ny biraon’ny 
eny Fiadanana vonjimaika aloha izy, mandra-piandry izay filaminan’ny toe-draharaha eo amin’ireo 
fonja izay. Tsiahivina fa ny talata lasa teo no niantso ny lehibeny teny amin’ny toeram-piasany 
amin’ny Tobin’ny RAS teny Ampahibe izy mba haka azy tany amin’izay toerana niafenany. Ireto farany 
eo no nanolotra azy ho eny am-pelatanan’ireo mpanao fanadihadiana. Marihana fa efa saika hamono 
angaha ity miaramila voarohirohy ho mpamono olona ity io izy nitolo-batana izao. Tamin’ny fotoana 
azy mantsy dia nahitana poizim-boalavo tany aminy. 




















