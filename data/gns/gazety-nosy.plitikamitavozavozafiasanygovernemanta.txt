PÔLITIKA : MITAVOZAVOZA FIASA NY GOVERNEMANTA 

Velom-panantenana be dia be ny ankamaroan’ny Malagasy tamin’ny fahalanian’ingahy Andry Nirina 
ho filoham-pirenena taorian’ny fifidianana fihodinana faharoa natao tamin’ny 19 desambra 2018 
teo. Manantena fampandrosoana haingana ny rehetra ary izay koa no nandrasana. Ny governemanta 
tompon’andraikitra voalohany amin’izany ka tsy maintsy fantarina tsara. 

Isan’ny lehibe amin’izany ny ady amin’ny tsy fandriam-pahalemana izay efa mampiteny ny moana. 
maro koa ny fihenan’ny vidim-piainana izay efa mampikolay ny vahoaka. 

Ho an’ny mpiasam-panjakana dia manantena mafy ny fisondrotan-karama nampanantenana azy izy 
ary ny fanatsarana ny fari-piainany koa. Nisy ny tarehimarika nolazaina tany amin’ny fampielezan-kevitra 
voalaza fa hasondrotra 120% izany karama izany ao anatin’ny 5 taona. Aiza ho aiza izy ireny ankehitriny 


Iankinan-javatra maro koa ny vidin-tsolika izay tsy mitsaha-miakatra amin’izao fotoana izao 
mahatonga ny fidangan’ny vidim-piainana. Miandry ny vahaolana amin’ireo ny vahoaka. Isan’ny 
maika andrasan’ny vahoaka amin’ny governemanta izay nolazana fa hahavita azy io izany. 

Marina fa mbola iray volana latsaka herinandro izao no nandraisan’i Andry Rajoeilina ny fitondrana 
naha filoham-pirenena azy izao. Mazava ho azy fa tsy azo tsaraina amin’izany izy satria mbola fotoana 
dia fohy no nitondrany fanjakana. Na izany aza dia tokony ho hita taratra ny fampandrosoana izany, 
hisy koa ny tsirim-panantenana. 

Somary hafahafa ihany ny fahitana ny raharaha ankehitriny satria ny finiavan’ny filoham-pirenena 
Nirina Rajoelina dia toa mandeha irery ihany amin’izao fotoana izao. Tapa-bolana mahery izao 
nanomboka niasa ny governemantan’i Ntsay Christian. Hatramin’izao nefa dia zara raha azo isaina 
rantsan-tanana dimy no nahavita ny “organigramme” na ny rafitra an-tanan-tohatra hitantanany 
ministera. Ny raharaham-pirenena nefa maika sy mitaky fahaiza-manao. Toa mitaveravera nefa 
mpanatanteraka ireo hatramin’izao. Governemanta hanarin-javatra izy ireo ka tsy tsy tokony 
toa izao velively. Fantatra fa nisy ny “organigramme” izay voatery tsy maintsy naverina satria 
tefy ka tsy azo ampiasana. 

Tsy ny mpikambana ao amin’ny governemanta ihany no hita fa mitavozavoza ankehitriny fa ireo olona 
an’i Andry Rajoelina koa. Tsy hiteny ny tandapa izay nanangan-tsampona tamin’ny fety teny Iavoloha 
faha 19 janoary iny 2019 isika izay nametraka tamin’ny fomba ofisialy ny filoham-pirenena tamin’ny 
satria efa maro no voalaza tamin’ireny. 

Raha ny fijery avy aty ivelany dia hita amin’izao fotoana izao fa mbola variana miady seza sy miady 
sy voninahitra ny mpomba an’i Andry Rajoelina fa tsy mieritreritra akory ny hanatanteraka ny vina 
ao anatin’ny IEM (Initiative pour l’Emergence de Madagascar) na ny “velirano” izay natao hanarenana 
firenena. Hita fa ampiasan’ireo olona ireo irery ny filoham-pirenena fa tsy hita ny fandraisana 
amin’ny manandrify ny tsirairay mpiara-mitolona aminy. Miandry ho tolorana fotsiny izy rehetra 
tsy hiara-misalahy akory raha ny fahitana azy avy aty ivelany. 

Raha anontaniana izy rehetra mpomba an’ingahy Andry Nirina Rajoelina, dia olana no apetrak’izy 
fa tsy manana vahaolana velively akory amin’ny zava-misy ankehitriny. Tsy matoky tena ary efa 
aza no miroaroa hevitra. Ny tena zava-doza aza dia ny tsy fitoviam-pijery amin’izy rehetra ireo. 



