FIDIRAN’NY MPIANATRA: HIVONDRONA ETSY AMIN’NY CISCO IREO KOJAKOJAM-PIANARANA | NEWSMADA

Par Taratra sur 28/09/2019 

Nampahafantatra ny Cisco Antananarivo Renivohitra sy ny Axecome, omaly fa efa vonona ireo mpivarotra 
hitondra ny vokatra etsy amin’ny Cisco, mandritra ny hetsika Foire de la rentrée, hotanterahina 
hatramin’ny 13 oktobra izao eo an-tokotanin’ny Cisco. 

150 ireo tranoheva handray anjara mandritra izany hetsika izany. Hibahan-toerana ny kojakojam-pianarana, 
ny karazana boky izay manahirana ny ray aman-dreny ny mitady azy. Ankoatra ireo anefa, hisy koa 
mpivarotra akanjo sy kiraro na fitaovana hafa mety hilain’ny ankizy hiatrehany ny fisantarana 
ny sekoly. 

Tanjona ny hanampy ireo ray aman-dreny hampiditra mpianatra mba tsy hivezivezy fa ho hita ao amin’ny 
iray izay tadiaviny. 

Ankoatra ny tsena, hisy koa ny fampianarana ireo ray aman-dreny amin’ny fitaizana ny zanany amin’izao 
itobahan’ny kolontsaina vahiny izao. Eo koa ny fandraisana mpampianatra izay hataon’ireo sekoly 
miankina marobe eto Antananarivo. Ankoatra izany ny fifaninanana lalaon-tsaina Echec… 

Andiany voalohany ny hetsika, hoy ny mpikarakara, Rakoto David Manjaka, avy ao amin’ny Axecom. 
ny « vente flash » hanaovana varoboba ireo karazan’entana maro ao anatin’ny fotoana voafetra ihany. 



Les commentaires sont fermées. 

