JLY ANDRIANJANAKA NJATOARISOA: “TSY TOERAM-PIEREN’NY JIOLAHY NY ZANDARIMARIAM-PIRENENA” | NEWSMADA

Par Taratra sur 02/03/2019 

“Tsy toeram-pieren’ny jiolahy ny zandarimariam-pirenena. Ho an’ireo izay mieritreritra ny 
dia mitandrema fa tsy handefitra mihitsy izahay. Tsy sitraponay velively ny hampiditra am-ponja 
zandary izay zandrinay sy zanakay, kanefa ny zanaka tiana no tsy itsitsiana rotsa-kazo”, hoy ny 
kaomandin’ny zandarimariam-pirenena, ny Jly Andrianjanaka Njatoarisoa, nandritra ny lanonam-pitokanana 
vondron-tobim-paritra Ambohidratrimo, omaly raha nampitandrina ireo zandary eo ambany fifehezany 
Notokanana, omaly tokoa, araka izany, ny vondron-tobim-paritry ny zandarimariam-pirenena 
Ambohidratrimo izay hisahana borigady telo : Talatamaty, Ambohidratrimo, Mahitsy, miaraka 
zana-tobim-paritra miisa 10. Ny Kapiteny Rakotozafy Andriantsitohaina Herinjaka (isan’ireo 
nitana andraikitra maro teo anivon’ny zandarimariam-pirenena) no voatendry ho kaomandin’ity 
ity. Mitentina 123 tapitrisa Ar ny nanamboarana ny trano izay volan’ny zandarimariam-pirenena 
satria efa ao anatin’ny politikam-panjakana ny hametrahana vondron-tobim-paritra isaky ny 
manerana ny Nosy. “Aza matahotra amin’ny fanatanterahanareo ny asanareo fa hiaro anareo izahay 
tena hiaro. Manaiky ny zandarimariam-pirenena fa misy ireo olona mitsivalam-pandry ato aminay. 
efa manadio izahay fa ny angatahanay dia ny fiaraha-miasa amintsika vahoaka amin’ny fanomezam-baovao 
hahafahana manao ny fampandriana fahalemana. Tsy maintsy mifanome tanana isika raha tiana ny 
fandriampahalemana maharitra”, hoy hatrany ny kaomandin’ny zandarimariam-pirenena. 

Hiasa avy hatrany ity vondron-tobim-paritra vaovao ity… 

Nanome voninahitra ny lanonana ireo tompon’andraiki-panjakana isan-tsokajiny ao amin’ny distrikan’Ambohidratrimo, 
notarihin’ny lehiben’ny distrika, ny ben’ny Tanàna. Nanotrona izany koa ny lehiben’ny CIRGN 
ny kaomandin’ny groupement Analamanga sy ireo manambonahitra isan-tsokajiny eo anivon’ny zandarimariam-pirenena. 
ny kaomandin’ny “groupement Analamanga”, ny Kapiteny lehiben’ny vondron-tobim-paritra nandritra 
lanonana ny saina manokan’ny toby vaovao izay baikony. Fantatra izao fa hiasa avy hatrany ity vondron-tobim-paritry 
zandarimariam-pirenena vaovao ao Ambohidratrimo ity. 



Les commentaires sont fermées. 

