GBM  : 50.000 IREO MPITSIDIKA ANDRASANA | NEWSMADA

Par Taratra sur 14/12/2017 

Hotanterahina etsy amin’ny lapan’ny Fanatanjahantena Mahamasina ny 20 ka hatramin’ny 24 desambra 
ny hetsika La Grande Braderie de Madagascar (GBM), andiany mamarana ity taona 2017 ity. 

Natokana ho an’ny fetin’ny krismasy sy ny faran’ny taona ny hetsika volana desambra toy izao raha 
fanazavan’ny mpikarakara avy ao amin’ny Madavision izay tarihin-dRtoa Ramanantsoa Harilala. 

Mahatratra 50.000 ireo mpitsidika andrasana mandritra ny efatra andron’ny tsena izay efa mahazatra 
mpanjifa mandritra ny GBM. Hitobaka ny karazana kilalao ho an’ny kilonga. Eo koa anefa ireo akanjo 
kiraro lamaody entina mianjaika amin’ny fankalazana ny fetin’ny krismasy sy ny faran’ny taona. 

Ankoatra izany ny karazan-tsakafo izay maro hisafidianana, ny kojakojan-dakozia sy ny fanaka 
fanaon’ny tokantrano ny manolo azy ireny ho vaovao hitsenana ny taona vaovao indray. 

Manodidina ny 280 ireo mpandray anjara ary maherin’ny 380 kosa ny tranoheva hisy ireo entam-barotra 
Hentitra amin’ny fanaraha-maso ny vidin’entana ny mpikarakara satria ny fihenam-bidy no tena 
ny mpanjifan’ny GBM. 



Les commentaires sont fermées. 

