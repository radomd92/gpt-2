DREN ITASY : MANDRAHONA NY HIDINA AN-DALAM-BE NY MPAMPIANATRA – MIDI MADAGASIKARA

Manome herinandro ny minisitry ny Fanabeazam-pirenena ny « Fikambanan’ny Mpampianatra sahy 
» handraisana fepetra aminy zavatra mitranga any aminy DREN Itasy. Ireto mpampianatra ireto dia 
noho ny fanangonam-bola tsy amin-drariny ary mihoa-pampana ataon’ny talem-paritry ny fanabeazana 
ny « chef Cisco » ao Miarinarivo. Ireo tompon’andraikitra ireo hoy ny fikambanana, dia mitaky vola 
mpampianatra, ny ray aman-dreniny mpianatra ary aminy mpianatra hanatsarana ny toeram-pianarana, 
hatreto dia tsy mbola misy zavatra vita araka izay nolazaina. An-tapitrisany maromaro hoy izy 
ny vola efa narotsaka any amin’ny kaonty vao noforonina. Tsy misy ny mangarahara amin’ny fitantanana. 
noho izany ny “Fikambanan’ny mpimpianatra sahy mijoro” fa raha tsy misy vahaolana raisin’ny minisitry 
Fanabeazam-pirenena ato ho ato, dia hidina an-dalam-be izy ireo. Marihina moa, fa niakatra teto 
mihitsy ireo mpampianatra ireo nilaza ny alahelon’izy ireo. Mitaraina koa moa izy ireo noho ny 
ataon’ireo tompon’andraikitra ireo amin’ny fampidirana mpampianatra ho mpiasam-panjakana 
Itasy. 


















