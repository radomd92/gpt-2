FAMAKIANA BANKY :: VOAROHIROHY NY MANAM-PAHAIZANA MANOKANA IRAY MOMBA NY FANALAHIDY • AORAHA

Tafiditra tao anatin’ny vela-pandriky ny zandary, tany Toamasina, omaly, ireo jiolahy mpanao 
mahery vaika ao Toamasina. Isan’ireo ny lehilahy iray voalaza fa manam-pahaizana manokana momba 
anjomara fanairana sy fanalahidy. Teo am-pilalaovana ody gasy marobe kosa ireo jiolahy nikasa 
banky iray, amin’ity fetin’ny Paska ity, no tra-tehaka. 

“Dimy lahy ireo jiolahy voasambotra ka ny iray tamin’ireo dia isan’ireo nanafika ny banky iray 
nahaverezana vola roa arivo tapitrisa ariary, tamin’ny volana febroary. Teo am-panaovana ody 
niaraka tamin’ ny mpimasy izy ireo, fa manomana ny fanafihana banky iray eto Toamasina amin’ity 
Paska ity, sy ny teratany vahiny iray, no izao sarona izao. Ody gasy maro be no hita”, hoy ny kolonely 
Théodule, lehiben’ny Vondron-tobim-paritry ny Zandarimaria any Atsinanana. 

Teto an-drenivohitra kosa dia naiditra am-ponja vonjimaika eny Antanimora ny olona telo voalaza 
isan’ireo jiolahy nanafika an’io banky io ary efa voasambotry ny Kaompanian’ny zandary eto an-drenivohitra, 
vitsy lasa izay. 









Enregistrer mon nom, mon e-mail et mon site web dans le navigateur pour mon prochain commentaire. 



