SEKOLY FANOFANANA PÔLISY ANTSIRABE : TONTOSA NY FAMINDRAM-PITANTANANA TEO AMIN’IREO MPITANTANA VAOVAO – MIDI MADAGASIKARA

Ny kaomisera Talily Damy, BRSP Vakinankaratra teo aloha, no voatendry hitantana indray ny sekoly 
« inspecteur » sy « agent de police » na “ENIAP” eto Antsirabe. Tontosa ny faran’ny herinandro teo 
famindram-pitantanana ny tale teo aloha, ny “commissaire divisionnaire de police” Andrianirinarivelo 
Ives Remi sy ny tale vaovao hiditra. Nanatrika sy nanome voninahitra ny lanonana ny minisitry ny 
Andrianisy Mamy Jean Jacques. Isan’ny namantaran’ny maro ity tale vaovao hitantana ny sekoly 
ny lafiny fitsipika sy lalàna mifehy ny asan’ny polisy. Nambarany fa misokatra midanadana ho an’ireo 
vonona hanaja izany ny varavaran’ny sekoly. Tsy miala amin’ny toromarika sy ny hafatra ary ny politika 
ministera miahy ny filaminam-bahaoaka hoe polisy vanona ary polisy vonona hiatrika ny asa avy 
aorian’ny fiofanana ny fanamby napetraky ny tale vaovao. Notsiandriany ny fahavonana hanaja 
fitsipika sy lalàna ary indrindra ny zo maha olombelona. Hisy, hoy izy, ny ezaka manokana hatao 
io fanajana ny zo maha olona io amin’ireo mpianatra vaovao mba ho raiki-tampisaka aminy izany fanajana 
zo maha olona sy ny vahoaka izany. Miisa 750 ireo mpiofana ho polisy ao amin’ny ENIAP ka ny 100 amin’izy 
no miofana ho “inspecteur”. 




















