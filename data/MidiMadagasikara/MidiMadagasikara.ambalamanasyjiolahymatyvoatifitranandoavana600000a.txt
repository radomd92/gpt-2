AMBALAMANASY : JIOLAHY MATY VOATIFITRA, NANDOAVANA 600 000 ARIARY NY BALA TAVELA TAO AMINY – MIDI MADAGASIKARA

Taorian’ny nahalalan’ny fianakaviana ilay maty voatifitry ny zandary tao Ambalamanasy, raha 
fa tratran’ny fokonolona am-bodiomby namaky trano, sy voalazan’ny vahoaka ao Ambalamanasy, 
isan’ireo “bande des onze”, dia nalain’ny havany tao amin’ny tranom-patin’ny hôpitaly be ny razana; 
mbola nandoavana vola 600 000 ariary vidin’ny bala tavela amin’ny vatan’ity maty vao azo nalaina 
razana. Nandritra izany no nilazan’ny zokiny, teo imason’ny mpanao gazety sy ireo olona nitangorona 
azy ireo namoaka ilay faty, fa “tsy jiolahy izany ny zandriko, ka tsy maintsy hitory izay nahavita 
azy izao izahay fianakaviana, fa aleo aloha karakaraina ny fandevenana azy, aoriana izay ho hita 
ny tohiny”, hoy ingahy. Raha ny fanazavana nomen’ity zokin’ny maty ity dia ity rangahy misandoka 
sefo fokontany ao Ambalamanasy ity no tena fosotra amin’izao naha-voatifitra azy, ny alahady 
tamin’ny alalan’ny balan’ny zandary. Voalaza, fa io olona misandoka ho sefo fokontany io no nitondra 
tao an-tranony ka nisambotra azy ary nofatorana rojo vy ny mpitandro ny filaminana izy tamin’izay, 
namaly ireo zandary nisambotra azy koa ingahy tamin’izay hoy ity zokiny ity fa nanaraka izay natao 
fotsiny. 

Talohan’izao raharaha izao anefa namonjy alim-pandihizana tao amin’ny tokantrano iray ity maty 
ity, tamin’izay dia nisy ady tao amin’ilay alim-pandihizana hay mpitandro filaminana efa mamo 
niady taminy tamin’izay fotoana izay. Raha nahalala izany izy, dia nifona sy nandoa vola 40 000 
ho vidin’ny fifonana nataony taminy izy. Raha izao zava-misy izao izany, dia samy manana ny fahitany 
raharaha ny rehetra, koa ho hita eo ny tohin’ny raharaha… 




















