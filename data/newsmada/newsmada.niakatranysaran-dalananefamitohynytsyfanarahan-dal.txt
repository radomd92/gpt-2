NIAKATRA NY SARAN-DALANA, NEFA: MITOHY NY TSY FANARAHAN-DALÀNA ATAON’NY MPITATITRA | NEWSMADA

Par Taratra sur 02/04/2019 

Ho an’ireo tsy manana fiara manokana, tsy afa-manoatra fa tsy maintsy mandray ny taxi-be. Mitaintain-dava 
ny mpandeha satria manao izay tiany ny mpitatitra. 

Niova tanteraka ny kaontin’ny isan-tokantrano, indrindra ireo mampiasa ny zotram-pitaterana 
ny Renivohitra. Tapitra niakatra ny saran-dalana mankany amin’ireo toerana ireo, nanomboka 
volana marsa iny. Etsy ankilan’izay anefa, tsy mba toy izany ny tolotra omen’ireo mpitatitra. 

Toy ny omaly, tsy niova ny fahazaran-dratsin’ireo taxi-be sasany, na efa nisondrotra aza ny saran-dalana. 
hita, hatramin’izao, ohatra, ny fihodinana eny antenantenan-dalana na ny tsy fahatongavana 
amin’ny faran’ny zotra. Toy ny afitsok’ireo mpitatitra, mampitohy ny Renivohitra amin’Ivato, 
ny alahady, tsy tonga any Vassacos, toeram-piantsonana, izy ireo. 

Tsy fantatra mazava ny tena anton’io fomba fiasa tsy manaja ny bokin’andraikitra io ary tsy ny hariva 
no itrangan’izany fa mandritra ny tontolo andron’ny alahady mihitsy. « Izay tsy mahazaka, miala 
». Toy izany ny fomba fiasan’ireo zotra mankeny Ivato, izay tsy misy tonga any amin’ny farany, any 
koa, rehefa harivariva ny andro, amin’ny andavanandro. 

Tsy ny mankeny Ivato ihany no manampatra ny tiany hatao amin’ny mpandeha fa saika ahitana olana 
izany ny ankamaroan’ireo zotra taxi-be, mivoaka ny Renivohitra, hany ka mampijaly vahoaka, indrindra 
tsy maintsy mody hariva. Andrasana fatratra ny fiovana sy ny fanovana eo amin’ity sehatry ny fitaterana 
ity. 



Les commentaires sont fermées. 

