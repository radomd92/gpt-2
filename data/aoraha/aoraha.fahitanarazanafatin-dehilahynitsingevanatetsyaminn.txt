FAHITANA RAZANA :: FATIN-DEHILAHY NITSINGEVANA TETSY AMIN'NY LAKANDRANON'ANDRIANTANY • AORAHA

Nahitana fatin-dehilahy iray tao anaty rano maloto tetsy amin’ny lakandranon’ Andriantany tetsy 
omaly maraina. Mipetraka tsy lavitra eo ihany ity lehilahy namoy ny ainy, izay roa amby efapolo 
ity. Tsy mbola fantatra mazava ny nahazo azy sy ny tena nitarika ny fahafatesany. 

Olona mpanadio tatatra sy mpaka fako ao anaty rano no nahita ny razana voalohany, tsy lavitra ny 
eo Tsaramasay. Noheverina ho fako na zavatra hafa izany tamin’ny voalohany. Nojerena akaiky, 
hay fatin’olona efa mikarainkona. Nitangorona ny olona. Teo ihany dia fantatra ny mombamomba an’ity 
fahafatesana. «Tsy nody tany an-trano izy, halina (ndrl : ny alin’ny alakamisy). Tsy fantatra 
mety ho nisy namono izy, na nianjera, na ihany koa natosika tao anaty rano maloto. Tsy mbola nosavainay 
akanjony. Tsy nahitana ratra na zavatra hafa kosa ny vatany ety ivelany», hoy ny olona akaiky azy 
nijery ny razana, omaly. Nisy polisy tonga teny an-toerana nifehy ny olona teo am-piandrasana ny fahatongavan’ny tompon’andraikitra 
anivon’ny Birao misahana ny fahadiovana (BMH) haka ny razana. 











Enregistrer mon nom, mon e-mail et mon site web dans le navigateur pour mon prochain commentaire. 



