ANDRANOMAMY : LASAN’NY DAHALO NY 60 TAPITRISA AR | NEWSMADA

Par Taratra sur 16/09/2017 

Maty tsy tra-drano ilay mpandraharaha notafihin’ny dahalo omaly tamin’ny 6 ora maraina tao amin’ny 
Andranomamy RN 4. Voalazan’ny fampitam-baovao fa dahalo enin-dahy nitondra basy Kalachnikov 
tompon’antoka tamin’ity fanafihana ity. Nandeha kamiaobe mpanangom-bokatra ity mpandraharaha 
ity ka notifirin’ireo dahalo teo ambony familiana. Lasan’ireo dahalo nandritra ity fanafihana 
ny vola 60 tapitrisa Ar. Nitsoaka avy hatrany ry zalahy rehefa nahazo ny vola. 

Nandalo teo amin’ny toerana nitrangan’ny fanafihana rehefa avy namonjy ny fanasan’ny fiangonana 
tany Mahajanga ny filoha teo aloha Ravalomanana Marc ka nanampy ireo zandary tamin’ny alalan’ny 
solika hanenjehana ireo dahalo. Nitaraina rahateo ireo zandary fa hoe tsy manana solika hanenjehana 
dahalo ka tsy nisalasala ny filoha mpanorina ny Antoko Tim nanampy azy ireo. 

Nanao fanarahan-dia ireo dahalo avy hatrany ny zandary taorian’izay. 

Miantso ny kaomandin’ny zandary any an-toerana ary nanome toromarika ny filoha teo aloha Ravalomanana 
mba hifanome tanana amin’ny tsy fandriampahalemana. 



Les commentaires sont fermées. 

