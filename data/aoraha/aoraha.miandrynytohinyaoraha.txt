MIANDRY NY TOHINY • AORAHA

Mbola andrasana ny tohin’ny fanadihadiana sy famotorana rehetra manodidina an’ilay fandefasana 
fampodiana vehivavy malagasy niasa tany Koweït. Aoka tsy hijanona amin’ny fahombiazan-tserasera 
hampitsetsetra an’ireo be fihetseham-po fotsiny, izay revon’ny filazana fa : « miasa tokoa ity 
ity ». 

Tsy nanao fahagagana akory ireny vehivavy am-polony maro tamin’ny figadonany tany amin’io firenena 
io. Tsy indray mandeha na indroa ihany koa no naharenesana ny fisian’ny fikasan’ireo vehivavy 
sasany hiondrana an-tsokosoko hihazo an’ireo firenena arabo. Raha vehivavy folo na roapolo, 
fa mihoatra lavitra an’ireo isa ireo ve dia tsy ampy hahafantarana ny marina amin’ity raharaha 
Mampanahy indraindray ny fiononana fotsiny eo am-pandrenesana ny fepetra horaisina manoloana 
tranga tsy ara-dalàna eto amin’ny firenena. Misy elanelana be matetika ny toky omen’ny vava sy 
asa mila mifampitohy amin’izany. 

Nandany fotoana sy vola ny fitondram-panjakana tamin’ny fampodiana an’ireo vehivavy voalaza 
nijaly tamin’ny asa nataon’izy ireo tany Koweïit, avy eo nilaza ny hanasazy sy hampiantoka ny lany 
tamin’ny fampodiana azy ireo ny fanjakana. Aiza ny tohiny? Izao ireo tompon’andraikitra niray 
tamin’ny fanondranana an’ireo vehivavy malagasy ireo? Iza avy no birao (Bureau de placement) 
olona any ivelany? Tsy maintsy misy mpiray tendro amin’izy ireo ihany koa eny amin’ireo mpiandraikitra 
sisin-tany… Aoka tsy hijanona antenantenany ny fikarohana ny marina. 









Enregistrer mon nom, mon e-mail et mon site web dans le navigateur pour mon prochain commentaire. 



