MAROVAZAHA ANJOZOROBE : NOKAPAIN’NY DAHALO ANTSY NY TOMPON-TRANO – MIDI MADAGASIKARA

Ny sabotsy alina lasa teo, tokony ho tamin’ny sivy ora tany ho any dia tanana iray, antsoina hoe Antsevakely, 
amin’ny kaominina Marovazaha, no lasibatry ny asan-dahalo. Vokany, omby roa no lasa ary naratra 
nokapain’ireo jiolahy ny antsy ny tompon-trano. Raha ny angom-baovao azo dia toa hoe, efa in-droa 
dahalo tao amin’ity tokantrano ity, satria ny omalin’io fanafihana io dia efa nanao amboletra 
ireto andian’olon-dratsy ireto, izay naka ny omby. Ny ampitso dia ity novonoin-dry zareo ity ny 
Efa nampandrenesina ny mahakasika ity tranga ity moa ireto tompon’andraikitry ny filaminana 
an-toerana. Ilay naratra kosa dia efa nentina novonjena tany amin’ny toeram-pitsaboana. Amin’izao 
izao tokoa, dia miaina anaty horohoro ireo mponina ao avarabaratry ny distrika Anjozorobe, noho 
tsy fisian’ny fandriampahelemana izay afitsoky ny dahalo. Hatramin’ny fiangonana aza no miaina 
tebiteby noho izay resaka izay, toy ny mahazo ny fiangonana iray ao Ambavasambo. 




















