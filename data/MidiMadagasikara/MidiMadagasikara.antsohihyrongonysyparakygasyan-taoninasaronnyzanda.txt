ANTSOHIHY : RONGONY SY PARAKY GASY AN-TAONINA, SARON’NY ZANDARY – MIDI MADAGASIKARA

Iray taonina sy dimampolo kilao. Ireo no totalin’ny rongony sy paraky gasy voarara saron’ny zandary 
ao amin’ny tobim-paritra Anahidrano, tao Ambalafaminty, Antsohihy, ny voalohan’ny herinandro 
Vokatry ny fanomezam-baovao azon’ny zandary tany an-toerana no nahazoana io vokatry io, araka 
fanazavana azo. Voalaza mantsy, fa misy andian’olona mitondra gony mampiahiahy, tao amin’io 
voalaza etsy ambony io. Nisy avy hatrany ny fisafoana sy fiambenana kizo ka tra-tehaka teo ireto 
ireto. Ambonin’ireo gony 22 nisy ireto rongony sy paraky voarara ireto, dia nisy olona telo voasambotry 
zandary, rehefa nifanenjehana hatrany anaty ala tany. Mbola nisy hafa tafatsoaka tamin’izy ireo. 
avy eo nodorana avy hatrany ireo rongony raha nomena ny sampan-draharaham-panjakana miandraikitra 
kosa ireo paraky gasy. Ireo voasambotra kosa dia efa miatrika ny fanadihadiana azy ireo hahafantarana 
niavian’ireto zava-mahadomelina ireto. Efa mandeha kosa ny fikarohana ireo tafatsoaka any an-toerana. 




















