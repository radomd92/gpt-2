NOSY-VARIKA : ADY TANY, TOVOVAVY MPAMPIANATRA NOTONDRAHAN’NY ZANAK’OLOMBOAFIDY ASIDRA – MIDI MADAGASIKARA

Taorian’ny fikasana hamono sy fanondrahana asidra ny mason’ i Vololoniaina Nomenjanahary Judianah, 
ao amin’ny EPP Mandanivatsy, ZAP Nosy-Varika, niseho tao an-tranony, ny 11 aprily lasa teo, izay 
vehivavy roa zanak’olomboafidy ao Nosy-Varika, Rehefa nivoaka ny hopitaliben’i Mananjary nitsaboana 
i Judianah, ary voaporofon’ny dokotera mpitsabo maso, fa simba tanteraka lasa jamba tsy mahita 
ny maso havian’ity mpanabe vao 22 taona monja ity, dia nametraka fitoriana teny amin’ny mpitandro 
ny niharam-boina sy ny reniny, ny 16 aprily lasa teo. Taorian’izay ihany koa anefa, dia nametraka 
ireto zanak’olom-boafidy izay mpiofana ho « infirmière » ny iray, nilaza fa naratra voa mafy koa 
ireo fa notatahan’i Judianah tamin’ny « lame ». Ny 2 mey teo no niakatra Fampanaovana tao amin’ny 
ambaratonga voalohany Mananjary ity raharaha disadisam-piarahamonina (adim-behivavy) ity, 
afak’omaly no nivoaka ny didim-pitsarana. Nahazo sazy mihantona 5 taona sy mandoa onitra iray 
ariary ireo zanak’olomboafidy, ary mandoa onitra roa hetsy ariary kosa ilay mpampianatra voatondraka 
Raha ny vaovao voaray, dia resaka ady tany momba ny toeram-ponenana efa hatry ny elabe eo amin’ny 
aman-drenin’ireto tovovavy no fototry ny olana. Tsy nionona tamin’ny raharaham-pihavanana 
anefa ireto roa vavy zanak’olomboafidy, fa niditra an-keriny tao an-tranon’ity mpanabe ity, 
nila ady, ka rehefa nanda mafy tsy nanaiky hisotro ny ranon’asidra nentin’ireto zanaka olom-boafidy 
mpampianatra, dia natondrak’izy ireo teny amin’ny tarehiny izany, ka voa mafy teo amin’ny masony 
Judianah. 



refa misy lalana mivoaka dia izay no fitsarana ho antsika angamba. aza mba voa fotsiny. 

Tsy ohatrany hafahafa ihany ve izany didy avoakany mpitsara izany e ? Tena aminy rariny ve izany,ilay iray tsy hahita mandrakizay ny masony hoentiny mandramaty dia 
didy mihantona ve sahaza an’izany no efa nisy fikasana hamono mihitsy tao, Asa samia ho tsarany nataony tsirairay e 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

