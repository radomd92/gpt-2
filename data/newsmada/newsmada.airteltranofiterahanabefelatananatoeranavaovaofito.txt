AIRTEL –TRANO FITERAHANA BEFELATANANA: TOERANA VAOVAO FITOBIAN’NY MPANARAKA MPITERAKA | NEWSMADA

Par Taratra sur 26/10/2019 

Vokatry ny fiaraha-miasa eo amin’ny Airtel sy ny Trano fiterahana Befelatanana natao, omaly, 
fitokanana toerana fitobian’ny mpanaraka ireo mpiteraka. 18 tapitrisa ariary ny nanamboaran’ny 
izany, mahazaka olona 60 eo ho eo, azo antoka na amin’ny fotoan-tsarotra misy rivodoza aza. 

Efa dimy taona izao ny fiaraha-miasa eo amin’ny Airtel sy ny Trano fiterahana Befelatanana. Nanamafy 
ny tale jeneraly, i Eddy Kapuku, tamin’ny fanomezana hasina ny lafiny sosialy. Fampanantenana 
Airtel Madagascar izao amin’ireo mpiteraka sy ny mpanotrona azy. Manambara ihany koa ny fitohizan’ny 
eo amin’ny sehatra tsy miankina sy ny fanjakana, indrindra fa ny orinasa mamita ny andraikitra 
(RSE)*. « Izao toerana izao, mampiavaka azy amin’ny fotodrafitrasa rehetra namboarin’ny Airtel, 
ny fampihavanana sy mampiray ny rehetra », hoy ny tale jeneralin’ny Airtel, i Eddy Kapuku. 

Raha momba ny Trano fiterahana Befelatanana manokana, mpiteraka 20 na 25 amin’ny ankapobeny raisina 
fa misy fotoana tafakatra 30 na mihoatra. Ampy ny toerana fandraisana azy ireo. « Ankoatra izay 
efitra andoavam-bola, tsy misy sarany ny fiterahana. Ny fanafody kosa vidina », hoy ny lehiben’ny 
fiterahana, Pr Rakotovao Hery. « 50 % miteraka ato, didina avokoa ; misy ireo saro-piterahana avy 
amin’ny tsy miankina vonjena maika ato ». hoy ihany ny Pr Rakotovao Hery. 

Ampitrosaina vidim-panafody ireo sahirana 

« Tsy maintsy didina avokoa, na sahirana aza, izay tokony hanaovana izany, fa ny fianakaviana, 
ny vidim-panafody. Misy mahaloa izany mialoha ny hialany ato, misy mifanaraka amin’ny hopitaly 
fandoavana izany », hoy ihany Pr Rakotovao Hery. 80 izao ny rasazy miasa ao Befelatanana, mampiteraka 
8 000 isan-taona eo ho eo. Azo lazaina ampy nefa tokony ampiana ihany. Noho ny fiaraha-miasa ihany, 
Airtel fitaovana maro, toy ny latabatra fameloman’aina zazakely ; ny fanomezana isaky ny fetin’ny 








RSE* : Responsabilité sociétale de l’entreprise 



Les commentaires sont fermées. 

