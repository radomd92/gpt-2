NAHITA ALOKA MAINTY : NOKAPAIN-DRANGAHY TAMIN’NY FAMAKY NY LOHAN-DRAMATOA VADINY – MIDI MADAGASIKARA

Rabokona ve ? Renim-pianakavina iray no maty tsy tra-drano rehefa avy nokapain-drangahy vadiny 
famaky. Araka ny filazan’ity rangahy ity dia nahita aloka mainty izy, raha samy rendriky ny torimaso 
mivady. Niezaka nikapa tamin’ny famaky ity aloka mainty ity ilay rangahy kanefa ny vadiny teo akaikiny 
voan’izany. Voa teo amin’ny lohany ity ramatoa ity ary maty tsy tra-drano. Tany amin’iny faritra 
tao Fiadanana, kaominina Mananasy, no nitrangan’ity habibiana ity. Hatreto dia mbola mampisalasala 
ny filazan’ity rangahy ity. Raha ny fampitam-baovao azo mantsy dia nisy fifamaliana teo amin’izy 
ireto ny harivan’io. Samy natory avy eo izy rehetra, kanjo dia izao zava-doza izao no nitranga nony 
eo. Nitsoaka nandositra avy hatrany rangahy raha vao nahavita izany. Niverina indray anefa nony 
eo niantsoantso vonjy eran’ny tanàna. Taitra tamin’izany ny fokonolona ary nandeha nijery avy 
ny zava-nisy. Ilay renim-pianakaviana mahantra efa nilomano tao anaty rà mandriaka ary tataky 
diam-pamaky no hitan’izy ireo. Na dia teo aza ny filazàn’ity rangahy mpamono vady ity dia notazomin’ny 
izy, ary nomena ny zandary ny ampitso maraina. Notazomina ao amin’ny borigady Soavinandriana 
ity raim-pianakaviana ity. Marihana fa manan-janaka telo izy ireo, ary samy natory be avokoa tamin’ny 
nitrangan’ity vono olona ity. 




















