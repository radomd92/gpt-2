ANTANIFOTSY : MPANGALATRA MATY NIHARAN’NY FITSARAM-BAHOAKA – MIDI MADAGASIKARA

Mpangalatra iray saika handroba tao amina tokantrano tao Ambonivary, kaominina Ampitatafika, 
no voasambotry ny fokonolona ary nanefa hatramin’ny ainy, ny alatsinainy alina lasa teo. Araka 
fampitam-baovao azo dia teo am-pisokirana ilay trano ity tovolahy iray no taitra ny tompon-trano 
avy hatrany dia niantsoany vonjeo. Efa leo an’ity tsy fandriampahelamana mihamirongatra ity 
fokonolona ka niraihina avy hatrany nivoaka sy niezaka nisambotra ilay olon-dratsy. Tsy lasa 
anefa dia voasambotra ilehio, ary dia samy nanala ny fony nidaroka sy namono ity olon-dratsy tratra 
ity ny rehetra. Tsy nisy fitsitsitsiana intsony avy tamin’ireo mponina fa na inona teny an-tanana 
inona dia samy nentina namonoana ity tovolahy ity. Vokany, tsy namelan’ireo nahatratra raha tsy 
hatramin’ny ain’ilay mpangalatra. Efa tsy nisy azo natao intsony tamin’ity lehilahy ity no tonga 
an-toerana ireo mpitandro filaminana. Tsy mponina eny an-toerana ity mpangalatra matin’ny fitsaram-bahoaka 
raha ny vaovao hatrany, ary tsy misy mahafantatra azy rahateo ihany ny mponina. Miantso izay ho 
araka izany ireo mpitandro filaminana mba ho tonga haka ny razana any an-toerana. Misokatra rahateo 
koa ny fanadihadiana ataon’ireto farany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

