FIFIDIANANA : ATAO FITAOVANA HATRANY NY MAHANTRA

Accueil > Gazetin'ny nosy > Fifidianana : Atao fitaovana hatrany ny mahantra 

Publié le 22 mars 2019 



Vanim-potoana iray ankafizin’ny mponina sahirana ara-pivelomana ny ankatoka ny fifidianana 
izao. Na fifidianana filoham-pirenena, solombavambahoaka sy ben’ny tanàna dia maro amin’ireo 
mahantra fahadiranovana no miandrandra fanomezana avy amin’ireo mpilatsaka ho fidiana. Amin’ny 
mantsy dia ny kojakoja fampiasa amin’ny fiainana andavan’andro sy vary no zarain’ireo kandidà 
midina eny anivon’ny fokontany. Tsy miandry ny fisokafan’ny fampielezan-kevitra ny ankamaroan’ireo 
fa amin’izao roa volana mialohan’ny fifidianana izao dia efa mandeha sahady ny fitetezana fokontany 
ny fizarana fanomezana. Ho an’ny eto andrenivohitra ohatra, dia eny ambany tanàna eny no tena hizakazahan’ireo 
izay manao fampielezan-kevitra mialohan’ny fotoana sahady. Ao anatin’ny vanim-potoana ankatoka 
fifidianana tahaka izao ihany anefa no mifaninana mizara fanomezana ho an’ny mponina mahantra 
ireo mpanao pôlitika mihazakazaka ho eny Tsimbazaza. Rehefa lany izy ireo ka tonga eny amin’ny 
dia tsy misy tazana mitety fokontany sy mizara fanampiana intsony raha tsy efa tonga indray ny fifidianana 
Isaky ny misy ny fifidianana teto amintsika, indrindra fa ny fifidianana eny ifotony tahaka ny 
solombavambahoaka, dia ataon’ireo mpanao pôlitika fitaovana hisehosehoana hatrany ny mahantra. 
mitety fokontany mizara fanomezana na fanampiana ho an’ny sahirana izany ny mpanao pôlitika raha 
miaraka amin’ny mpanao gazety maromaro. Iray ihany manko ny tanjona amin’izany dia ny ahitàn’ny 
fa tena mitsinjo ny vahoaka sahirana ilay kandidà ka mendrika ny ho fidiana. 

F.Tsihiavonana 

