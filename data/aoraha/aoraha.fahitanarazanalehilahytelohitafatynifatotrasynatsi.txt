FAHITANA RAZANA :: LEHILAHY TELO HITA FATY NIFATOTRA SY NATSINGEVAN'NY RANO • AORAHA

Nampihoron-koditra ny mponina tany Ampitatafika, distrikan’Antanifotsy, ny fahitana razana 
telo nantsingevan’ny rano, omaly maraina. Nifatotra tongotra aman-tanana ny razana. Vinavinaina 
nisy namono ireo lehilahy telo ireo, mialoha ny nanatsipazana ny razana tao anaty rano, araka ny 
nataon’ny mpitsabo sy ny mpitandro filaminana. Tsy mbola fantatra kosa ny mombamomba azy ireo. 

Tao anaty rano ambanin’ ny tetezana manamorona ny lalam-pirenena fahafito, eny Antanifotsy no 
an’ireto razana miisa telo, tokony ho tamin’ny enina ora maraina. Manodidina ny telopolo, dimy 
telopolo ary efapolo taona izy telo lahy ireo. 

«Tsy lalina fa efa ritra ny rano ka teo ambony fasika no nahitana an’ireo razana ireo. Samy niakanjo 
nanao kapa izy telo lahy. Mitovy ihany koa ny endriky ny fatotra teny amin’ ny vatan’izy ireo, teo 
tanana sy tongotra ary ny tenda », hoy ny zandary any Ambohimandroso mandray ny fanadihadiana. 



Tonga nijery ny zava-nisy teny amoron-drano ny zandary sy ny mpitsabo niaraka tamin’ny Ben’ny 
ary ny lehiben’ny fokontany. Teo no nahafantarana fa tsy mponina any Ampitatafika ireo namoy ny 
ireo. Tsy nisy nahafantatra azy ireo ihany koa ny olona. 

«Mbola mafana ny razana. Heverina ho tamin’ny alina no nanariana azy ireo tao anaty rano. Mety ho 
any Antananarivo na Antsirabe izy ireo no natsipy tao », hoy ihany ny mpitandro filaminana. Napetraka 
amin’ny tranom-patin’ny hopitalin’Antanifotsy ny vatana mangatsiaka eo am-piandrasana izay 
ho fianakaviany. 









Enregistrer mon nom, mon e-mail et mon site web dans le navigateur pour mon prochain commentaire. 



