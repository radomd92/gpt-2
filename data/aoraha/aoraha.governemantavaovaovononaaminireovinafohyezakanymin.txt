GOVERNEMANTA VAOVAO :: VONONA AMIN’IREO VINA FOHY EZAKA NY MINISITRA NANDRAY FAHEFANA • AORAHA

Ady amin’ny kitrotro. Nanambara ny minisitry ny Fahasalamam-bahoaka vaovao, omaly, fa handeha 
kokoa izy amin’ ny fanatanterahana ny vina, izay hifantoka bebe kokoa amin’ny famongorana ny valanaretina 
“Fanamby ny hanafoanana ity valanaretina ity. Tsy mandeha amin’izao nefa izany fa hampifanarahana 
amin’ny fahaiza-manao. Tsy vita irery ihany koa nefa ilaina fiaraha-miasa hatrany hanatrarana 
tanjona”, hoy ny prefesora Rakotonirina Julio, omaly, tetsy Ambohidahy nandritra ny fifamindram-pahefana 
notontosaina teo aminy sy ny minisitra teo aloha ny profesora Rantomalala Yoel. Nanambara ihany koa ny minisitra Rakotonirina Julio fa hanohy ny asa izay efa vitan’ity mpiara-miasa 
ity . “Tanjona iray goavana ny hananan’ny olona fahatokisana amin’ny mpiasan’ny fahasalamana”, 
hatrany ny profesora Rakotonirina Julio. 



Hifantoka amin’ny fanomezana rano fisotro madio ho an’ny mponina rehetra kosa ny tanjon’ny minisitra 
misahana ny Rano Andriamanga Vonjy. “Tanjona ny hahazoan’ny Malagasy rehetra rano fisotro madio 
tsy lafo”, hoy ny fanazavany omaly nandritra ny fifamindram-pahefana nisy teo aminy sy minisitra 
aloha, Ravatomanga Roland , omaly teny Ambohijatovo ambony. “Hanohy ny asa efa vita. Hotohizana 
koa ny tetikasa lehibe mahakasika ny faritra Atsimo mba ho tantara sisa ny kere”, hoy hatrany ity 
vaovao ity. Ny minisitra teo aloha, Ravatomanga Rolland, izay nanamafy fa efa natombok’ izy ireo 
tetikasa fana-fainganana ny fahazoana rano madio izay. Efa vita ihany koa, hoy izy, ny fandaharanasa 
mahakasika ny rano sy ny fidiovana izay efa hahazoana famatsiam-bola amin’ity taona ity. Hisahana ny minisiteran’ny Angovo sy ny rano ny 
Andriamanga Vonjy. 









Enregistrer mon nom, mon e-mail et mon site web dans le navigateur pour mon prochain commentaire. 



