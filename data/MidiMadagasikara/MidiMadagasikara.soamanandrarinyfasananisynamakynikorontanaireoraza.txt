SOAMANANDRARINY : FASANA NISY NAMAKY, NIKORONTANA IREO RAZANA REHETRA – MIDI MADAGASIKARA

Na dia efa miparitaka sy mampisahotaka ny rehetra toy izao aza ity resaka valan’aretina pesta ity, 
ao ihany ireo sahy mamaky fasana sy mangalatra taolam-paty. Toy ity tranga niseho teny Manakafona 
ity, ao amin’ny kaominina Ambohimangakely. Ny harivan’ny zoma lasa teo tokoa mantsy, dia fasana 
teny an-toerana no fantatra fa nisy namaky. Ana fianakaviana iray ao Ambodin’Isotry ity fasana 
ity, ary ny iray tamin’ireo fianakaviana no nahita ny fasana efa nivoha. Nilazana haingana ireo 
ny filaminana tao Somanandrariny, ary nidina teny an-toerana. Tamin’ny fizahana ifotony ny zava-nisy 
no nahitana, fa tena nisy olon-dratsy namaky ilay fasana. Efa nikorontana avokoa mantsy ny razana 
anatiny. Tsy mbola fantatra anefa na firy ny taolambalo very na firy. Hatreto dia tsy fantatra izay 
Tsy nisy nahatsikaritra rahateo izany raha tsy tamin’io andro io. Efa mandeha moa ny fanadihadiana 
fotoana izao mahakasika ity tranga ity. Amin’izao zava-mitranga eto amintsika eto izao tokoa, 
voalaza matetika fa mety ho ireny fanaovana famadihana, famindrana taolam-balo ireny no nampisy 
ity aretina pesta ity eto amintsika. Amin’iny lafiny iray izay, fa tena azo eritreretina ihany 
anefa fa mety ho vokatr’ireo famakiana fasana etsy sy eroa ihany no nipoiran’izy io, indrindra 
mety amin’ireo taolam-paty, tsy fanta-piaviana, izay narian’ireo tsy mataho-tody, etsy sy eroa 
ho ao izay. Iza no mahalala ? 




















