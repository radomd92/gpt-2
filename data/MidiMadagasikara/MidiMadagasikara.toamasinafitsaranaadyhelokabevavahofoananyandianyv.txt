TOAMASINA – FITSARANA ADY HELOKA BE VAVA : HO FOANA NY ANDIANY VOALOHANY NOHO FITOKONAN’NY MPIRAKIDRAHARAHA – MIDI MADAGASIKARA

Efa nanomboka ny volana febroary teo no nanomana ireo antontan-taratasin’ady hanaovana ny andiany 
amin’ny fitsarana ady heloka be vava ny teo anivon’ny fitsarana ambony ao Toamasina. Efa vonona 
ihany koa ireo mpirakidraharahan’ny fitsarana ambony ao Toamasina. 

Raha ny fandaharam-potoan’ny fitsarana ambony dia ny 9 may izao no kasaina hatao ny andiany voalohany 
fitsarana ady heloka be vava tsotra ity, hoy ny tonia mpampanoa lalana ambony, Atoa Andriamihangy 
Florence. Araka ny fanazavana anefa dia manodidina ny 100 ny antontan-taratasin’ady tokony hiakatra 
ady heloka be vava ity. Miankina amin’ny fotoam-paharetan’ny fitokonan’ireo mpirakidraharaha 
ny hanaovana ny andiany voalohany amin’ny fitsarana ady heloka be vava tsotra ao Toamasina, ka 
ny hanao izany ny volana jona ny fitsarana ambony. 

Ankilan’izany, dia nomarihan’ity tonia mpampanoa lalana ambony ity hatrany fa miainga amin’ny 
misy ny fitsarana ambony amin’izao fanomanany fitsarana ady heloka be vava tsotra izao, satria 
ny tetibola eo am-pelatanany dia tsy mahavita izany akory. Mbola manana trosa amin’ny fitsarana 
aza ireo mpitsara misahana ny raharaha sy ireo mpanampy miaraka aminy, ireo vadintany misahana 
fiantsoana ireo mpanan-draharaha, ary ireo mpirakidraharaha; nefa samy resy lahatra fa tsy maintsy 
izany ho fiarovana ny zon’ireo mpanan-draharaha, indrindra ireo miandry fitsarana am-ponja. 

Ankoatra izay, dia antontan-taratasin’ady niisa 410 no niakatra fitsarana ny taona lasa, ka ny 
tamin’izany no namoahana didy, raha voatery nahemotra noho ny antony samy hafa ny 81. Ny tao Maroantsetra 
Moramanga no nahavita 100% ny antontan-taratasin’adiny; nahavita ny azy hatramin’ny 90% kosa 
tao Ambatondrazaka sy Vatomandy, raha 60% izany ho an’ny Toamasina I. 




















