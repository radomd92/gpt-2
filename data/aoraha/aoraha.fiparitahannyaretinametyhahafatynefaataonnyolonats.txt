FIPARITAHAN'NY ARETINA :: METY HAHAFATY NEFA ATAON’NY OLONA TSINONTSINONA NY BILARZIÔZY • AORAHA

Odian-tsy hita. Distrika fito amby zato amin’ireo efatra ambin’ny folo amby zato manerana ny Nosy 
voalaza fa mbola ahitana ny aretina bilarziôzy. Ny roapolo tapitrisa amin’ny Malagasy ihany koa 
ahiana hahazo an’io aretina io avokoa, hoy ny avy ao amin’ny Fandrindrana nasionalin’ny aretina 
eto amintsika. Anisan’ny aretina mitarika amin’ny fahafatesana anefa io raha tara ny fitsaboana.Ny 
asa sy filalaovana anatin’ny rano miangona amin’ny toerana iray sady maloto no tena hahazahoana 
aretina. 

“Rehefa mihombo ny bilarziôzy dia mety ho sarotra kokoa ny fitsaboana azy, izay mety ho any amin’ny 
na ao amin’ny tatavia sy ny taovam-pananahana”, hoy ny tompon’ andraikitra eo anivon’ny minisiteran’nyFahasalamam-bahoaka. 

Hisy ny fitsaboana faobe hataon’ny minisiteran’ny Fahasalamam- bahoaka, amin’ny volana marsa 
avy izao, mba hifehezana ity aretina ity. “ Distrika efatra amby enimpolo no voakasik’ izany ary 
ho an’ireo ankizy dimy hatramin’ny dimy ambin’ny folo taona”, hoy Rasoamanamihaja Faraniaina 
lehiben’ny fandaharanasa mikasika ny bilarziôzy eo anivon’ny minisiteran’ny Fahasalamam-bahoaka. 

Natao hanatsarana ny fikarohana mba hamaritana ny fahitana ny bibikely mitondra ny aretina ny 
eo anivon’ny IPM sy ny Oniversite medikaly Dyokko any Japon. 









Enregistrer mon nom, mon e-mail et mon site web dans le navigateur pour mon prochain commentaire. 



