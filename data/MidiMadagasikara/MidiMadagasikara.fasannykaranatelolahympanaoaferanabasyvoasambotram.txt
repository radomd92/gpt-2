FASAN’NY KARANA : TELO LAHY MPANAO AFERANA BASY VOASAMBOTRA – MIDI MADAGASIKARA

Ny talata 22 jolay teo no nahatratraran’ny polisy avy ao amin’ny boriborintany faha-5 etsy Mahamasina 
olona iray mpivarotra basy teny amin’ny Fasan’ny Karana antsoina hoe Fidy. Roa izy ireo no nifanao 
teny, fa afaka nandositra ny iray. Ity afaka nandositra indray no Soamana. Lehilahy iray hafa no 
vaovao ny polisy mikasika ity fifampivarotana basy ity. Raha ny tena izy, nividy basy ny olona iray 
any Vangaindrano efa fotoana elaela. Rehefa tany an-toerana anefa, tsy nipoaka ilay basy. Niakatra 
Andrenivohitra ilay mpividy ary nifanaraka izy ireo fa atakalo basy mipoaka ilay nomena azy. Tamin’io 
io indrindra no nahatratrarana azy ireo. Araka ny efa voasoratra ery ambony, afaka nandositra 
iray. Ilay olona nanome ny vaovao hatrany indray no niteny tamin’ny polisy fa, any Tsiroanomandidy 
ahitana ilay nitsoaka. Nidina tany an-toerana ny mpitandro filaminana. Natoron’ilay olona ny 
nisy ilay nandositra ary dia tratra tao izy. Rehefa nilazana ny polisy tany an-toerana dia nahita 
ilay olona mpanome vaovao antsoina hoe Christophe dia fantatra fa olona mpanao fanafihana mitam-piadiana 
tamin’ny namany, saingy afaka nandositra nitondra basy “kalachnikov” tamin’ny 6 jona lasa teo. 

Mifamaofao be ihany ny fandehan’ity vaovao ity araka izany. Hay ilay mpitory, jiolahy ihany koa. 
fantatra anefa aloha ny antony nanaovany izany fanomezam-baovao ny polisy izany. Samy nosamborina 
telo ireo ary omaly no natolotra ny mpitsara mpanao famotorana teny Anosy. Ny fanampim-baovao 
nahafantarana fa amidy 800 000 ariary ny basy vitagasy iray amin’izao fotoana izao. 



