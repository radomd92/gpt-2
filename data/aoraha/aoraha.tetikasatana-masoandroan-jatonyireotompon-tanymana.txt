TETIKASA TANA-MASOANDRO :: AN-JATONY IREO TOMPON-TANY MANAIKY NY FIFAMPIVAROTANA • AORAHA

Mandroso ny fifampiraharahana amin’ireo tompon-trano sy tany amin’ ny hananganana ny tetikasa 
eny Ambohitrimanjaka. Tompon-tany dimy amby zato amin’ireo enina amby telopolo sy arivo tonga 
amin’ny birao manokana fakan-kevitra eny amin’ny tanàna Voara Andohatapenaka no efa nanaiky 
sonia fifanomezan-toky fampivarotana ny tanin’izy ireo. Marihina fa 100 hektara no velaran-tany 
amin’ ny ampahany voalohany amin’ny fananganana an’ity tetikasam-panjakana ity. Tany roa amby 
amby zato no tafiditra ao anatin’ilay 100 hektara. 

“Tany 20 hektara ao anatin’ ilay 100 hektara no efa fantatra ny tompony nandritra ny fandalovany 
Andohata­penaka. Tsy miandry ny faha­vitan’ny fifanarahana rehetra amin’ ny tompon-tany voa­ka­sika 
ampahany voa­lohany ity vao hanomboka ny fanonerana. Rehefa mivoaka ny tombam-bidy havoakan’ 
mpikirakira manokana amin’ny fanombanana dia efa afaka miroso amin’ny fando­avana ny volan’ireo 
ireo ny sampandraharaha mikarakara an’izany”, hoy ny avy ao amin’ny minisiteran’ ny Fanajariana 
tany, ny Trano fonenana ary ny asa vaventy. Miisa efatra amby telopolo sy eninjato tamin’ ireo olona 
teny an-toe­rana no nanana tany tsy voa­kasiky ny tetikasa. 

Tsiahivina fa nanomboka tamin’ny 29 oktobra lasa teo no nisokatra ity birao mano­kana ity. 

Ankilany, mbola mitohy kosa ny fifanolanana eny amin’ny mponina sy ny fanja­kana mikasika ity 
Tanà-masoandro ity. Mbola miziriziry amin’ny heviny ireo mponina sasany eny Ambohi­trimanjaka 
ny manodidina. 

“Hijoro hiaro ny taninay hatramin’ny farany izahay na dia misy aza ireo nanaiky nivarotra ny azy. 
nifana­raka tamin’ny fifampivarotana mihitsy izahay fa ny famindrana ny tetikasa amin’ny toeran-kafa 
nangatahana”, hoy ny raim-pianakaviana iray monina eny Ambohitrimanjaka. 

Voalaza fa ny foto-pive­lomany sy ny fihariany mihitsy no kitihin’ny fanjakana. Raha hototofana 
tanim­barin’izy ireo dia very tante­raka ny fitadiavam-bola efa nataon’ny mponina hatra­min’izay. 











Enregistrer mon nom, mon e-mail et mon site web dans le navigateur pour mon prochain commentaire. 



