FIVAHINIANAN’NY PAPA FRANCOIS :: MANDEHA NY ASA GOAVANA HATAO ETSY SOAMANDRAKIZAY • AORAHA

Efa tamin’ny fiandohan’ny volana avrily lasa teo no nanomboka ny asa fanorenana etsy amin’ilay 
hanaovana ny lamesa lehibe amin’ny fandalovan’ny Papa François, eto Madagasikara, amin’ny volana 
ho avy izao. Vinavinaina ho vita ao anatin’ny dimy volana ny fanajariana ny etsy Soamandrakizay, 
Androhibe. 

Velaran-tany 35ha no efa vita fanadiovana sy fanamarinan-tantana tao anatin’ny roa volana niatombohan’ny 
Nijery ny fivoaran’ny asa teny an-toerana ny Filohan’ny Repoblika, omaly, ka naha- fantarana 
andrasana amin’ny herinandro ambony io ny taratasy fankatoavana ny drafitry ny fanorenana, avy 
Vatikana. 

Tsiahivina fa amin’ny 6 ka hatramin’ny 8 septambra 2019 no handalovan’ny Filohan’ny Eglizy katolika 
ny Papa François, eto amintsika. Hanamboatra trano sy toerana handraisana ny lamesa,etsy Soamandrakizay 
ao ambadiky ny Paul Minault ny fitondram-panjakana malagasy. 

Mpiasa dimy amby telopolo avy amin’ny orinasa Madagascar Maintenance Pétrolière (Mmp) no miasa 
folo isan’andro, mba hahavitana ny asa ara-potoana. Nambaran’ny tompon’andraikitra iray avy 
amin’ny Mmp/Btp fa : “efa vita ny fanadiovana rehetra”. “Ao anatin’ny fihadiana sy fitaterana 
izahay. Tsy ahiana ny fahataran’ny fahavitan’ny asa rehetra”, hoy izy. 

Ny Fivondronamben’ny Eveka kosa no hizaka ny fandaniana ara-bola rehetra mandritra izao fitsidihan’ny 
François eto Madagasikara izao. Hisy ny fihaonana ataony amin’ireo mpitondra fivavahana sy sokajin’olona 
fikambanana samihafa mandritra ny fandalovany. 











Enregistrer mon nom, mon e-mail et mon site web dans le navigateur pour mon prochain commentaire. 



