HALATRA TAOVA ? MATY ILAY TOVOLAHY 34 TAONA NALÀNA FILAHIANA | NEWSMADA

Par Taratra sur 01/08/2019 

Mihorohoro i Toamasina! Akory ny hatarain’ny olona rehetra hamonjy asa vao maraina raha nandalo 
amin’ny lalana akaikin’ny tsangambaton’ny Maherifo raha nahita tovolahy iray 34 taona nitsirara 
amin’ny sisin-dalana. Voalaza anefa fa tsy lavitra fa akaiky eo rahateo ny biraon’ny polisy avy 
amin’ny boriborintany voalohany, Tanambao Faharoa. Niantso polisy sy ny BMH-n’ny kaominina 
hatrany ny fokonolona eny an-toerana ka hagagana ny an’ny rehetra taorian’ny fizahana ny razana 
tsy hita teo aminy intsony ny filahian’ilay niharam-boina. Mbola baraingo, hatreto, aloha ho 
mponina ao Toamasina ity raharaha ity. Manjaka indray ny halatra taova? Efa mandeha ny fanadihadiana 
ny famotorana ataon’ny mpitandro filaminana ao Toamasina momba ity raharaha nahafatesana olona 
nisy taova ity. Tsikaritra fa saika miseho ao Toamasina avokoa ireo karazana endrika tsy fandriampahalemana 
eo aza ny ezaka ataon’ny zandary amin’ny fandrakofana zandary ny tanànan’i Toamasina. Mbola mahita 
hatrany ireo olon-dratsy. Andrasana ny tohin’ity raharaha ity ka aorian’ny famorotana no hamantarana 
marina rehetra. 



Les commentaires sont fermées. 

