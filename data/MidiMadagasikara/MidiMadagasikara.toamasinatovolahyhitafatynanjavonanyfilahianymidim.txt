TOAMASINA : TOVOLAHY HITA FATY, NANJAVONA NY FILAHIANY – MIDI MADAGASIKARA

Hatairaina ny an’ny fianakaviany sy ny mponina manodidina ary ireo mpandalo nahita ity tovolahy 
tao an-tranony,satria tsy teo aminy intsony ny filahiany, ary nivoaka ranon-javatra fotsifotsy 
vavany. Avy hatrany dia nandeha ny feo fa manomboka mitranga eto Toamasina indray ny halatra taova 
isan’izany ny filahiana. Raha ny fanazavana azo tamin’ny angom-baovao natao dia mbola niasa tao 
« cyber » ao Tanambao I izay misy ny trano fonenany tantanany ity tovolahy ity ny talata hariva. Ny 
anefa dia tao an-tranony niaraka tamin’ny namany izy ary mbola nivoaka nirevy raha tonga ny alina 
tamin’io namany io. Tsy nisy nahita sy nahare kosa ny fiverenan’izy ireo tao an-trano na izy irery 
nody, na mbola niaraka tamin’ity namany ity nandry tao aminy. Ny maraina no gaga ny mponina manodidina 
tsy mety misokatra ilay « cyber » ka ity mpanjifa iray no nandondona azy tao an-trano. Teo anefa dia 
ity mpanjifa ity fa tsy nihidy ny varavarany ka avy hatrany dia niditra, saingy olona efa nivalampatra 
ambony fandriana maty misarotra bodofotsy no hitany. Raha tonga ny mpitsabo misahana ny fahadiovana 
anivon’ny kaominina sy ny mpitandro ny filaminana avy ao amin’ny boriborintany voalohany, dia 
maty tsy nisy filahiana intsony no hita, izay nambaran’ny BMH ao amin’ny kaominina sy ny mpitandro 
filaminana, fa vono olona sy halatra taova no nisy nandritra izany. Efa mandeha ny fanadihadiana 
polisy misahana ny heloka be vava, nitory olon-tsy fantatra ihany koa ny fianakavian’ity tovolahy 
ity raha ny fanazavana azo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

