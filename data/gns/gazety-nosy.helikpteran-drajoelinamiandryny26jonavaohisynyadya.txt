HELIKÔPTERAN-DRAJOELINA : MIANDRY NY 26 JONA VAO HISY NY ADY AMIN’NY DAHALO

Accueil > Gazetin'ny nosy > Helikôpteran-dRajoelina : Miandry ny 26 jona vao hisy ny ady amin’ny 


Publié le 13 mars 2019 



Andrasan’ny vahoaka maro ny manerana ny nosy ny fahatongavan’ny helikôpteran’i Andry Nrina Rajoelina 
nampanantenany tamin’ny fampielezan-kevitra ho fifidianana izay ho filoham-pirenena iny. 

Tao anatin’ny volana janoary sy febroary 2019 rehefa naheno ny fahalanian’ingahy Andry Nirina 
ny dahalo dia somary nangingina. Ny antony dia nalaza be tany ambanivohitra rehetra tany ity helikôptera 
ho tonga ity ary mbola hampian’izany “drône” izany koa hono. 

Tany amin’ny distrikan’i Manandriana sy Ambatofinandrahana ao Amoron’i Mania dia nisy mihitsy 
dahalo niova fo ka nilaza fa tsy hanao dahalo intsony ka napetrany tamin’ny toerana izay hahitan’ny 
filaminana azy ny basy tany amin’izy ireny. Ny loharanom-baovao no nilaza hatrany fa matahotra 
ireo fitaovana roa ireo izy ireo ka dia aleony tonga dia miala amin’izany asan-dahalo izany dieny 
tsy tonga ity fitaovana ity. 

Mahakasika ny “drône” dia heverin’ny olona any ambanivohitra fa mahita ny olona miery any anaty 
sy ny olona mandeha amin’ny andro alina ity fitaovana ity. Ary tsy vitan’izany fa sady maka sary 
no afaka mitifitra avy eny amin’ny tsy hita maso koa. 

Ankehitriny ary dia manomboka miverina indray izany asan-dahalo izany satria toa tsy hitan’izy 
ilay helikôptera sy ilay “drône” izay biby natao fampatahorana azy ireo. Ny any amin’ny faritra 
sy Maevatanàna iny indray aza dia mihantsy ny mpitandro filaminana mihitsy ny mpaka ankeriny ankehitriny. 
mafy ny fitaovana natao hiadiana aminy izy ireo nefa toa tsy nisy izany fa toa lasa kobaka am-bava 
ankehitriny ka izao manomboka mahazo aina izao indray ny mpanao ratsy. 

Aoka kosa aloha hazava ny fampanantenana nataon’ny filoham-pirenena Andry Nirina Rajoelina 
alohan’ny fetin’ny 26 jona 2019 vao ho tonga ireo angidimby na helikôptera ireo. Ny “drône” no tsy 
fe-potoana napetrany. Na dia izany aza nefa dia nanambara ny filoham-pirenena fa tsy ankiandriandry 
fanarenana ny firenena fa tonga dia vavany. Sa ve ny 26 jona 2019 ilay lazaina hoe tsy ankiandriandry 
Ny vahoaka nefa efa mijaly sy fadiranovana ankehitriny ka tsy mahandry intsony ny 26 jona izany. 
be ny fahavoazana raha toa ka mbola hiandry izany hoy ny feo avy amin’izy ireo. 

Laharam-pahamehana ny fiadiana amin’ny tsy fandriam-pahalemana. Tsy misy fampandrosoana vanona 
Madagasikara raha tsy voafehin’ny fanjakana ny tsy fandriam-pahalemana. Maika alohan’ny maika 
izany ary isan’ny antony nifidianan’ny Malagasy manokana an’ingahy Andry Rajoelina noho ny fanambarany 
ombieny fa hahatonga helikôptera sy “drône” izy tsy ho ela. 

Ny fampanantenana tsy nisy nataon’ingahy Hery Rajaonarimampianina teto amin’ny firenena no 
olona anarana azy hoe Rajaonarimampiesona. Enga anie ka tsy hametahan’olona anarana ratsy toa 
ingahy Andry Nirina Rajoelina amin’ny fanatanterahana ny fampanantenana nataony ireo. 

Very fanahy mbola velona ny Malagasy ankehitriny satria mbola tsy hita taratra ny fampanantenana 
filoham-pirenena vaovao ity raha tsy fisamborana olona irery ihany aloha hatramin’izao. 





