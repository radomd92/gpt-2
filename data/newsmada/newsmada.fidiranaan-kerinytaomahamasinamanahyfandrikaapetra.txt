FIDIRANA AN-KERINY TAO MAHAMASINA   : MANAHY FANDRIKA APETRAKY NY MIARAMILA NY CUA | NEWSMADA

Par Taratra sur 07/07/2017 

“Ankehitriny, misy ireo olona mihanika amin’ny andro alina, miditra ao Mahamasina, nirahin’ireo 
fanjakana: aiza àry no hahazoanay antoka fa ireo miaramila niditra tamin’ny andro alina dia tsy 
fandrika any amin’ny kianja rehetra any? Na any amin’ny sisintsisiny rehetra any.” 

Izay ny fanahian’ny ao amin’ny komitin’ny fotodrafitrasa eo anivon’ny kaominina Antananarivo 
(CUA), Andriamandranto Joseph Ruffin, teny Analakely, omaly, momba ny fianihan’ny miaramila 
ao amin’ny kianjan’ny Mahamasina, afakomaly alina. Nalaina tamin’izany ireo kojakoja hanaovan’ny 
hetsika hankalazana ny faha-15 taony. 

“Noho izany, raha misy ny zavatra toy izany ao anatin’io kianja io: miala izahay”, hoy izy. Efa tomponandraikitra 
fisavana isan’andro ny eo anivon’ny CUA. Tsy anjarany intsony ny tsy filaminana noho ny fidirana 
andro alina tao amin’ny kianja. 

Anjaran’ny CUA ny miandraikitra sy mitantana ny Tanàna “Araka ny And. 29 ao amin’ny lalàna lah. 2014-020, milaza tsara fa miandraikitra sy mitantana mivantana 
fananan’ny Tanànan’Antananarivo Renivohitra ny ben’ny Tanàna, manara-maso ny fanatanterahana 
ny filankevitry ny Tanàna”, hoy kosa ny filohan’ny filankevitry ny CUA, Andriambahoaka Faustin. Ny zava-misy, ny antsirambina momba ireo lalàna ireo noho ny resaka politika atao sy ampiharina 
amin’ny Tanànan’Antananarivo, indrindra izay ataon’ny fitondrana foibe, araka ny fanazavany. Notsiahiviny ireo zava-nitranga rehetra toy izany: tonga dia niditra tao amin’ny lapan’ny Tanàna, 
ny miaramila tamin’ny alina. Nisy ny teny Anosimpatrana. “Atao toy ny biby fampitahorana, sanatria, 
herim-panjakana hampisehoana fa tsy misy lalàna sy tsy misy mifehy ny fananam-panjakana izay 
ireny”, hoy ihany izy. Ny zava-niseho afakomaly alina, tao Mahamasina: nidirana fotsiny izao ny kianja, izay ny CUA no 
sy mitantana ary mampiasa io kianja io. “Tsy mety aminay ato amin’ny filankevitry ny Tanàna ireny, 
sarotiny izahay momba izay”, hoy hatrany izy. Hanao ahoana no hiafaran’izao raharaha izao? Raha vitavita sy tsy hitahita ho azy toy ny teo aloha 
vao mainka mihamahazo vahana ny tsy fanarahan-dalàna sy ny jadona amin’ny fampiasan-kery. Les commentaires sont fermées. 

Anjaran’ny CUA ny miandraikitra sy mitantana ny Tanàna 



“Araka ny And. 29 ao amin’ny lalàna lah. 2014-020, milaza tsara fa miandraikitra sy mitantana mivantana 
fananan’ny Tanànan’Antananarivo Renivohitra ny ben’ny Tanàna, manara-maso ny fanatanterahana 
ny filankevitry ny Tanàna”, hoy kosa ny filohan’ny filankevitry ny CUA, Andriambahoaka Faustin. 

Ny zava-misy, ny antsirambina momba ireo lalàna ireo noho ny resaka politika atao sy ampiharina 
amin’ny Tanànan’Antananarivo, indrindra izay ataon’ny fitondrana foibe, araka ny fanazavany. 

Notsiahiviny ireo zava-nitranga rehetra toy izany: tonga dia niditra tao amin’ny lapan’ny Tanàna, 
ny miaramila tamin’ny alina. Nisy ny teny Anosimpatrana. “Atao toy ny biby fampitahorana, sanatria, 
herim-panjakana hampisehoana fa tsy misy lalàna sy tsy misy mifehy ny fananam-panjakana izay 
ireny”, hoy ihany izy. 

Ny zava-niseho afakomaly alina, tao Mahamasina: nidirana fotsiny izao ny kianja, izay ny CUA no 
sy mitantana ary mampiasa io kianja io. “Tsy mety aminay ato amin’ny filankevitry ny Tanàna ireny, 
sarotiny izahay momba izay”, hoy hatrany izy. 

Hanao ahoana no hiafaran’izao raharaha izao? Raha vitavita sy tsy hitahita ho azy toy ny teo aloha 
vao mainka mihamahazo vahana ny tsy fanarahan-dalàna sy ny jadona amin’ny fampiasan-kery. 



Les commentaires sont fermées. 

