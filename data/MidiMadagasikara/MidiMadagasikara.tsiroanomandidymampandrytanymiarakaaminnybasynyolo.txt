TSIROANOMANDIDY : MAMPANDRY TANY MIARAKA AMIN’NY BASY NY OLONA – MIDI MADAGASIKARA

Ny lehilahy tao an-tanàna izay nivondrona ho mpiray dina antsoina hoe Voromahery no nanao hetsika 
ny ady amin’ny dahalo. Misy 450 izy ireo ary mampiasa basy 60, sokajiana ho antsasaky ny basy eo amin’ny 
arovan’izy ireo, araka ny fitsipiky ny dina. Tao Ampamoizankova-Tsiroanomandidy no nanaovan’izy 
hetsika. Nahatratra 62 tamin’ny 150 very, ny omby voaverina tamin’ny tompony. Nisy ihany koa ny 
izay nolazain’izy ireo ho dahalo, miisa roa, voasambotra. Tao anatin’izay no nahazoana basy iray 
narian’ireo olon-dratsy nandritra ny fifanjevoana. Olona dimy no matin’ny dahalo, hatramin’ny 
volana ity fotsiny, manginy fotsiny ny omby very. Izany no nahatonga ny olona ny hihetsika ka nivondrona 
anivon’ity “voromahery” ity. Mangataka aza izy ireo ankehitriny ny mba hanomezana fitaovana 
mba hahafahany miatrika ny ady amin’ny dahalo. Midika izany rehetra izany fa efa mizotra tsikelikely 
amin’ny adin’ny olon-tsotra sivily sy ny olon-dratsy ity ady amin’ny dahalo ity. Marina fa misy 
ny fanentanana ny olona ny mba handray anjara ao anatin’ny ady amin’ny dahalo, saingy tsy midika 
izany fa handray basy izy ireo dia hiditra any anaty akata. Eo amin’ny fifanampiana amin’ny fifanomezam-baovao 
tokony ho endrik’izany fanomezan-tànana ny mpitandro ny filaminana izany. Ankehitriny kosa 
ny olona mihitsy no midina an-tsehatra miaraka amin’ny fitaovam-piadiana ka mahatonga ny mpanara-baovao 
tena manana ny maha-izy azy ve ny mpitandro ny filaminana? 



