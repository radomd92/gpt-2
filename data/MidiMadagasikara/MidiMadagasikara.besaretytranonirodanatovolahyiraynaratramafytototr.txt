BESARETY : TRANO NIRODANA, TOVOLAHY IRAY NARATRA MAFY TOTOTRA TAO – MIDI MADAGASIKARA

Vokatry ny fisian’ilay andro ratsy ka nampijojo tsy an-kijanona ny orana teto An-drenivohitra 
ny manodidina ny alatsinainy lasa teo, trano iray tetsy Besarety no nirodana, omaly. Tovolahy 
no fantatra fa taraiky tototry ny biriky sy ny hazo tao anatiny tao ary nosokirin’ireo mpamonjy 
mihitsy vao afaka. Na dia izany aza anefa, avotra soa aman-tsara ihany ny ain’ity tovolahy ity rehefa 
tany amin’ny hôpitaly. Araka ny fitantaran’ireo mponina teny amin’ny manodidina, nanomboka 
amin’ny 3ora sy sasany maraina tany ho any no naheno zavatra nidoboka mafy izy ireo. Trano efa somary 
ihany ity izy, ary navadiky ny tompony ho toerana fikirakirana aterineto, na « cyber ». Tsy nisy 
roalahy no tao an-trano tamin’io fotoana io, araka ny fanazavana azo hatrany. Tamin’ny fotoana 
andry tafo voalohany dia efa mailo ilay iray ary nitsoaka nivoaka ny trano. Ilay faharoa kosa mbola 
tao ary io nihotsahan’ilay trano io. Fotoana fohy taorian’ny nisehoan’ny loza, no tonga teny an-toerana 
mpamonjy voina, niezaka nitady ilay tovolahy sy nifehy ny loza. Ora vitsy taty aoriana no hita ilay 
Naratra mafy vokatr’izany ny tenany ary efa sempotra tsy avy niaina intsony. Ny filazan’ireo olona 
hatrany no nahalalana, fa efa tsy nahatsiaro tena intsony ity lehilahy ity tamin’izy navoaka tao. 
teny amin’ny hôpitaly anefa, velon’aina soa aman-tsara ny tovolahy ary efa nahazo ny fitsaboana 
azy. Marihina fa ankoatran’io teny Besarety io dia niisa efatra ireo trano nirodana teto an-drenivohitra, 
ny filazan’ireo mpamonjy voina. Teny amin’ny « La Haute », Avaratr’Ankatso, Antsakaviro ary Antaninarenina. 
ihany tamin’ireo trano nianjera ireo fa tsy nisy ny naratra na ny maty. 



