NAHAZO VOLA IREO JIOLAHY…  : NAVOTSOTR’IREO MPAKA AN-KERINY ILAY KARANA TOMPON’NY KALIDAS | NEWSMADA

Par Taratra sur 05/02/2018 

Nifanaraka ihany ny fianakaviana sy ireo mpaka an-keriny? Navotsotr’ireo jiolahy, omaly, i Kantilal 
ilay karana tompon’ny tranombarotra fivarotana firavaka volamena, Kalidas eny Andohan’Analakely… 

Tapa-bolana mahery tany am-pelatanan’ireo mpaka an-keriny. Fantatra izao, araka ny loharanom-baovao 
navotsotr’ireo mpaka an-keriny i Kantilal Rajnikant 68 taona, tompon’ny tranombarotra fivarotana 
volamena, Kalidas eny Andohan’Analakely. Hatreto aloha tsy mbola fantatra mazava ny fepetra 
fianakaviana sy ireo mpaka an-keriny ka niafara tamin’izao famotsorana ity teratany karana ity 
Nandoa ilay vola 2,5 miliara Ar notakin’ireo jiolahy ihany ny fianakaviana. Voalazan’ny loharanom-baovao 
vola mitentina 6 tapitrisa euros, manodidina ny 24 miliara Ar no notakin’ireo mpaka an-keriny 
fianakavian’i Kantilal R., saingy niafara tamin’ny 2,5 miliara Ar izany taorian’ny fifampiraharahana 
alalan’ny adivarotra teo amin’ny fianakaviana sy ireo jiolahy. Manana olana eo amin’ny fahasalamana 
ity Karana ity. Ny herinandro lasa teo no nifanaraka ny fianakaviana sy ireo jiolahy amin’ny hanomezana 
vola tao amin’ny hotely lehibe iray eto an-drenivohitra. Voalazan’ny loharanom-baovao hatrany 
ny asabotsy teo no nanomezan’ny fianakaviana ny vola notakin’ireo jiolahy. 

Olona dimy naiditra am-ponja… 

Tsiahivina fa nalain’ny jiolahy nandeha moto nirongo basy Kalachnikov sy PA, ny 17 janoary 2018 
teo tamin’ny 6 ora sy 30 mn hariva teny Antanimena manoloana ny villa Pradon, i Kantilal R. raha hihazo 
trano fonenany eny Ivandry. Tsy hita ny toerana nametrahan’ireo olon-dratsy azy taorian’izay. 
kosa fa olona dimy (vehivavy ny iray) no voarohirohy amin’ity raharaha ity ka nosamborina avy hatrany 
Nidoboka eny amin’ny fonjaben’i Tsiafahy ny efatra raha nalefa eny Antanimora ny vehivavy iray, 
zoma teo. Voalazan’ny loharanom-baovao hatrany fa mpiray tsikombakomba ireto nidoboka am-ponja 
fa hafa kosa ireo tena nanao ny fakana an-keriny. 



Les commentaires sont fermées. 

