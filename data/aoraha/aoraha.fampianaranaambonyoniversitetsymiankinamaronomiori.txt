FAMPIANARANA AMBONY :: ONIVERSITE TSY MIANKINA MARO NO MIORINA AMIN’NY TOERANA TSY ARA-DALÀNA • AORAHA

Fantatra fa maro ireo sekoly ambony tsy miankina miorina amin’ny toerana tsy manara-dalàna. Io 
antony nana­pahan’ny minisiteran’ny Fampianarana ambony hevitra mikasika ny fampana­rahana 
fenitra an’ireny toeram-pampianarana ireny. Voafaritra manokana ny fanakaikezan’ny toeram-pivarotana 
misy alikaola sy fisotroana amin’ireo sekoly ireo. 

“Anisan’ny hitsarana ny oniversite ny tontolo mano­didina azy mialoha ny hano­mezana alalana 
ireo. Mbola telo ihany mantsy ireo sekoly ambony manana fahazoan-dalana fa saika ireo lalam-piofanana 
no nahazo alalana avy amin’ny fanjakana”, araka ny fana­zavana avy amin’ny minisi­teran’ny Fampianarana 
sy ny fikarohana ara-tsiansa, omaly. 

Miezaka manazava ny zava-misy ihany koa ny tompon’andraikitra avy amin’ireo sekoly ambony sasany. 
Tokony hojeren’ny fanjakana aloha raha ny sekoly no teo taloha na ny toeram-pisotroana. Maro be 
ireo sekoly ambony miankina na tsia miorina manakaiky ireny trano fandihizana ireny sy ny maro 
Heverina fa ny fifampiresahana aloha no tokony hatao mandritra ny fe-potoana nofaritan’ny minisitera. 
ihany koa raha hatonina avy hatrany ireo sekoly ambony iharan’ity raharaha ity mba tsy hanaovana 
ireo safo­bemantsina”, hoy ny talen’ny oniversite iray, etsy Andavamamba. 

Marihina fa fe-potoana enim-bolana no homen’ny minisitera an’ireo sekoly ambony mba hanaraka 
torolalana izao. “Raha tapitra ny fe-potoana dia anjaran’izy ireo no mifindra toerana na mitady 
vahaolana mifanaraka amin’izany”, hoy ny fanamafisana avy amin’ny minisitera. 

Voaresaka manokana kosa fa: “ ny oniversitem-panjakana, toy ny eny Ankatso, dia efa teo efa ela, 
tsy ireny no hanome alalana ny toerana fisotroana toaka hiditra ao anatiny, satria efa misy koa 
tsy fahafahana mandia ny faritry ny oniversite”. 









Enregistrer mon nom, mon e-mail et mon site web dans le navigateur pour mon prochain commentaire. 



