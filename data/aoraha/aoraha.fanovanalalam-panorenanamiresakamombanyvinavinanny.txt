FANOVANA LALAM-PANORENANA :: MIRESAKA MOMBA NY VINAVINAN’NY FITSAPAN-KEVI-BAHOAKA NY MINISITRY NY SERASERA • AORAHA

Nahitsy ny minisitry ny Serasera sy ny kolontsaina, Rakotondrazafy Lalatiana , omaly, raha niresaka 
fahavononan’ny fitondram- panjakana hanatanteraka fifidianana eto Madagasikara, amin’ny taona 2020. Akaiky indrindra 
ny fifidianana mialoha ny fotoana an’ireo loholona miisa valo ambin’ny folo handray toerana etsy 
lapan’Anosikely. 

« Rehefa vita ny fifidiana­na ben’ny tanàna sy ny mpanolo­tsaina dia hotontosaina izany. Efa feno 
fepetra hahafahana manatanteraka an’io fifidianana io amin’izay foto­ana izay », hoy izy. Re 
fa mety ho amin’ny faramparan’ny volana janoary na amin’ny fiandohan’ny volana febroary 2020 
hanaovana an’ity fifidianana loholona ity. 

An-kilan’izay, nambaran’ ny minisitra mpitondra tenin’ ny governemanta koa fa hisy fanovana 
Lalàmpanorenana amin’ny alalan’ny fitsapan-kevi-bahoaka. “Ny daty no mbola sarotra no hamaritra 
hoy izy. 

Efa tafiditra ao anatin’ny Tetibolam-panjakana 2020 ny vola hoentin’ny Vaomieram-pirenena 
tena misahana ny fifidianana (Ceni) miroso amin’ireo latsa-bato roa ireo. Mifampiankina izany, 
mila ny fankatoavan’ny roa ampahatelon’ ireo depiote sy ny loholona ny fahazoana manao fitsa­pan-kevi-bahoaka. 

Nohazavain’ny minisitra Rakotondrazafy Lalatiana fa tafiditra ao anatin’ny fanovana ny Lalàmpanorenana 
fandravana ny Antenimierandoholona. “Efa nilaza ny Filohan’ny Repoblika Rajoelina Andry fa 
vola be loatra ny fisian’io andrimpanjakana io ka tokony horavana. Misy ihany koa ireo rafitra 
hofoanana”, hoy hatrany izy. 

Fahefana isam-paritra 

Natsidiky Rakotondrazafy Lalatiana ihany koa fa isan’ny antony hanontaniana ny hevitry ny vahoaka 
fitsapan-kevi-bahoaka hatao manaraka ny fametrahana ny fitsinjaram-pahefana amin’ny endriny 
Mety ho isan’izany koa ny fametrahana governora, ny fifidianana miainga eny ifotony, toy ny an’ny 
fokontany. Voalaza fa mety hisy ny fana­foanana an’ ireo faritany enina eto Madagasikara ka ny 
isam-paritra no tena homen-danja. 

Fantatra fa mbola maromaro ireo andininy mety ho voakitika amin’izao fikasan’ ny fitondram-panjakana 
ny Lalàmpanorenan’ ny Repoblika fahefatra izao. Mety hisy ve, ohatra, ny fikitihana ny fe-potoam-piasan’ny 
Repoblika? Na ihany koa ny fomba fanendrena ny praiminisitra voafa­ritra ao amin’ny andininy 
an’ny Lalàmpanorenana manan-kery, amin’izao fotoana izao? 









Enregistrer mon nom, mon e-mail et mon site web dans le navigateur pour mon prochain commentaire. 



