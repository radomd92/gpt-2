KITRA – FIFINDRANA MPILALAO :: MBOLA MITOHY NY DISADISAN’ I DAX SY NY FOSA JUNIORS • AORAHA

Tsy misy fiafarany. Mifamalivaly amin’ny alalan’ny fanambaràna hatrany ny ekipan’ny Fosa Juniors 
i Arohasina Andriamirado na i Dax, mpilalaon’izy ireo nifindra any amin’ny Kaizer Chiefs, any 
Atsimo. Samy mandrirotra amin’ny heviny izy ireo. 

Milaza ny “fanaovana sonia amin’ny maha matihanina an’i Dax” ny Fosa Juniors, raha manizingizina 
“tsy nisy an’izany sonia izany fa nangalarin’ny Fosa Juniors” kosa ity mpilalao malagasy efa nandrafitra 
ekipam-pirenena ity. Tonga hatrany amin’ny Federasiona iraisam-pirenena na ny Fifa mihitsy 
raharaha ary mbola samy mandrirotra amin’izay fahazoany azy izany fanapahan-kevitra noraisin’ity 
maneran-tany ho an’ny taranja baolina kitra ity. 

“Fandraisana vonjimaika fotsiny no atao an’i Dax any Afrika Atsimo fa mbola mitohy ny fifampiraharahana”, 
ny nambaran’ny Fosa Juniors, raha nandika ny fanapahan-kevitry ny Fifa. “Nanapa-kevitra ny mba 
manohy ny asako aty Afrika Atsimo ny Fifa ary araka ny tokony ho izy izany”, hoy kosa i Arohasina Andriamirado. 

Ankoatra izany, dia tanisain’ity farany avokoa ireo antsojay natao taminy tao amin’ity klioba 
“Tamin’ny herin’ny tenako no nandehanako aty Afrika Atsimo. Efa nogiazan’ny Fosa Juniors hatramin’ny 
saingy niaritra aho, ka niatrika ireo olana isan-karazany rehetra nanakanana ny fandehanako 
hoy izy. Mbola tsy ho tapitra hatreo izany ny momba ity raharaha nampifanolana ny Fosa Juniors sy 
mpilalao malagasy ity. 









Enregistrer mon nom, mon e-mail et mon site web dans le navigateur pour mon prochain commentaire. 



