AMBATONDRAZAKA : RAMATOA NISANDOKA HO MPIASAN’NY FITSARANA,NAMPIDIRINA AM-PONJA – MIDI MADAGASIKARA

Niakatra teny anivon’ny Fampanoavana tamin’iny herinandro lasa teo iny ny ramatoa iray izay misandoka 
mpiasan’ny Fitsarana eto Ambatondrazaka. Mitety toerana sy tanàna maro aty Alaotra izy, ka indraindray 
milaza ho mpisolovava ary matetika dia milaza ho vadina mpitsara. Miezaka manatona ireo olona 
anton-draharaha eny amin’ny fitsarana izy, ka mitaky vola be ary milaza fa vitany ny mikarakara 
raharaha. Manaiky tokoa ireo olona sasany, satria izy rahateo toa hita mivezivezy ao amin’ny fitsarana 
ka rehefa tsy mahomby ny raharaha vao mitaraina ireo voasoloky. Mitaraina araka izany ireo mpisolovava 
anivon’ny fitsarana fa toa saika mahazo vahana itony mpanera( rabatera ) itony indraindray ka 
olona avy any ambanivolo. Efa nisy tany aloha hoy ireo mpisolovava ny fandraisana fanapahan-kevitra 
an’izy ireo, ka maro no naiditra am-ponja. Amin’izao fotoana izao dia mitombo isa hatrany izy ireny 
ireo mpisolovava ka tokony handraisana fanapahan-kevitra matotra fa betsaka ireo tsy manantsiny 
fa miandahy miambavy izy ireo ary samy manana ny fahaiza-manaony amin’ny fisolokiana avokoa. 



