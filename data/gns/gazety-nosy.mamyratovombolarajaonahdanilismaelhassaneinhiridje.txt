MAMY RATOVO, MBOLA RAJAONAH, DANIL ISMAEL, HASSANEIN HIRIDJEE : NAMPIASA AN-TSOKOSOKO NY FAHEFAM-PANJAKANA HANDROBANA TANY

Miseho lany hatrany ny endri-panararaotam-pahefan’ny mpiara-dia tamin-dRajaonarimampianina 
ity farany mbola filohampirenena. Raha ny vaovao fantatra mantsy izao dia voasaringotra amin’ny 
fivarotana ny tanin’ny Sirama any Nosy Be ho isan’ny ati-doha tamin’ny tsikombakomba nivarotana 
velaran-tany hatramin’ny 3000 Hekitara ny mpanolotsaina manokan’Ingahy Filoha Rajaonarimampianina 
dia i Mamy Ratovomalala sy i Mbola Rajaonah izany. 

Araka ny akon’ny fanadihadiana natao dia olona tao anatin’ny orin’asa no tena nanera tamin’ireo 
karana misehatra amin’ny fandraharahana momba ny trano sy misahana orin’asa momba ny fanodinana 
Tsy iza izy ireo fa fantatra loatra eo amin’ny tontolon’ny fanaovana afera avo lenta “maloto” eto 
dia i Danil Ismael sy i Hassanein Hiridjee. Ireo mpiasa tao anivon’ny orin’asa Sirama nirahina 
ireo dia nandray ny baiko avy amin’ny filohan’ny filankevi-pitondrana ny Sirama, i Ranja Razafimahefa, 
ny lefiny, Mamy Rasoamahenina ary ny tale jeneraly mpisolo toerana vonjimaika, Solofo. 

Tsy tany lava volo akory io namidy antsokosoko nampiasana ny fahefam-panjakana amin’ny maha-mpanolotsainan’ny 
azy roalahy io fa tany fambolena fary, dia ny fary izay akora fototra mampihodina ny orin’asa Sirama 
Nosy Be. 

Nitotongana vokatr’io varotra tany an-tsokosoko io ny vokatra siramamy mivoaka amin’io orin’asa 
Etsy an-kilany, ireo mpanolotsainan’Ingahy Rajaonarimampianina ireo dia manararaotra an’izany 
manafatra siramamy avy any ampita, hoenti-maka tombony amin’ny vahoaka malagasy. Dia tena nahazoan-dry 
tombontsoa manokana goavana ho azy tokoa ange izany fanafarana siramamy izany e! Ny orin’asa Sirama 
itony, ry zalahy no mamotika azy amin’ny fivarotana azy amin’ny karana mpangoron-karena eto. 

Na ny tany nomena hohajarian’ireo mpiasa nasaina nisintaka an-tsitra-po (agents déflatés) tao 
Sirama aza, dia efa zary voavarotry ry zalahy tamin’io tsikombakomba maloto io koa, ka na ny mpiasa 
amperin’asa ao amin’ny Sirama na ireto mpiasa nasaina nisintaka an-tsitra-po ireto, dia samy 
avokoa amin’izao fotoana, noho ny fahavoazana mianjady amin’izy ireo vokatr’izao raharaha maloton 


Isan’ny hiteraka olana goavana any Nosy Be koa izao tranga izao satria raha mihevitra ny hanangana 
goavana any Nosy Be ireo karana nividy antsokosoko ny tanin’ny Sirama ireo, dia fantatra fa tsy 
antoka hahavita miahy mandavan-taona ny fiharian’ny vahoaka izany. Raha sanatriavin’ny vava 
ka misy olana pôlitika eto Madagasikara, hoy ny avy any Nosy Be, dia efa atao veloma mandritra ny 
maharitra ny mety ho fiavian’ny vahiny hizaha-tany eto. Noho izany, misy antoka hifotoran’ny 
maharitra ny mponina any, ka iray amin’izany ny fanajariana ny tany amin’ny alalan’ny fambolena, 
ny tany tokony hiantoka izany itony, izao namidin-dry zalahy antsokosoko izao. 

Mba ho sahin’izay mpitondra vaovao ho lany aorian’ny fifidianana ve ny hamaha izao olana izao sa 
voafatotr’ireo karana ireo koa sahady izay mpitondra ho avy eo ? 

