FANAFIHAN-JIOLAHY TAO IHOSY : POLISY IRAY VOATIFITRA, JIOLAHY ROA MATY – MIDI MADAGASIKARA

Nirefodrefotra tsy nifankahenoana ny basy tao an-tampon-tanan’Ihosy tao. Vokany, jiolahy roa, 
voalaza fa efa rain-dahiny tanteraka amin’ny asan-jiolahy no maty tsy tra-drano vokatry ny tifitra 
azy. Nisy pôlisy iray kosa no naratra rehefa voan’ny bala teo amin’ny tanany. Jiolahy iray kosa 
azo sambo-belona, araka ny fampitam-baovao azo avy any an-toerana. 

Raha ny zava-nitranga, araka ny loharanom-baovao avy any an-toerana. Nisy lehilahy telo, izay 
fantatra na avy aiza na avy aiza no naka efitrano hatoriana tao amin’io toeram-pisakafoanana, 
lavitra ny Point Triangle, afak’omaly alina. Ny maraina dia nipetraka nisotrosotro teo amin’io 
io ireto olona telo. Nihaodihaody sy hafahafa fihetsika izany, talohan’ny nipetrahan’izy ireo 
hoy ireo nanatri-maso sasany. Taorian’io voalaz fa toa hoe nizara vola izany izy ireo. Tamin’izay 
no niainga ny fifamaliana tamin’izy telolahy ireto. Niafara tamin’ny fifampikasihan-tanana 
fandrohanana ny tompon-trano izay niezaka nandamina. Niantso pôlisy avy hatrany moa ity farany 
hita fa hafahafa fihetsika mihitsy ireto olona ireto. Nony tonga ireo mpitandro filaminana dia 
avy hatrany izy ireo, noho ny tarehin’ny roalahy izay efa tsy zoviana amin’ny pôlisy intsony, ary 
noraisim-potsiny. Raha iny nentina nihazo ny fiaran’ny pôlisy iny anefa ny iray no namoaka basy 
ary nitifitra ilay pôlisy nitondra azy. Naratra ity farany ka votsotra ny « kalach » teny aminy. 
no nararaotin’ilay jiolahy iray nalaina. Raha iny teo am-piomanana ny hitifitra iny mihitsy ity 
no tonga aloha ny valin-kafatr’ireo pôlisy nahita ny namany voa. Maty tsy tra-drano ity farany. 
torak’izany ihany koa ilay iray nitifitra pôlisy saingy naratra mafy fa tsy maty. Nezahiana nentina 
toeram-pitsaboana moa rehefa voafehy tanteraka ny fikomian’izy ireo saingy teny an-dalana ho 
amin’ny hôpitaly dia namoy ny ainy. Tao anatin’izany fifampitifirana izany ihany koa dia voan’ny 
ny tompon-trano. Efa samy nahazo fitsaboana sahaza azy avokoa moa na ity farany na ilay pôlisy voatifitra. 
teny am-pelan-tanan’ireo olon-dratsy kosa ny basy poleta iray niaraka tamin’ny bala. Efa misokatra 
ny fanadihadiana mahakasika ity tranga ity tany an-toerana. 




















