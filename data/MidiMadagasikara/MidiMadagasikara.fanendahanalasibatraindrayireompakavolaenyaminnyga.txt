FANENDAHANA : LASIBATRA INDRAY IREO MPAKA VOLA ENY AMIN’NY GAB – MIDI MADAGASIKARA

Miandry mahazo. Ankoatra ireo mpiandry « tataka » eny amin’ireto toerana fiantsonan’ny taxibe 
efa nanita-tsaina hiandry « haza » eny amin’ireo tranokelin’ny banky fangalàna vola, na Gab, indray 
mpanendaka. Lasibatra tanteraka amin’izany ireo olona sendra maka vola amin’izy ireny, amin’ny 
hariva na andro vao maraina, indrindra fa ireo tsy maintsy handeha an-tongotra avy eo fa tsy misy 
na kodiaran-droa hitondra. Mody mipetrapetraka tsy lavitra ireny tranokely ireny izy ireo ary 
fotsiny ireo izay maka vola. Toy izany ity mpanendaka voasambotry ny pôlisy tetsy Tsaralalàna 
Voamarina fa izy sy ny namany no tena nampitondra faisana ireo olona sendra maka vola amin’ireo 
gab »-na banky maromaro manodidina iny faritra iny. Mbola mitohy moa ny fikarohana ireo namany 
araka ny angom-baovao azo. Mila mailo dia mailo tokoa araka izany raha tsy maintsy haka vola amin’ireny 
ireny. Ekena fa misy mpiambina izy ireny saingy ny eo amin’ny faritra manodidina azy ihany no mety 
voaaro fa raha vao mihoatra am-polony metatra dia efa sakafon’ireo olon-dratsy. 

Mahakasika ity trangana fanendahana ity dia tsapa fa nirongatra tanteraka mihitsy izy io andro 
lasa izay. Azo lazaina mantsy fa somary niatoato tao anatin’ny fotoana vitsy, tamin’ny fisian’ireo 
mpitandro filaminana mpanao fisafoana mandeha an-tongotra amin’ny alina. Vao ny faran’ny herinandro 
fotsiny izao dia olona roa no lasibatra tetsy Ankorondrano, teo amin’ny «arrêt fokontany », raha 
avy niala taxibe, handeha hiditra hiasa amin’ny hariva iny. Manao andiany maro ireo mpanendaka 
tsy afa-manohitra akory izay lasibatra, eny fa na dia somary lehibe sy ranjanana aza ireo lasibatra. 




















