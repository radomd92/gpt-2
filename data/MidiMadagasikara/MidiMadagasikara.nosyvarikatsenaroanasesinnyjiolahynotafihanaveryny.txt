NOSY VARIKA : TSENA ROA NASESIN’NY JIOLAHY NOTAFIHANA, VERY NY IRAY TAPITRISA ARIARY – MIDI MADAGASIKARA

Tao anatin’ny torimaso tanteraka ny tompon’ ireo tsena no tonga ny mpanafika. Tsenam-barotra 
no indray voaroba tao anatin’ny fotoana fohy ny alarobia lasa teo tokony ho tamin’ny iray ora maraina, 
Nosy varika. Jiolahy miisa sivy no nanatanteraka ny fanafihana tamin’izany. Noraofin’ireto 
izay vola maty rehetra tao amin’ireo tsena roa voalaza etsy ambony. Ilay voalohany dia nahaverezana 
mitentina 600.000 ar niampy entam-barotra maromaro. Nisy kitapo anankiroa feno voan-kafe ihany 
nentin’izy ireo. Tsy nionona fotsiny tamin’izany anefa ireto mpanafika fa mbola nalainy ihany 
ny fitaovana lafovidy tao an-trano, toy ny “Baffle, ampli, lecteur DVD”. Tsy nanaiky mora foana 
tompon-trano ka niezaka nanakana ireto jiolahy. Naratra araka izany ny raim-panakaviana noho 
fiarovany ny fananany. Samy very vola na ny andaniny na ny ankilany teto. Ilay tsena faharoa nandalovan’izy 
ihany koa mantsy dia very vola 400.000 ar. Toy ilay teo aloha dia nandroaka ny entam-barotra izay 
nobataina rehetra ireo olona sivy tonga nanafika ireto. Tsy nisy ny aina nafoy nandritra ity trangam-panafihana 
raha araka ny nambaran’ny zandary avy ao amin’ny brigady Nosy Varika izay nandray an-tanana ny 
Mitohy hatrany kosa ny fikarohana ireto olon-dratsy ankehitriny. 

Kanto R. (Stagiaire) 


















