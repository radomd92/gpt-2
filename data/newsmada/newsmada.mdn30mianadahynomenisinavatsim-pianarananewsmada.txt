MDN: 30 MIANADAHY NOMEN’I SINA VATSIM-PIANARANA | NEWSMADA

Par Taratra sur 30/08/2019 

Nanolotra vatsim-pianarana ho an’ireo mpisehatra eo anivon’ny Minisiteran’ny Fiarovam-pirenena 
ny masoivohon’i Sina izay vokatry ny fiaraha-miasa ara-miaramila eo amin’i Madagasikara sy ny 
entim-bahoaka an’i Sina. Omaly no nanoloran’ny masoivohon’i Sina teny Nanisana ny tapakilam-piaramanidina 
azy 30 mianadahy handranto fiofanana any Sina. Ny sekretera jeneralin’ny MDN, ny Amiraly Ranaivoseheno 
de Padoue no nisolo tena ny minisitry ny Fiarovana teny an-toerana. Tsara ny manamarika fa izy 30 
ireto dia ahitana tafika sy zandary ary sivily izay miasa eo anivon’ny fianakaviamben’ny Foloalindahy 
ary samy manana ny sokajiny avy izy ireo amin’ny fiofanana horantovin’izy ireo any Sina. Efa maro 
ezaka fiaraha-miasa teo amin’ny roa tonta izay miompana amin’ny sehatra maro lafy dia ny fampitaovana 
ny fampiofanana ary ny fifanakalozana traikefa sy fahaiza-manao efa an-taony maro. 



Les commentaires sont fermées. 

