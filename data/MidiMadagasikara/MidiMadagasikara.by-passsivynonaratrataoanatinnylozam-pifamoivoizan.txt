BY-PASS : SIVY NO NARATRA TAO ANATIN’NY LOZAM-PIFAMOIVOIZANA – MIDI MADAGASIKARA

Fiara roa miampy moto scooter iray no indray simba. Ny fahasimbana materialy eo ihany fa ny fahavoazana 
ny ratra nateraky ny lozam-pifamoivoizana no tena nahatohina izay nahita. Naratra avokoa ny mpandeha 
teny ambonin’ireo fitaovana mikorisa ireo. Ny alin’ny asabotsy teo, tokony ho tamin’ny fito ora 
sasany, efa maizina ny andro, no nisy fiara kely marika Peugeot 205 izay nandeha mafy ka nifatratra 
amin’ny moto scooter izay notaingenan’ny olona roa. Teo dia efa nisy ny faharatrana. Fa saingy 
izay ihany satria mbola tsy tafajanona koa ilay fiara kely izay nifatratra tany amin’ny fiara tsy 
taorian’ilay moto. Na niezaky niala aza io fiara io dia tsy afaka intsony, satria nohitsin’ilay 
nifanehatra taminy, izany hoe ilay 205 kely. Vokatr’izany dia naratra avokoa ny olona izay voakasik’ity 
ity. Novonjena nentina teny amin’ny Hjra izy ireo. Teo amin’ny By-Pass PK 13+400, tsy mifanalavitra 
antsoin’ny olona hoe « coca » no nisehoan’ny loza. Lasa miverimberina indray ny lozam-pifamoivoizana 
anivon’ny By pass, indrindra ao anatin’ny orana. Betsaka ny olona mandeha mafy rehefa mahazo iny 
iny ary mihevitra fa mba mahazo aina kely ny motera rehefa mizotra eny. Saingy ny tsy ampoizin’izy 
dia tsy izy irery no mampiasa ny lalana satria maro koa ny moto mifamezivezy ary tsy vitan’izany 
fa mbola misy biby fiompy miampita tampoka koa. Raha vao tsy ampy fitandremana araka izany ny mpamily 
mety hitera-doza rehefa mandeha eny an-toerana. Etsy andanin’izay, tsy hilaozan’izay mamo toaka 
mahazo familiana eny amin’ny By-pass satria tsy ny mpivarotra sy toeram-pialàna voly no tsy misy 
Hamamoana kely miampy lanana tsara sy fiara, izay matetika no mitarika lozam-pifamoivoizana 
eny an-toerana. Tsy lazaina intsony ny fisian’ireo mpifaninana amin’ny hazakazaka fiarakodia 
toa lasa jerena fotsiny nefa eny amin’ny lalam-pirenena… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

