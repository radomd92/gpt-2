KITRA – «TELMA COUPE DE MADA» :: NAROSO ANIO ENY MAHAMASINA NY AMPAHEFA-DALAN’ANTANANARIVO • AORAHA

Raha tokony hotanterahina, amin’ny alahady ho avy izao, eny amin’ny kianjan’i Vontovorona ireo 
ampahefa-dalana roa manamarika ny fiadiana ny amboaran’i Madagasikara, taranja baolina kitra 
ny “Telma coupe de Madagascar” hatao eto Antananarivo, dia naroso anio izany. 

Ny kianjaben’i Mahamasina no handray ny lalao, araka ny fantatra. Ny tsy fahalalahan’ity kianja 
no antony saika nanaovana izany tany Vontovorona saingy nanambara indray ny teo anivon’ny Kaominina 
renivohitra fa malalaka ny kianja ny zoma na dia handray hetsika politika aza ny sabotsy sy alahady 
avy izao. Hifanandrina amin’izany ny AS Adema sy ny FCA Ilakaka (12 ora 30), arahin’ny fifandonana 
amin’ny Cosfa sy Uscafoot (2 ora 30). Samy niatrika ny lalao manasa-dalana tamin’ny taon-dasa 
ekipan’ny Cosfa sy ny AS Adema, teo amin’ity fifaninanana ity. 

Hotanterahina any Mahajanga, rahampitso, amin’ny 2ora sy sasany, kosa ny lalao eo amin’ny Fosa 
sy ny Cnaps Sport, izay nateti-pitranga tamin’ity taona ity. Tamin’ny taon-dasa dia tafita teo 
dingan’ny famaranana ny solontenan’i Boeny. Amin’ny alahady kosa, ao amin’ny kianja Rabemananjara 
no hanaovana ny lalaon’ny Elgeco Plus sy ny Hzam Amparafaravola. 









Enregistrer mon nom, mon e-mail et mon site web dans le navigateur pour mon prochain commentaire. 



