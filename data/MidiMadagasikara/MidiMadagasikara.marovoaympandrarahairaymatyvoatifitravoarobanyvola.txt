MAROVOAY : MPANDRARAHA IRAY MATY VOATIFITRA, VOAROBA NY VOLA VALO TAPITRISA ARIARY – MIDI MADAGASIKARA

Raim-pianakaviana iray no sady mpandraharaha no maty votifitry ny jiolahy teo amin’ny fony. Tao 
kaominina sy Disitrikan’i Marovoay, faritra Boeny no nisehoan’ny fanafihana, ny alarobia lasa 
tokony ho tamin’ny 11 ora sy sasany alina. Araka ny fanazavana voaray avy tany an-toerana, voaroba 
ny fanafihana ny vola valo tapitrisa ariary niaraka tamin’ny finday sy tabilety. Araka ny fantatra, 
nitondra basy Pa sy Kalachnikov no nanafika io mpandraraha io. Avy hatrany dia nopoirin’izy ireo 
varavaran’ny trano ka dia nanambana basy an’io raim-pianakaviana io no sady nitaky ny vola vao 
nalainy tany amin’ny banky. Nanohitra ity farany, ka teo no nahatonga ireo jiolahy nitifitra azy, 
bala roa no niantefa tany amin’ny fony. Namoy ny ainy vokatr’izany ity farany, nahazo izay nilainy 
ny vola ireo jiolahy mpanafika dia vaky nadositra. Taorian’izay vao nampandre ny mpitandro ny 
ny vady aman-janany ary efa misokatra ny fanadihadiana mahakasika ity vono olona ity araka ny fampitany 
voarainay. 




















