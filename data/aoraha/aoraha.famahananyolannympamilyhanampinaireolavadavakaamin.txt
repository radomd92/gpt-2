FAMAHANA NY OLAN’NY MPAMILY :: HANAMPINA IREO LAVADAVAKA AMIN’ NY LALANA ETO AN-DRENIVOHITRA NY CUA • AORAHA

Ho voavaha ny olana. Nandray fanapahan-kevitra avy hatrany ny teo anivon’ ny kaominina Antananarivo 
(CUA) taorian’ ny fihaonana tamin’ny fivondronan’ny mpitatitra sy ireo eo amin’ny sehatry ny 
eto an-drenivohitra, ny talata lasa teo. Hanamboatra ireo lalana feno lavadavaka eto an-drenivohitra 
ireo, manomboka amin’ity herinandro ity. “Ny fanampenana ireo lavadavaka no anjaran’ny CUA fa 
minisiteran’ny Asa vaventy kosa no tena manamboatra izany. Koa rehefa mitsangana ny fitondrana 
dia hisy ny fiarahana mitaky amin’ ny minisitera misahana izany hataon’ny mpitatitra sy ny kaominina”, 
ny fanazavan’ny teknisianina misahana ny fitaterana eo anivon’ny CUA. 

Noho io fanamboaran-dalana io dia hisy ny faha-tapahan’ny lalana eo an’Andohan’Analakely, Ambodifilao, 
eo anoloan’ny Pompier Tsaralalàna, eo anelanelan’ ny Pavillon sy ny Esplanade (lalana Rabezavana), 
eo anelanelan’ny Naza sy Fujifilm (lalana Refotaka). 

Haharitra iray volana ity fanamboaran-dalana ity, izay nanomboka omaly ka hatramin’ny 16 febroary 
avy izao. Nametraka fandaminana ny avy eo anivon’ny CUA mba hizoran’ny asa ao anatin’io fotoana 
ka ny fiara rehetra te-hihazo ny lalana Rabezavana dia mandray avy hatrany ny araben’ny Fahaleovantena. 
fiara rehetra te-hihazo ny lalana Refotaka kosa dia mandray avy hatrany ny mihazo an’i Tsaralalàna. 

Ankoatra ity fanamboaran-dalana ity ihany koa dia hanala ireo mpivarotra amin’ny toerana fiantsonan’ny 
mpitatitra, hanao familian-dalana sy hanohy ny fametahana ireo takelaby famantarana ary hijery 
toerana tena be fitohanan’ny fifamoivoizana eto an-drenivohitra ny CUA. Naneho ny fahavononany 
hiasa amin’ny CUA ireo mpitatitra, mba ho tombontsoan’ny rehetra, nandritra ny fivoriana nataon’ny 
tonta, omaly. 









Enregistrer mon nom, mon e-mail et mon site web dans le navigateur pour mon prochain commentaire. 



