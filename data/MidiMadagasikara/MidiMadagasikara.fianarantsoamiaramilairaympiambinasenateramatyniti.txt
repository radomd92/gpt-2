FIANARANTSOA : MIARAMILA IRAY MPIAMBINA SENATERA, MATY NITIFI-TENA – MIDI MADAGASIKARA

Voalaza fa noho ny fahadisoam-panantenana, miaramila iray, 24 taona, miambina trano fonenana 
ao Tanambao no nitifi-tena, ary maty tsy tra-drano namoy ny ainy, ny alin’ny alatsinainy hifoha 
talata teo, tany Fianarantsoa. Raha ny loharanom-baovao voaray dia resaka fampanantenana asa 
tanteraka no nahatonga ny famoizam-pon’ity miaramila mpiambina ity, ary voalaza fa tao anaty 
toaka izy no nanapitra ny ainy. Rehefa avy nanapoapoaka basy variraraka nirefodrefotra izy, dia 
bala faha-14 no natodiny tamin’ny tendany ka nivoaka tany an-tampon-dohany. Misokatra ny fanadihadiana 
mpitandro filaminana amin’ity raharaha ity. Niaretan-tory tao amin’ny Toby Faritany Miaramila 
(RM2) kosa ny razana. 




















