TOLONA HO AN’NY FANOVANA – AMBOSITRA  : ROTAKA BE NY TAO AMBOSITRA, NARATRA IREO MPIANATRA… | NEWSMADA

Par Taratra sur 16/05/2018 

Tao ny vaky loha, tao ny tapa-tanana sy naratra. Io ny vokatry ny sakoroka nateraky ny fitokonana 
mpianatry ny lycée, omaly, tao Ambositra. 

Ampolony ireo mpianatra sy mpampianatra naratra mafy omaly, vokatry ny rotaka tao an-tampon-tanànan’Ambositra. 
ireo vaky loka, ny sasany tapa-tanana voavely kibay, ny hafa mangamangana ny vatany… Manaraka 
ao amin’ny hopitaly ao Ambositra avokoa ireo maratra. 

Nandrava ny sekoly ny mpiantry ny CEG Ankorombe omaly maraina. Niraradraraka ny tora-bato tamin’ireo 
nolalovan’izy ireo ary nandrahona ireo mpianatra sy mpampianatra mba hampiato ny fampianarana 
hanamafy ny tolona izy ireo. Anisan’ny lasibatra ny CEG Ambohimiadana sy Antamponivinany hatreny 
lycée teknika. Ny sekoly sasany kosa namoaka moramora ny mpianatra mba tsy hisian’ny korontana 
fanimban-javatra. 

Nitondra kibay sy zava-maranitra ireo mpianatra nandrava sekoly omaly. Manginy fotsiny ny teny 
ho an’ireo izay mbola minia manohy fianarana. 

« Miala Rajao » ! « Tsy mila Paul Rabary”! “Mangataka bourse izahay mpianatry ny lycée”. Ireo no hita 
sora-beventy nentin’ireo mpianatra tao Ambositra omaly rehefa niray loha fa hitolona ihany koa 
amin’ny fanovana. Niaraka tamin’ny herisetra sy sakoroka anefa izany tolona izany ka lasa ny samy 
no nifandramatra. 

Tsy mbola fantatra hatreto izay ao ambadik’ireo mpianatra sy nanome saina azy ireo handrava sekoly 
izao. Niezaka nandamina ny lehiben’ny fari-piadidiam-pampianarana tany an-toerana saingy 
nohenoin’ireo mpianatra akory izany. 

Teo ihany koa ny mpitandro filaminana saingy vitsy anisa ka nitazam-potsiny nanoloana ireo mpianatra 
miaraka amin’ny kibay… 

Nisafidy tsy handefa ny zanany any an-tsekoly ny ankamaroan’ny ray aman-dreny anio ho fitandroana 
ain’izy ireo. Feno herisetra rahateo ny fitakiana sy ny tolona ka aleon’izy ireo mampandefitra 
fianaran-janany aloha mandra-pilamin’ny raharaha. 

Miitatra any amin’ny faritra ny fitokonana. Anio koa ny solombavambahoakan’ny fanovana milaza 
hamoaka ny mpianatra eny amin’ny oniversite. Manomboka taitaitra ny any amin’ny faritra ary tsikaritra 
mahazo olona ny famoriam-bahoaka izay hataon’ireo solombavambahoaka any raha toa ka somary matoritory 
eto Antananarivo. 



Fanirianay ny mba tsy hikantonan’ny MFB izay mikarakara ny karama. 

Les commentaires sont fermées. 

