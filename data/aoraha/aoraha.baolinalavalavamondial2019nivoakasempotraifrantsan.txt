BAOLINA LAVALAVA – «MONDIAL 2019» :: NIVOAKA SEMPOTRA I FRANTSA, NITSOTSOTRA I NOUVELLE ZÉLANDE • AORAHA

Kely dia kely ny herijika nahazoan’i Frantsa ny fandresena teo anatrehan’i Arzantina, nandritra 
fiadiana ny ho tompondaka eran-tany, ho an’ny taranja baolina lavalava, tanterahina any Japana. 
isa 23 noho 21 no nivoahan’ny Manga ho mpandresy nanoloana ny Pumas, tamin’ny sabotsy lasa teo. 

Mitana ny laharana faharoa, amin’ny isa efatra, ny Frantsay eo amin’ny vondrona C misy azy ireo 
Angletera, Etazonia ary Tonga, taorian’iny fandresena iny. Ny XV de la Rose no laharana voalohany 
rehefa avy nanamontsana tanteraka an’i Tonga tamin’ny isa 35 noho 3. 

Nalalaka kosa ny lalana ho an’i Nouvelle Zélande, teo anatrehan’i Afrika Atsimo. Nandresy tamin’ny 
isa 23 noho 13 ny All Blacks teo anatrehan’ny Springboks, tamin’ity lalao ity. Na izany aza anefa 
mitana ny laharana faharoa ny Neo-Zelande, vokatry ny fandresena nihoa-pampana azon’i Italia, 
ny Namibia (47 – 22). 

Samy nahazo isa dimy (fandresena miampy “bonus offensif” na fanaterana baolina nentin-tanana 
telo amina lalao iray) ireo ekipa mitarika ny vondrona, taorian’ny andro voalohany ho azy ireo. 
i Irlandy sy Japana (A), Italia (B), Angletera (C) ary Aostralia (D). 









Enregistrer mon nom, mon e-mail et mon site web dans le navigateur pour mon prochain commentaire. 



