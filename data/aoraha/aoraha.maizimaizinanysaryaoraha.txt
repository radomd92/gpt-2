MAIZIMAIZINA NY SARY ! • AORAHA

Marina tokoa fa ratanalahy ny mpanao pôlitika eto Madagasikara : omaly izy mety ho maitso, anio 
rahampitso volomboasary, raha afak’ampitso mety hiova mainty… Tsy mba nisy nafenina fa natao 
imasom-bahoaka izany fiovàna loko izany. Nisy mpanao pôlitika teto, maromaro, tena azo lazaina 
nitety ny Repoblika efatra na telo nifanesy mihitsy. Tsy lokon’antoko iray no noentiny tamin’izany, 
mbetika ao anatin’ ny sambo mitraka, indraindray manofahofa ny sainan’ny tsy miankina. Dia arakaraka 
rivotra mitsoka fandresena eny e ! 

Aza atao mahagaga ny fialana amin’ny sambo amin’izao vanim-potoanan’ny fifidianana izao. Saingy 
eto amintsika moa, midina amin’ny sambo iray dia miakatra amin’ny sambo hafa. Ohatran’ny hoe taim-piraka 
olona mpanara-dia azy, ka hoentina etsy dia manaiky, avily aroa dia mankatò. Eo ihany koa ny fanompoana 
fa tsy hevitra izay maha tompondaka ny vahoaka malagasy. Ny ririnin-dasa tsy tsaroana moa, manginy 
etsy an-daniny. Miovaova tokoa ny loko amin’izao vanim-potoanan’ny fampielezan-kevitra izao. 
iharan’ny tafio-drivotra mafy ny antoko HVM. Antoko noheverina fa matanjaka satria tompon’ny 
farany,talohan’ny firosoana amin’ity fifidianana maha be resaka ity. Nisy ireo niala an-daharana 
talohaloha kely. Ao indray ireo midina am-pandehanana. Isan’ny mampalaza ratsy an’ity antoko 
ity ny fisian’ireo mpikambana na lohandohan’ny mpisorona sasantsasany ao an-tampony ao no manao 
tsindry nefa tsy misy afitsoka akory. Dia simba ilay loko. Misolitika ilay loko. Efa nampitankosina 
Rajaonarimampianina Hery, fony izy mbola Filoha io. Asa moa raha ny lohany mihitsy no tsy mahafehy 
olony, na ireo mpihoa-pefy no tena sarotra ahitsy. Ny marina, dia mampihena ny herin’ny HVM ny zava-miseho 
ho ato. 

Mihamaizina ilay sary! Fotoana tsy maintsy hametrahana ny fitsipi-pifehezana ao anaty antoko 
tokony hanajàna ny etika pôlitika anefa ny vanim-potoana toy izao. Ahafantarana ihany koa an’izay 
matotra, sady tsy voatery hiantehitra amin’ny herin’ny vola, fa hisafidianan’ny vahoaka an’izay 
manana fanahy. Antoko fa tsy olona na kandidà. Ireto loko be dia be malaza ankehitriny ireto mantsy, 
vandana avokoa. Efa anjakan’ny karilahy! 









Enregistrer mon nom, mon e-mail et mon site web dans le navigateur pour mon prochain commentaire. 



