ANOSIBE : ITALIANA VOAENDAKA TAO ANATY TAXI – MIDI MADAGASIKARA

Amin’ny andro antoandrobe nanahary, no nitranga ny fanendahana omaly tetsy Anosibe. Tamin’ny 
sy sasany no nisehoan’izany ary teratany vahiny Italiana mpizahatany raha araka ny fanampim-panazavana 
tamin’ny mpitandro ny filaminana, no nitondra faisana. Nidiran’ ny roalahy tao anatin’ilay fiara 
izy sy ilay vehivavy gasy niaraka taminy. Nambanana tamin’ny fitaovam-piadiana ary noterena 
izay rehetra nananany. Mazava hoazy, fa tsy nifandray akory ny teny nampiasaina, saingy ny fihetsika 
teo dia efa afaka namantaran’ilay vahiny fa jiolahy no nifanehitra taminy. Lasa ny vola 1,6 tapitrisa 
sy ny kojakoja teny amin’ilay vazaha. Saingy ny tena nampalahelo azy dia ny nahalasan’ny taratasy 
izay ilainy amin’ny fiainana andavan’andro. Isan’izany ny pasipaoro. Tao anatin’izany sahotaka 
dia nanapakevitra ny nitsoaka ihany koa ilay vehivavy sakaizan’ilay Italiana. Nahatonga ny maro 
izany, sao dia mba nisy firaisana tendro tamin’ireo olon-dratsy ny tenany. Isan’ny manahirana 
mpizahatany, ny fitondrana pasipaoro mandehandeha rehefa eto Madagasikara. Ny antony dia efa 
ireo mazava tsara fa tany mahantra ilay alehany ary mety ho voaendaka izy amin’ny fotoana rehetra. 
lafiny iray koa anefa, misy indray koa ireo mpitandro ny filaminana izay manararaotra izany ka 
manotra » ireo izay tsy manana taratasy (pasipaoro), eny fa na dia efa manazava ny antony aza ireo 
toa ny hoe najanona any amin’ny hotely sao sanatria misy manendaka etc. Matetika dia aleon’ireo 
manajanona ny taratasiny any amin’ny toerana atokisany dia manao kolikoly (mametraka kely araka 
fitenenana ankehitriny) amin’ireo mpitandro ny filaminana, toa izay mitondra ny taratasiny 
kanefa mety ho lasan’ny olon-dratsy. Raha io kisary faharoa io mantsy no mitranga, dia mbola lavabe 
koa ny làlana andehanany ary mila fotoana sy kolikoly be lavitra noho ny haloany amin’ny kisary 
Eo koa mantsy dia mbola « maka kely » isan’ambaratongany ilay hizoran’ny taratasy. Efa fantatry 
vazaha, indrindra izay monina na koa mandalo eto Antananarivo ny fisian’izany tranga izany ary 
aza dia ataon’ireo fifosana fotsiny reheha tafaraka ireo. Ny vahaolana itambarany matetika, 
ny fanaovana dika mitovy ny pasipaorony, dia iny no entina mandehandeha. Dia manome kely ireo mpitandro 
filaminana rehefa somary mila vaniny izy ireo amin’ny fisavana taratasy. Tsy misy tsy mahafantatra 
« fanao » izany intsony, indrisy, ny ankamaroan’ny vahiny eto amintsika… 



