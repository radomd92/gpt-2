ANDRAHARO : RENIM-PIANAKAVIANA MATY NODONIN’NY 4×4 – MIDI MADAGASIKARA

Namoa-tsampona indray ny fifamoivoizana an-drenivohitra. Renim-pianakaviana iray indray 
niharan-doza voadonan’ny fiara tsy mataho-dàlana iray, teny Andraharo, ny alarobia lasa teo 
ho tamin’ny dimy ora hariva. Raha ny fitantaran’ireo nanatri-maso ny loza, dia nirava avy niasa 
no izao niharan-doza izao. « Avy niasa izy, nandeha niampita handray « taxi-be » hodiana izy no izao 
4×4 izao. Tsy hitany ny loza hahazo azy fa be loatra koa ireo fiara nifamezivezy » hoy kosa ny mpiara-miasa 
Voalaza fa tsy nitazam-potsiny ny tompon’ilay 4×4, fa nandray an-tànana avy hatrany ity niharam-boina 
nitondra azy teny amin’ny HJRA. Voa mafy tanteraka ny lohany, ny valahany sy ny tongony. Saingy 
ny fahaverezan-drà be loatra taminy, dia tsy tàna intsony ny ainy omaly maraina. Namela kamboty 
ity renim-pianakaviana ity izao nindaosin’ny fahafatesana izao. Mbola nandray ny andraikiny 
ilay tompona 4×4 hatramin’ny fanitrihana ny razana eny amin’ny fasany Anjomakely, Manjakandriana. 




















