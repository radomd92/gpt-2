VOAROHIROHY HO NAMONO OLONA : PASITERANA FIANGONANA SEKTA TELOHAHY VOASAMBOTRA | NEWSMADA

Par Taratra sur 28/01/2017 

Saron’ny zandary ny alarobia teo teny Alasora ireo olona efatra tompon’antoka tamin’ny famonoana 
ramatoabe iray hita faty teny an-toerana, ny 11 janoary 2017 lasa teo. pasiterana fiangonana sekta 
telo amin’ireo voarohirohy… 



Noraisim-potsiny! Lehilahy telo pasiterana fiangonana sekta iray malaza be eto an-drenivohitra 
telo amin’ireo jiolahy voarohirohy ho tompon’antoka tamin’ny famonoana ilay renim-pianakaviana 
faty teny Alasora tamin’io fotoana io. Araka ny loharanom-baovao voaray, resaka ady lova no nahatonga 
vonoan’olona feno habibiana izao. Ny alarobia teo no voasambotry ny zandary ireo jiolahy efatra 
ireo. Voalaza fa tamin’ny fomba feno habibiana no namonoan’ireo jiolahy ity renim-pianakaviana. 
niharam-boina ihany anefa ireto asiterana fiangonana sekta ireto. Izy ireo no nampaniraka jiolahy 
nahafaty ny reniny noho ny resaka lova. Nentina eny amin’ny borigadin’i Tanà ireto pasitera nivadika 
asan-jiolahy nahavita nandatsaka ny ain’ny nahitany masoandro ireto. Samy niaiky ny heloka vitany 
voarohirohy nandritra ny famotorana nataon’ny zandary. Fantatra fa efa ho andro maromaro no niketrehan-dry 
ity vonoan’olona ity. 

Midika izao fa lasa anafenan’ireo jiolahy ny asa ratsy ataony itony fiangonana sekta mivangongo 
miorina isaky ny elakelan-trano itony. Milaza ho mahavita fahagagana avokoa ny ankamaroan’izy 
Misy aza ireo misora-tena hoe Andriamanitra mihitsy ka mahavita manafaka ny olana sy ny fahantrana 
amin’ireo vahoaka sahirana. Fisolokiana avolenta anefa ny ambadik’izany. Manginy fotsiny ireo 
ny fahantram-bahoaka. 





Les commentaires sont fermées. 

