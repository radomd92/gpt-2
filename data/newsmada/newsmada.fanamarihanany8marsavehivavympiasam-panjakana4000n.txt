FANAMARIHANA NY 8 MARSA : VEHIVAVY MPIASAM-PANJAKANA 4 000 NAHAZO FANOMEZANA | NEWSMADA

Par Taratra sur 05/03/2016 

Ho fanamarihana ny Andron’ny vehivavy, nisy fanompoam-pivavahana iraisam-pinoana tao amin’ny 
Ampahibe, afakomaly maraina niarahana tamin’ny vadin’ny filoha, Rajaonarimampianina Voahangy. 
ny fotoana ny fikambanan’ny vadi-miaramila sy vadin’ny zandary sy ny mpiasa sivily ao amin’ny 
Fiarovam-pirenena. Nitondrana ny fanompoam-pivavahana ny teny nalaina tao amin’ny Galatianina 
28 « Tsy misy intsony … na lahy na vavy, fa iray ihany hianareo rehetra ao amin’i Kristy Jesoa ». Nitarika 
fotoana ny aumonier efa-dahy notarihin’ny pasitera Rakotozafy Mickael. 

Ankoatra ny fiombonam-bavaka, notoloran’ny vadin’ny filoha fanomezana koa ireo vehivavy rehetra 
tao. 

Mbola ao anatin’ny fanamarihana ny Andron’ny vehivavy ihany, nanolotra fanomezana ho an’ny vehivavy 
4 000 ny vadin’ny filoham-pirenena, Rajaonarimampianina Voahangy, ny herinandro lasa teo tao 
lapan’ny Kolontsaina sy ny fanatanjahantena, Mahamasina. Notsongaina manokana izy ireo satria 
amin’ny minisitera enina miara-miasa akaiky amin’ny fiadidiana ny Repoblika momba ny fanaovana 
sosialy. Tafiditra ao ny minisiteran’ny Mponina, Fanabeazam-pirenena, Rano sy fahadiovana, 
Fampianarana teknika, Fahasalamam-bahoaka. Miompana amin’ny fahasalamana, fanabeazana, 
iainana ary fampivoarana ny vehivavy ny asan’ny ekipan’ny vadin’ny filoham-pirenena. « Tsy sanatria 
ny minisitera hafa, fa ianareo no manakaiky kokoa ny fiahiana ny vehivavy sy ny reny. Ianareo no 
havànana sy mahalala ny zava-misy eny amin’ireo sehatra iankinan’ny ankizy, ny tanora, ny vehivavy, 
fianakaviana ary ny maha olona eto amin’ny firenentsika”, araka ny lahanteny nataony nandritra 
hetsika. Andeha hanao dingana ho fampimirana lenta ny lahy sy ny vavy ny lohahevitra noraisina 
fankalazana amin’ity taona ity. 



Les commentaires sont fermées. 

