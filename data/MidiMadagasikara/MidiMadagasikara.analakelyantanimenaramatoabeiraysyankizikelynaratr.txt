ANALAKELY – ANTANIMENA : RAMATOABE IRAY SY ANKIZIKELY NARATRA MAFY VOADONAN’NY TAXIBE – MIDI MADAGASIKARA

Nandriaka indray ny rà teny amin’iny faritra Antanimena ambany, ampitana fivarotana sakafo malaza 
Ramatoa lehibe iray mantsy, mananika ny 70 taona any ho any,no nodomina fiara “sprinter” nidina 
làlana iny, omaly maraina tokony ho tamin’ny 6 ora sy sasany tany ho any. Noho ny hamafin’ny dona 
azy, avy hatrany dia tsy tafahetsika teo an-tsisin’arabe ity renim-pianakaviana ity. Ny filazan’ireo 
no nahafantatra, fa handeha hiampita arabe ity vehivavy ity. Saingy angamba tsy hitan’ilay fiara, 
am-pisongonana taxi-be nijanona teny amin’iny faritra iny. Tsy dia nandeha mafy ihany ilay fiara, 
raha tsy izany dia mety izay vao tena loza no nitranga. Nentina avy hatrany tany amin’ny hôpitaly 
ramatoa ity ary efa nahazo ny fitsaboana sahaza azy. Tonga teny an-toerana kosa ireo mpitandro 
miandraikitra ny lozam-pifamoivoizana nizaha ifotony ny zava-misy ary efa am-pelan-tanan’izy 
ny raharaha. Fa io omaly maraina io ihany, tetsy Analakely. Ankizikely iray vao telo taona monja 
koa no nofaohin’ny taxibe. Araka ny nambaran’ireo nanatri-maso hatrany, dia handeha hiampita 
koa ity zaza ity, izay zanaka mpivarotra eny an-toerana, tsy nahita velively an’ilay taxibe, nandeha 
avy any. Nidridroka ny feona hisatra, nanaitra ny rehetra teny an-toerana. Tafajanona ara-potoana 
fiara ity, raha tsy izany dia efa tany ambany kodiarana ity zazakely ity. Saingy na izany aza, voadona 
izy. Raha ny fantatra dia teo amin’ny lohany sy ny lamosiny no voa. Nentina tany amin’ny hôpitaly 
ity farany, ary efa nahazo fitsaboana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

