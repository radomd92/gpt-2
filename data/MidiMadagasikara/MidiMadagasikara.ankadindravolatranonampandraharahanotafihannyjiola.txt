ANKADINDRAVOLA : TRANONA MPANDRAHARAHA NOTAFIHAN’NY JIOLAHY – MIDI MADAGASIKARA

Tranona mpandraharaha iray teny amin’iny faritra Ankadindravola iny indray no lasibatry ny asan-jiolahy 
Tokony ho tamin’ny iray ora maraina tany ho any no nitranga ity fanafihana ity, araka ny fampitam-boavao 
teny an-toerana. Andian-jiolahy mirongo fitaovam-piadiana, izay mbola tsy fantatra isa no tonga 
amin’ity trano ity. Tamin’izany fotoana izany dia samy mbola revo tamin’ny torimasony avokoa 
olona ka tamin’izay no nanararaotan’ireto olon-dratsy ireto nihanika tamboho. Ireo mpiasa tao 
tanàna ity no avy hatrany dia novonjen’ireto jiolahy ireto tsy higiaka. Mpiasa efatra no voafatotra 
aman-tanana. Taorian’izay dia niditra tany an-trano izy tamin’ny alalan’ny lavarangana. Ny 
nidoboka anefa no nanaitra ireo tompon-trano ka raikitra teo ny antso vonjy. Samy taitra ihany 
ireo manodidina. Nitady lalana hitsoahana avy hatrany ireto andian-jiolahy ireto teo anatrehan’izay. 
ny fantatra dia tsy mbola nahazo na inona na inona izy ireo ankoatrana lakile. Tonga teny an-toerana 
ireo mpitandro filaminana nandray an-tanana avy hatrany ny raharaha. Efa mandeha kosa ny fikarohana 
olon-dratsy. 




















