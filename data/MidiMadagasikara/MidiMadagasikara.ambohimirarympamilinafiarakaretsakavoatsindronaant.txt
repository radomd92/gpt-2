AMBOHIMIRARY : MPAMILINA FIARA KARETSAKA, VOATSINDRONA ANTSY – MIDI MADAGASIKARA

Nisehoana fanafihana fiarakaretsaka indray teny amin’iny faritra Ambohimirary iny ny zoma alina 
Voatsindrona antsy tao amin’ny lamosiny ny lehilahy iray, mpamilina fiarakaretsaka ary naratra 
ka voatery nalefa teny amin’ny hôpitaly. Raha ny fantatra hatrany dia teo Ampasapito akaikina 
fakàna solika iray no nanakana azy ny lehilahy iray, hoany Ambohimirary, tokony ho tamin’ny 8ora 
sasany alina tany ho any. Tsy nanam-po na inona na inona ity mpamily ity fa noheveriny ho toy ny mpandeha 
ity jiolahy niaraka taminy. Nony tonga tany amin’ny toerana nifanarahana fa hanaterana an’ity 
no niseho vatana tamin’ny maha-izy azy amin’izay ity mpanendaka ity. Toerana somary maizimaizina 
koa no nanondroany an’ilay mpamily. Tsy ny sarandàlana no natolony fa avy hatrany dia antsy no niantefa 
amin’ity mpamily, nandrahoana sy nitaky ny vola rehetra tany aminy. Ankevitry ny tsy nanaiky angamba 
mpamily ity, ka noleran’ilay olon-dratsy tsy am-pihambahambana tamin’ny antsy tao amin’ny lamosiny. 
mbola nisinisy olona nandeha ihany anefa teo amin’ny faritra. Tetsy andanin’izay, niantso vonjy 
koa rangahy mpamily. Nirohotra avy hatrany ny olona ka noraisim-potsiny teo ity olon-dratsy ity. 
raikitra ny daroka sy vono, nataon’ireo fokonolona nahatratra azy. Nentina tany amin’ny mpitandro 
avy eo. Ilay naratra kosa, nalefa haingana tany amin’ny toeram-pitsaboana. Tsy kely làlana ny 
ary amin’izao fotoana manakaiky fety izao, miharomotra mihitsy ireo olon-dratsy. Ny mitandrina 
no tena fanafodiny ary aleo atao akaiky foana ireo laharan-telefaona mpitandro filaminana. 



