SOAVINANDRIANA ITASY  : MANDRY TSY LAVO LOHA NY MPONINA | NEWSMADA

Par Taratra sur 11/05/2017 

« Efa zary tahotra ho anay ny ataon’io olona io ». Fanazavan’ny mponina ao Soavinandriana Itasy 
omaly, manoloana ny zava-misy any an-toerana amin’izao fotoana izao. Nambaran’ireto mponina 
fa « manjakazaka amin’ny alalan’ny vola ity olona ity. Mivadika ho fampihorohoroana izany satria 
ny tsy matahotra fitsarana sy manam-pahefana izy ». Misy aza ny mponina milaza fa « na ny mpitandro 
eto an-toerana aza, ampihorohoroan’ity olona ity ». 

Nohamarinin’ireto mponina ireto fa « efa nisy tokoa ny raharaha maromaro niampangana ity olona 
amin’ny fananany vola ity, saingy tsy nisy nahatazona azy izany na iray aza. Anisan’ireny ny fibodoana 
sy fanaovana herisetra ». Nanao antso avo amin’ny ambaratongam-pahefana mahefa rehetra any an-toerana 
Itasy, Miarinarivo Itasy) sy eto Antananarivo ny mponin’i Soavinandriana Itasy mba hijery akaiky 
raharaha ity. « Amin’izao vanim-potoana izao, mbola azo ekena ve ny hisian’ny fanjakazakana sy 
ataona olon-tokana amin’ny vahoaka ? », hoy izy ireo. 





Les commentaires sont fermées. 

