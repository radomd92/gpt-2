RAVALOMANANA MARC : HO LASA LEHIBEN’NY MPANOHITRA SA TSIA ?

Voafidy soa aman-tsara ny filohan’ny repoblika vaovao hitondra ny firenena ao anatin’ny 5 taona 
Satria moa firenena mandala ny soatoavina demôkratika ny firenena malagasy, ny fanontaniana 
ankehitriny dia ny hoe : « iza no hitàna ny toeran’ny lehiben’ny mpanohitra eo anivon’ny Antenimieram-pirenena 
fitondrana vaovao ity ? ». Tsiahivina ihany fa nandritra ny 5 taona nitondran’ny antoko HVM ny firenena, 
banga tsy nisy tompony mihitsy ny toeran’ny filoha lefitra fahafito ao amin’ny Antenimierampirenena 
natokana ho an’ny lehiben’ny fanoherana eto amin’ny firenena, araka ny voalazan’ny Lalàmpanorenana 
amin’ny andininy faha-78. Heverina angamba fa tsy izany intsony no hitranga mandritra izao fitondran-dRajoelina 
fa hizotra tsara araka ny tokony ho izy ny fiainana ara-demôkratika eto amin’ny tany sy ny fanjakana. 
ety amboalohany aloha fa tsy ireo solombavambahoaka am-perinasa amin’izao fotoana izao intsony 
afaka hanendry izay ho lehiben’ny mpanohitra satria raha ny voafaritra ao anatin’ny lalàna, dia 
5 febroary izao no hifarana ny fe-potoam-piasan’izy ireo. Noho ny olana ara-teknika sy ny zava-misy 
amin’ny anefa dia mety hiitatra kely izay fotoam-piasana izay satria na ny fifidianana tokony 
amin’ny volana marsa aza dia tsy ho tanteraka, araka ny resaka nataon’ny filoha lefitra ny CENI, 
Rakotonarivo. Raha ny vokatra tamin’iny fifidianana filoham-pirenena iny no jerena, dia azo 
fa tsy maintsy ho lasan’ny TGV sy ireo antoko miara-dia aminy ny maro an’isa eny Tsimbazaza. Manaraka 
kosa ny TIM izay tokony hipetraka ho mpanohitra ny fitondrana raha ny lôjika pôlitika. Manoloana 
indrindra no mipetraka ny fanontaniana : « handray ny toeran’ny lehiben’ny mpanohitra ve ingahy 
Ravalomanana sa tsia rehefa am-perinasa ny Antenimierampirenena vaovao ? ». Tsara marihana fa 
ny hevitra navoakan’ny Fitsarana avo momba ny lalàmpanorenana, tamin’ny taona 2017, dia ny vondrona 
mipetraka ho mpanohitra ny pôlitika ankapoben’ny fanjakana no manan-jo hanolotra ny olona ho 
fanoherana eo anivon’ny Antenimieram-pirenena. Tsy voatery ho depiote koa anefa vao afaka tendrena 
amin’io toerana io fa mety na olona ety ivelany aza. Midika izany fa azon’ny vondrona parlemantera 
hatao tsara ny manolotra an’i Marc Ravalomanana ho lehiben’ny mpanohitra na tsy solombavambahoaka 
tenany. Hita taratra amin’ny fihetsik’izy ireo ankehitriny anefa fa tahaka ny tsy rototra amin’izay 
ny toeran’ny mpanohitra izay i Marc Ravalomanana sy firongony. Angamba mety mieritreritra ny 
toerana ao anatin’ny fitondrana vaovao hijoro eo ireto farany ka mangina tsy ahenoina feo mihitsy 
ny mikasika an’izay lafiny izay. Tsy tokony adinoina fa taorian’ny fifidianana filoham-pirenena 
taona 2013, dia tsy nanaraka ny lôjika ny antoko TIM satria lasa nanohana ny fitondran-dRajaonari-mampianina 
toa ka tokony hipetraka ho mpanohitra. Toe-javatra izay manaporofo fa tsy mandeha araka ny tokony 
izy ny fanaovana pôlitika eto amin’ity Madagasikara ity. Ny mpandinika ny raharaham-pirenena 
Ralambomahay moa raha nanontaniana mikasika izay resaka fanoherana eto amin’ny firenena izay 
nilaza fa tsy tokony hiandry ny Antenimierampirenena vaovao ny fanendrena ny lehiben’ny mpanohitra 
Tsimbazaza. « Rehefa tafapetraka eo amin’ny toerany ny filoha vaovao ka tafatsangana ny governemanta 
tokony ho fantatra ny vahoaka malagasy avy hatrany hoe iza no mpanohitra eo amin’ny firenena », 
i Toavina Ralambomahay. 



