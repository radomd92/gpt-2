BAOLINA LAVALAVA - "SILVER CUP" :: MIANDRANDRA MPANAZATRA VAHINY IHANY KOA NY MAKIS-N’I MADAGASIKARA • AORAHA

Toa an’ireo taranjam-panatanjahantena iraisana hafa, mila mpanazatra vahiny ihany koa ny ekipam-pirenena 
eo amin’ny taranja baolina lavalava na ny Makis-n’i Mada­gasikara. Efa am-bolana no nandefasan’ny 
Rugby antso ho an’ireo izay liana ka hisahana izany andraikitra izany. Namaly izany antso izany 
ny vahiny na ny Malagasy. Mbola eo am-pandinihana izany ny Malagasy Rugby. “Raha ny tokony ho izy 
mpanazatra vahiny no handray ireo Makis. Tsy ampy anefa ny fahefan’ny Malagasy Rugby. Arak’izany, 
manen­tana ny fanjakana izahay mba hanampy anay amin’izany. Raha tsy mahazo fanampiana ny Federasiona 
Malagasy ihany no hana­zatra ny ekipam-pirenena”, araka ny nambaran’i Antso­niandro Randrianoroso, 
teknika nasionalin’ny Mala­gasy Rugby. 



Isan’ireo liana amin’izany tolotra izany i Curtis Bradford (mpanazatra ny 3 /4 aille ao amin’ny 
Aostralia), Bernard Charere (mpanazatra fahiny ny ekipam-pirenena frantsay latsaky ny 20 taona), 
Jeremy Aicardi (mpilalao iraisam-pirenena frantsay fahiny) ary i Games Fardon (mpanazatra ny 
Britanika eo amin’ny rugby lalaovin’olona fito). Mbola anarana avokoa anefa ireo fa miandry ny 
avy amin’ny fanjakana, araka ny fantatra, vao mety ho tanteraka. 

Na izany aza anefa dia mitohy hatrany ny fanoma­nantenan’ny Makis hiatrika ny fiadiana ny amboaran’i 
vondrona B na ny “Silver cup”, hatao any Lagos (Nizeria) amin’ny 8 – 16 jona ho avy izao. I Ghana no 
amin­tsika amin’ny andro voalohany. Marihina fa iray vondrona amin’i Botswana, Nigéria ary Ghana 
Madagasikara. Efa nandavo an’i Botswana ny Makis tamin’ny taon-dasa. Raha ny fanazavan’i Antso­niandro 
ny mpila­laon’i Nigéria no hita fa somary be vatana raha oha­rina amin’ny Makis. Mahita anefa izy 
tokony ho voan’ ny Malagasy ihany izy ireo. 

“Efa fanamafisana sisa no atao amin’izao. Efa matanjaka ny mpilalao. Efa ao tsara ihany koa ny fanafihana 
fiarovan-tena. Ny tanjona dia hiakarana amin’ny vondrona A mba hiadiana ny Gold Cup na ny “Coupe 
des Nations” amin’ny taona 2020”, araka ny fanazavan’i Antso­niandro hatrany. 











Enregistrer mon nom, mon e-mail et mon site web dans le navigateur pour mon prochain commentaire. 



