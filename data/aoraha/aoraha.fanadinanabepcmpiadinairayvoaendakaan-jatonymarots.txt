FANADINANA BEPC :: MPIADINA IRAY VOAENDAKA, AN-JATONY MARO TSY TONGA • AORAHA

Mitombo isan-taona ny tahan’ny tsy fahatongavan’ny mpiadina. Mpiadina telonjato amin’ ireo 
4 652 no tsy tonga niatrika ny fanadinana Bepc, omaly, ho an’ny ivon-toeram-panadinana Lisea Maoderina 
(LMA). 

“Nitombo io salan’isa io raha noharina tamin’ny herintaona satria niisa roanjato izany. Tsy dia 
loatra ny olana fa ny fanadinoan’ ny mpiadina ny taratasy fiantsoana no betsaka”, araka ny fanazavan-dRazafindralambo 
Razakamanana, talen’ny ivon-toeram-panadinana, etsy amin’ny LMA. Tsy fantatra mazava ny antony 
hahatongavan’ireo mpiadina ireo. Afaka niadina ihany anefa izy ireo rehefa voamarina tao anaty 
ny anarany. Nasaina nitondra izany izy ireo ny tolakandro. 



Raha ho an’ny teto Antananarivo renivohitra, ohatra, dia ny 94.66% no tonga raha 95,31 kosa ny an’Ambohidratrimo. 
an’Andramasina dia 95,60%, Anjozorobe 94,82%, Ankazobe 95,20% ary Manjakandriana 96,92%, araka 
tatitra avy eo anivon’ny minisiteran’ny Fanabeazam-pirenena. 

Nisy mpiadina iray kosa no voaendaka, ny maraina ka lasa avokoa ny fitaovana rehetra an’ity mpianatra 
hatramin’ny penina sy ny taratasy fiantsoana. Voavaha anefa ny olana satria misy ny sarin’ ireo 
ireo ao amin’ ny ivon-toeram-panadinana, raha ny nambarany hatrany. 

Tomombana tanteraka ny fanomanana sy ny fivoriana mialoha ny fanadinana Bepc, hoy ny minisitry 
Fanabeazam-pirenena, Horace Gatien raha nandalo tetsy amin’ ny LMA, omaly. Faha- vononana ihany 
no niatrehan’ireo mpiadina ny fanadinana tao amin’ity lisea ity. “Ampy tsara ny mpampianatra 
izay misy roa isaky ny efitrano izy. Eo ihany koa ny fisian’ ny mpitandro filaminana. Miaraka aminay 
izy ireo na andro na alina satria mijanona ato ny kopiam-panadinana sy ny laza adina”, araka ny fanamafisan’ny 
ny ivon-toeram-panadinana LMA. Ny taranja Malagasy sy ny SVT na fahalalana tsotsotra no nisantaran’ ireo mpianatra miisa 347 946 
mitsinjara amin’ny ivon-toeram-panadinana 1 032. Sivy taona no zandriny indrindra amin’ny mpiadina 
toa ka 61 taona no zokiny indrindra amin’izany. 

Mbola hisedra ireo taranja dimy ambiny dia ny Matematika, ny Frantsay, ny Tantara sy Jeôgrafia, 
Fizika ary ny Anglisy manomboka anio talata hatramin’ny alakamisy maraina ireo mpiadina. Manomboka 
herinandro any ny fitsarana ny taratasim-panadinana. “Efa mandeha ny taratasy fiantsoana ho 
mpampianatra hitsara. Tsy misy hatahorana ny fanatontosana ity fanadinana ity hatrany amin’ny 
azy”, hoy i Malaza Nomenaharivony Mbolameva, Lehiben’ny Cisco Antananarivo renivohitra. 









Enregistrer mon nom, mon e-mail et mon site web dans le navigateur pour mon prochain commentaire. 



