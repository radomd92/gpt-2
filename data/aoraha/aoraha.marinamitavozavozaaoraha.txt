MARINA MITAVOZAVOZA • AORAHA

Tonga ihany na saro-piterahana aza! Nahazo tale jeneraly vaovao ny eo anivon’ny Birao mahaleo 
miady amin’ny kolikoly (Bianco). Efa ho iray volana izao no niandrasan’ny maro azy. Antenaina 
hitondra zava-baovao sy paikady vaovao hiadiana amin’io fahalovana mamotika ny fianam-pirenena 
ity tale jeneraly vao avy notendrena ity matoa nirona tany aminy ny safidin’ny Filohan’ny Repoblika. 

Na izany aza isaorana ny teo aloha satria tsy niala maina fa mba nahavita ezaka maromaro amin’ny 
ny kolikoly teto amitsika. Betsaka ireo raharaha kolikoly efa nalefa teny anivon’ny Fitsarana 
misahana izany, tato anatin’ny taona vitsivitsy izay. Mba efa misimisy ihany ireo trondro vaventy 
voafaoka tao anatin’ny harato, na dia tsy mbola hita aza ny fiafaran’ny raharaha sasany. Isan’ny 
mbola tsy afaka ao anatin’ny risoriso sy kiantranoantrano ny firenentsika. Sehatra maro no ahitana 
izay efa fanta-poko fanta-pirenena. Na eo amin’ny raharaham-pitsarana izany, ny fitandroana 
filaminana, ny tsenan’asam-panjakana. Nisonga­dina tao anatin’ny Filankevitry ny minisitra 
aza, omaly, fa ho hentitra ny fanjakana manomboka izao mahakasika ireo tsenan’asam-panjakana 
tena hanjakan’ny kolikoly avo lenta. Matoa tsy hay refesina ny elanelana eo amin’ny mpanan-karena 
sy ny vahoaka mafiady eto Madagasikara, dia ao raha! Manjaka loatra ny kolikoly. Hany ka izay manana 
no manana fa ireo tsy manana kosa ny kely ananany aza mbola hotsoahina aminy. Manjaka foana ny tsy 
rehefa mbola ny mahitahita sy ny lava tanana no manjaka. Tsy handroso mihitsy ny firenena rehefa 
voahaja ny “Fahamarinana”. Na izany aza, andraikitry ny olom-pirenena tsirairay no manova toe-tsaina 
handray andraikitra, sahy hijoro, sahy hitory araka ny rariny sy ny hitsiny. Saingy ny olana ary 
mafy, dia mbola takon’ ny lainga tsara lahatra sy ny fahan-dalitra foana ny marina mitavoza- voza. 
ho hita eo indray izany izay adinao Andriamatoa Tale jeneraly! 











Enregistrer mon nom, mon e-mail et mon site web dans le navigateur pour mon prochain commentaire. 



