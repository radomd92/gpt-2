MANJAKARAY : TOVOLAHY MATY NISY NIVELY “BOIS ROND” | NEWSMADA

Par Taratra sur 13/01/2017 

Tovolahy iray tokony ho 23 taona hita nitsirara ary voalaza fa mbola hita niala aina, tsy lavitra 
tranony eny Manjakaray, omaly, tokony ho tamin’ny 5 ora sy 30 mn maraina. Nivoaka ra ny vavany sy 
orony ary nahitana dian-kapoka teo amin’ny fihirifany. Maty izy raha saika hamonjy azy ny olona 
an-toerana, izay mahafantatra azy tsara. Nambaran’ny manodidina fa nandeha niandry faty izy 
ny alina ary nody maraina. Mbola nandeha nisotro dite ny nahafantaran’ny olona azy, ary izao hita 
tampoka tsy lavitra ny tranony izao. 

Mbola maizimaizina tamin’ny 5 ora maraina ka tsy nisy nahita izay mety namono azy. Nandeha avy hatrany 
ny feo fa nisy nively “bois rond” izy io. Niely vetivety ny vaovao ary nampitangorona ny olona teny 
Nandeha ny resaka fa misy fitsaram-bahoaka eny an-toerana. Tonga teny an-toerana rahateo ny polisy 
fiara 4×4. Efa tamin’ny 12 ora antoandro vao nalain’ny BMH ny razana. Misokatra ny fanadihadiana. 



Les commentaires sont fermées. 

