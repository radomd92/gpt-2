ADIVAROTRA HAHAZOANY TOMBONY ? • AORAHA

Vao manomboka dia efa fikatsahana tombontsoa manokana no arangarangan’ireo solombavambahoaka 
eny Tsimbazaza. Dia ho inona moa izany no antenaina amin’ireto olom-boafidy ireto mahakasika 
fampandrosoana ny fiainam-bahoaka? Adivarotra seza, adivarotra tombontsoa… 

Adivarotra daholo izay mandeha rehetra, hatramin’ny fametra- hana ireo filoham-baomiera aza 
saika nampisavorovoro ny teny an-dapa satria tsy nety ilay adivarotra. Midika izany fa raha sanatria 
tsy hifanaraka amin’ ny sitrapon’izy ireo ny fizarana mofomamy eo anivon’ny mpanatanteraka dia 
tsy hilamina ihany koa ny raharaha politika eto amin’ny firenena. Raha mba hisy fiantraikany tokoa 
amin’ny ativilanin’ny vahoaka mpifidy moa ny fanaovana ireny adivarotra samihafa ireny, inona 
olana ? Hatreto aloha, sarotra ny hino fa tena ho izay tokoa ny zava-misy ! Efa fomba fanao hatramin’izay 
fa ny famenoana paosy no tena mahamaika an’ireo solombavambahoaka. « Solom-paosim-bahoaka », 
ireo mpanaraby, satria tsy misy afa-tsy izay fikatsahana ny tombontsoa manokana izay no ao an- 
ireo. Vao manomboka ny baolina dia efa mana­tsoaka lesona ireo eny an-tsisin’ny kianja. Inona 
moa no azo atao fa miandry izay fidonany fotsiny eny. Izay rahateo no fahendrena satria tsy afaka 
lalina amin’ny raha­- rahan’ny eny ambony kianja. Aleo aloha hanao ny ataony izy ireo. Betsaka 
ny tanjona hotratrarina ary maika ny velirano nampanantenaina, ka aleo andrasana izay mety ho 
raharaha. Ny mety hampalahelo fotsiny, dia ho lany andro amin’ny fitsapam-pahaizan’ireo mpilalao 
mpijery satria izay olom-boafidy antenaina hanirina ireto no ohatra ny vao mainka hampivandravandra! 









Enregistrer mon nom, mon e-mail et mon site web dans le navigateur pour mon prochain commentaire. 



