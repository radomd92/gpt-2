HALATRA SY FIVADIHAM-PITOKISANA : KAROHINA FATRATRA I SOALY, NITSOAKA NIARAKA TAMIN’NY VOLA 70 TAPITRISA ARIARY – MIDI MADAGASIKARA

Lehilahy iray antsoina Victorien Joseph Esoael, antsoina hoe Soaly no karohin’ny pôlisy fatratra 
fotoana izao, noho ny resaka fivadiham-pitokisana. Araka ny fanazavàna azo avy amin’ny polisy 
ny fianakaviana dia nitsoaka niaraka tamin’ny vola mitentina eo amin’ny 70 tapitrisa ariary latsaka 
ho eo ity farany. Vola izay an’ny fianakaviana iray nipetrahany sy nandray azy tao Analamahitsy, 
nokasaina halefa any ivelany, hitsaboana olona marary. Ny 27 martsa lasa teo no nitranga ity fangalarana 
araka ny fantatra hatrany, ary nanomboka teo no tsy hita tany nanjavonana intsony ity lehilahy 
« Fanaonay silamo ny miantra olona ao anatin’ny sarotra ary efa noraisinay ho isan’ny fianakaviana 
i Soaly. Tena natokisana tokoa nandritra izay telo taona nandrasainay azy izay. Nifampizara ny 
rehetra tao an-trano ary mahafantatra ny resa-bola rehetra tao an-trano ». Araka izany, fantany 
ny fisian’io volabe io tao an-trano tamin’izay fotoana izay. « Nandrasany ho tsy nisy olona tao 
no nanararaotra naka ilay vola izy ary nitsoaka nony avy eo ». Satria betsaka ilay ravim-bola dia 
nahatondra afa-tsy izay ity lehilahy tamin’io fotoana io. Mbola tavela tao an-trano avokoa araka 
ny entany rehetra, izay « rehefa nosavaina dia nahitàna rongony sy fanafody gasy » hoy hatrany ny 
fianakaviana ireto. Ny ampitson’io no nampandre ny pôlisy sy nametraka fitoriana. Nandray an-tanana 
raharaha avy hatrany ny pôlisin’ny boriborintany fahavalo etsy Analamahitsy ary namoaka taratasy 
amin’ny anaran’ity lehilahy ity, ny herinandro teo. Voarakitr’ity fampikarohana ity fa 22 taona 
lehilahy, tsy fantatry ny rainy saingy izany Rasoarivelo Théonie Shela izany no reniny, ary tao 
lot IPA 271 bis Anosimasina no toerana nipetrahany farany fantatra. Araka izany, iangaviana izay 
mety mahita azy mba hampilaza avy hatrany ny pôlisin’ny boriborintany fahavalo na hiantso ny laharana 
Efa naparitaka maneran’ireo biraon’ny mpitandro filaminana manerana ny nosy moa ity taratasy 
ity. Nanamarika ihany koa tetsy andanin’izay moa ny fianakaviana fa « omen’izy ireo valisoa izay 
azy ». 




















