MPAMAKY FIARA : IREO MODY MPANAMBOATRA IHANY NO MPANGALATRA – MIDI MADAGASIKARA

Mpamaky fiara iray no voasambotry ny pôlisy teny Ampefiloha ny alarobia lasa teo, raha teo am-panaovana 
asa ratsiny mihitsy izy. Tamin’ny fanadihadiana natao azy no nahafantatra fa isan’ireny mpanamboatra 
mandehandeha sy miantsoantso eran’ny fiantsonana sy “rond point” irety ity tovolahy ity. Fiara 
iray amidy sy mijanona eo an-toerana no lasibatr’ity tovolahy ity. Ny tompon’ity fiara ity, izay 
lavitra teo ihany, no nahatsikaritra ny fihetsika hafahafa nataony tamin’io fotoana io. Rehefa 
nijery izany itsy voalohany dia rifatra nitsoaka ilay tovolahy. Rehefa nojerena akaiky dia efa 
tratra fa efa vitany sahady ny naka ny jiro taorian’ny fiara. Nampilaza avy hatrany tamin’ny pôlisy 
fifamoivoizana teo akaiky teo ity tompona fiara ka raikitra ny fananjehana. Tsy lavitra akory 
zalahy io dia voasambotra ary nentina avy hatrany natao fanadihadiana tany amin’ny biraon’ny 
Rehefa natao ny fanadihadiana dia fantatra fa mpanamboatra fiara mandehandeha no asany. Saingy 
tsy misy ny karama, na hoe mila kojakoja ilainy izy, dia mandeha mamaky fiara sy mangalatra. Araka 
vaovao hatrany dia efa maro ireo fitarainana voarain’ny mpitandro filaminana eny amin’iny faritra 
iny mahakasika ny fahavakisana fiara sy ny fahaverezan’ireo kojakoja maro. Tsy eny amin’iny toerana 
anefa fa maro ireo faritra eto an-drenivohitra no lasa faritra mena amin’ity resaka ity, raha tsy 
fotsiny afa-tsy ny eny Andravoahangy, Faravohitra ary Manjakaray iny. Kisendrasendra sa ? Mazàna 
dia eny akaikin’ireo toerana malaza amin’ny fivarotana kojakoja efa niasa amin’ny fiara sy môtô 
tena itrangan’izany. 




















