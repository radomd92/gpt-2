FIHANAKY NY  VALANARETINA: 21 IREO MATIN’NY KITROTRO  TETO  ANTANANARIVO  | NEWSMADA

Par Taratra sur 08/01/2019 

Mbola mamely ary tsy mifidy asiana ny aretina kitrotro eto Madagasikara. Ho an’ny eto Antananarivo, 
ireo fantatra fa matin’ity aretina ity tamin’ireo hopitaly telo eto an-dRenivohitra, toy ny etsy 
hopitalin’ny zaza etsy Tsaralalàna sy ny etsy Befelatanana. 

Nitondra fanamarihana ny ao amin’ny hopitalin’ny zaza etsy Tsaralalàna fa maro ireo zaza tara 
tonga eny amin’ny hopitaly ka tsy tana intsony ny ainy. Variana manao dokotera tena any an-trano 
ray aman-dreny ka efa tena reraka ilay zaza vao entiny miditra hopitaly ka tsy avotra intsony. 

Raha ny salanisa manerana ny Nosy indray,19 283 ireo narary ka aretina kitrotro tsotra ny 15 031 
fa ny 4 252 kosa no nahitana fahasarotana ary nandalo tobim-pahasalamana, raha ny fanazavana azo 
talen’ny fahasalamana ao amin’ny minisiteran’ny Fahasalamam-bahoaka, Rakotoarivony Manitra. 
voaangona tamin’ny distrika 63 ireo. 

Ho an’ny ao Toamasina manokana, nilaza ny tompon’andraikitra fa telo ireo zaza maty tao amin’ny 
ary 43 ireo marary manaraka fitsaboana ao. 

Matetika, tsy ilay aretina kitrotro no tena mahafaty ilay zaza fa ny hafanana miakatra be. Ataon’ny 
aman-dreniny mafana loatra ilay zaza noho ny tahotra hoe tsy hivoaka ilay mandrontsirontsina 
vatana ka vao mainka mampiakatra ny hafanan’ilay zaza izany ary mitarika amin’ny fahafatesana, 
ny fanazavana hatrany. Nilaza ny tompon’andraikitra amin’ny fahasalamana ao amin’ny minisitera 
tokony hatao maivamaivana ny akanjon’ny zaza mararin’ny kitrotro, indrindra rehefa miakatra 
hafanany fa tsy mila kobonina hatao mafanabe izany. 

Nampiana ireo mpitsabo ao amin’ny hopitaly ao Analankininina ao Toamasina hanampy amin’ny fandraisana 
ireo olona mararin’ny kitrotro. 

Ampy ny fanafody entina hiatrehana ny valanaretina kitrotro, raha ny tatitry ny minisiteran’ny 
hatrany. Miasa betsaka ny antibiotika hitsaboana ireo aretina manararaotra ny fisian’ilay kitrotro 
amin’ny vatan’ilay olona. Mila mihinana voankazo betsaka ihany koa ny rehetra hapitombo ny vitamina 
ao amin’ny vatana hampiakarana ny hery fiarovana. Ho an’ny aretina kitrotro, ny fanaovana vaksiny 
no maharo ny vatana ka tokony hatao izany. 



Les commentaires sont fermées. 

