MIARAKA AMIN’NY PAM: HAMATSY VOLA NY FIZARANA SAKAFO AN-DAKILASY NY KOREANINA | NEWSMADA

Par Taratra sur 31/01/2019 

Hanohana ny minisiteran’ny Fanabeazam-pirenena amin’ny alalan’ny Fandaharanasan’ny Firenena 
momba ny sakafo (Pam) ny fanjakana koreanina, araka ny fanazavana azo, omaly teny Anosy. “Hamatsy 
ny fizarana sakafo any an-dakilasy ho an’ny any atsimo izy ireo hitazonana ny mpianatra any an-dakilasy 
hanatsara ny taham-pahafahana fanadinam-panjakana », hoy ny minisitry ny Fanabeazana, i Volahaingo 
Thérèse. Fisantarana fiaraha-miasa miaraka amin’ny Koreanina izao ho an’ny faritra efa iasan’ny 
famatsiana sakafo an-dakilasy any Atsimo Andrefana, any Androy, any Vatovavy Fitovinany ary 
Atsinanana. Nandritra ny taom-pianarana 2017-2018, nahatratra 9 421 356 dolara ny natokan’ny 
hamatsiana ny fizarana sakafo any an-tsekoly, nihena ho 7 604 335 izany ho an’ity taom-pianarana 
ka nangataka tohana avy amin’ny mpiray ombon’antoka hafa izy ireo. Namaly ny antso ny fanjakana 
ary hitohy ny fanomezana sakafo any am-pianarana, indrindra ho an’ny faritra tena marefo amin’ny 
fanjarian-tsakafo. Sekoly 778 no hisitraka ny tohana momba ny sakafo manana mpianatra 193 767 
Dren Atsimo Andrefana, ny Dren Anosy ary ny Dren Androy. 

“Vonona izahay hanohana ny fanabeazana izay fototry ny fampandrosoana ka nihaona tamin’ny minisitra 
miaraka ny fanatanterahana ny famatsiana sakafo any an-dakilasy any atsimo”, hoy ny masoivoho 
i Lim Sang Woo. 



Les commentaires sont fermées. 

