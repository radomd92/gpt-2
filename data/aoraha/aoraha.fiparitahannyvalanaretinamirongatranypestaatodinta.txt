FIPARITAHAN’NY VALAN’ARETINA :: MIRONGATRA NY PESTA ATODINTARINA ANY BEMAHATAZANA TSIROANOMANDIDY • AORAHA

Mihamafy ny fihanaky ny valanaretina pesta, any amin’ny kaominina Bemahatazana Tsiroanomandidy. 
anatin’ny herinandro mahery, olona efatra no namoy ny ainy ahiana ho noho io aretina io tany an-toerana. 
valo ambin’ny folo hafa kosa no marary hatramin’izao. 

“Misy fokontany efatra rahateo no tena hiparitahan’ny pesta any amin’ity kaominina ity, toa an’ny 
Ambalavato, Ambatofotsy Ferme ary ny ao Ambatofotsy Atsinanana. Tao amin’ity farany no nahitana 
ankizy maty tamin’ity herinandro ity”, hoy io loharanom-baovao io. 

“Ankizy iray no maty tamin’ny alatsinainy lasa teo . Olona roa hafa no namoy ny ainy androany (ndlr 
omaly),” hoy ny avy ao amin’ny kaominina Bemahatazana Tsiroanomandidy, omaly. “ Tena nirongatra 
valanaretina io any an-toerana tato anatin’ny folo andro izao”, hoy ny tompon’andraikitra iray 
ao amin’ny minisiteran’ny Fahasalamam-bahoaka nanamafy ny fisian’ity tranga ity. 

Fiparitahan’ny voalavo 

Miparitaka any an-toerana ny voalavo mitondra ny parasy, araka ny fanazavana voaray, ka mampihanaka 
ny aretina. Efa nohamafisina ny fandraisana andraikitra mba hisorohana ny fiparitahany. 

Nisy ireo ekipa nidina ifotony nijery ny zava-misy. Ny famonoana an’ireo voalavo no vain-dohan-draharaha. 
ihany koa ny fitsaboana an’ireo marary. Etsy an-danin’izany, natsangana ny komity handinika 
tokony hatao sy manao fanadihadiana manoloana an’io tranga io. 

Antony nampitombo isa an’ireo namoy ny ainy ny tsy fanatonan’ny olona tobim-pahasalamana, vantany 
mitranga ny soritr’aretina, hoy ny fanampim-baovao. “ Efa tena marary ilay olona vao entin’izy 
any amin’ny tobim-pahasalamana hany ka tara ny fitsaboana”, hoy indray ny fanampim-panazavan’ny 
ny kaominina. 









Enregistrer mon nom, mon e-mail et mon site web dans le navigateur pour mon prochain commentaire. 



