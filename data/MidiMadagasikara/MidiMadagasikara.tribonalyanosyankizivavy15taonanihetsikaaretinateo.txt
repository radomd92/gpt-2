TRIBONALY ANOSY : ANKIZIVAVY 15 TAONA NIHETSIKA ARETINA TEO AM-PITSARANA AZY – MIDI MADAGASIKARA

Tsy mbola fahita ity nitranga tao amin’ny Fitsarana Anosy omaly ity. Ankizivavy 15 taona no nihetsika 
ka nitabataba sy niteny ratsy mihitsy aza raha iny izy nanontanian’ny Mpitsara iny noho ny raharaha 
mahakasika azy notsaraina. Avy any Analavory rakalakely raha araka ny fanazavana. Niakatra fitsarana 
ny raharaha izay nitorian’ny ray aman-dreniny tovolahy iray 22 taona nampangain’ireto farany 
nanolana sy nanisy ambalavelona ity zanany vavy. Fiampangana izay nolavin’ity farany hatrany 
anatrehan’y Fitsarana. Ny nahagaga ny mpanatrika rehetra teo anefa, eny fa na ny teo anivon’ny 
aza dia ny nahita ity tovovavy ity nirediredy sy nivazavaza ary nihinjitrinjitra mihitsy rehefa 
ireo fanontanina napetraka taminy. Tsy vitan’ny hoe nihanjaka toy ireny olona voan’ny tromba 
ho an’izay efa nahita izany, fa mbola niantsoantso ihany koa ny anaran’ilay tovolahy nampangaina 
nanao ratsy azy, sy niteny ratsy mihitsy nandritra izany. Nifamonjena mihitsy ity zazavavy ity 
ary saika tsy voafehy. Niditra an-tsehatra hatramin’ny Pasitera satria noheverina fa ho asan-devoly 
nahazo azy saingy indrisy fa nahazo teny maloto ity olon’Andriamanitra ity. Noho izany, voatery 
mihitsy ny Fitsarana. Nitohy ihany anefa izany rehefa tony ilay vehivavy ka niafara tamin’ny fahazoan’ilay 
fahafahana vonjimaika mandra-piandry ny didim-pitsarana amin’ny 29 mai izao. 




















