AMBALATAVOAHANGY TOAMASINA : TELO LAHY NITSOAKA NY FONJA, IRAY MATY VOATIFITRA, ROA AZO SAMBO-BELONA – MIDI MADAGASIKARA

Vaky ny fonjaben’Ambalatavoahangy, Toamasina, omaly hariva tokony ho tamin’ny efatra ora tany 
any. Gadra telo lahy no tafatsoaka tamin’io fotoana io. Saingy nahazo fampandrenesana haingana 
tompon’andraikitry ny fonja. Vokany, ny iray tamin’ireo telo lahy no maty voatifitr’ireo mpiandry 
raha mbola saika handeha hihanika fefy. Tafaporitsaka kosa ny roa ambiny, saingy tsy lasa lavitra 
voasambotr’ireto mpitandro filaminana, teny Anjoma. Toa tetika efa nomanina mihitsy ny azy telo 
ireto raha ny fanazavana azo. Rehefa alahady tokoa mantsy ,dia marobe ireo olona mifamezivezy 
amin’ny fonja. Etsy andanin’izay dia miompana tanteraka amin’ny resaka fivavahana ny fandaharam-potoana 
an-toerana, ankoatr’ireo fianakavian’ireo voafonja tonga mamangy havany. Tamin’izay fotoana 
ireo fa nahavariana ireo mpiandry fonja izay no nanararaotin’izy telolahy nitsoahana ny efitrano 
azy ireo. Efa tafatsambikina ny fefy niaro ity fonjaben’i Toamasina ity, ny roa tamin’io gadra 
nahazo fampandrenesana ny mpiambina. Teo am-piomanana ny hitsambibikina iny kosa ny fahatelo 
voatifitra ka dia maty. Voasambotra teo am-body fefy, teo am-piomankomanana ny làlana hizorany 
ny faharoa. Nahare ity fahavakian’ny fonja ity moa ireto tompon’andraikitry ny filaminana tany 
ka nandray ny andraikiny avy hatrany nanenjika ilay nandositra. Tany Anjoma vao voasambotra ity 
Gadra voaheloka hisazy ao an-toerana, noho ny resaka vono olona sy halatra ireto voafonja, saika 
ireto, araka ny fanazavana azo. Taorian’izany fikasana hitsoaka ny fonja izany, dia fantatra 
efa nanamafy ny fiambenana ireo tompon’andraikitra, sao mantsy mbola hisy hanita-tsaina hanaraka 
namany ireto indray. Efa namafisina torak’izany ihany koa ny fitandroana ny fandriampahalemana 
an-toerana. 




















