67 HA  : NIDOBOKA AM-PONJA IREO JIOLAHY TRATRAN’NY POLISY | NEWSMADA

Par Taratra sur 15/11/2016 

Naiditra am-ponja avy hatrany rehefa natolotra ny fampanoavana ny faran’ny herinandro teo ireo 
voarohirohy ho tompon’antoka tamin’ny fanaovana sinto-mahery amin’iny faritra 67 ha sy ny manodidina 
Saron’ny polisy teo amin’ny Parking 67 ha izy ireo, ny zoma lasa teo. Niainga avy amin’ny fahatrarana 
iray no nahafahana nisambotra ireo namany mpiara-manao asa ratsy amin’izy ireo. Fantatra fa misy 
ireo no efa ela nanaovana sinto-mahery tamin’iny toerana iny. Efa nigadra matetika ihany, saingy 
manohy ny asa ratsiny hatrany raha vantany vao mivoaka ny fonja. Ny 18 oktobra 2016 teo no nivoaka 
fonja ny jiolahy iray, kanjo niverina nanohy ny asa ratsiny indray, araka ny fanazavan’ny polisy 
Mandeha tsiroaroa na telo ry zalahy rehefa manao sinto-mahery. 



Les commentaires sont fermées. 

