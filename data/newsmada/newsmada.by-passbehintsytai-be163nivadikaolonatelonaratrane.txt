BY-PASS – BEHINTSY  : TAXI-BE 163 NIVADIKA, OLONA TELO NARATRA | NEWSMADA

Par Taratra sur 07/06/2016 

Io indray! Taxi-be 163 iray indray no nivadika teny Behintsy By-Pass, omaly maraina tamin’ny 7 
sy 30 mn. Olona telo naratra vokatry ny fivadihan’ny fiara. Avy any Ambohimangakely hihazo an’Alasora 
lalan’ity taxi-be ity ka niharan-doza tampoka. Araka ny fanazavan’ny mpandeha iray tao amin’ilay 
nandeha mafy ilay taxi-be Sprinter 163 ity. Nipoaka tampoka anefa ny kodiarany teny am-pandehanana 
nahatonga ilay fiara nivadika avy hatrany. Mpandeha vitsivitsy ihany no tao anaty fiara tamin’io 
io, ka avotra soa aman-tsara avokoa na teo aza ny ratra nahazo ireo mpandeha sasany noho ny dona sy 
hatairana nandritra ny fivadihan’ny fiara. Tsy nisy kosa ny aina nafoy. 

Mpandeha enina koa naratra noho ny lozam-piarakodia tao Ambodimanga Beanana Maevatanana, ny 
herinandro teo. Taksiborosy Sprinter an’ny kaoperativa Sonatra avy aty an-dRenivohitra hihazo 
Mampikony ity niharan-doza ity. Voalaza fa noho ny haavon’ny entana teo amin’ny fitoeran’entana 
nahatonga ny fahavakisan’ny jante-n’ny kodiarana aoriana havanana. Nalefa any amin’ny hopitalin’i 
ireo niharam-boina. Mitohy ny famotorana ataon’ny zandary. 



Les commentaires sont fermées. 

