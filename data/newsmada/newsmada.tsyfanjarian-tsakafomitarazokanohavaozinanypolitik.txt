TSY FANJARIAN-TSAKAFO MITARAZOKA: NOHAVAOZINA NY POLITIKAM-PIRENENA  | NEWSMADA

Par Taratra sur 05/12/2018 

Afaka dimy taona, tanjona ny hampidina ny tahan’ny tsy fanjarian-tsakafo mitarazoka eo amin’ny 
latsaky ny 5 taona ho 38% raha mbola 43,7% izany, araka ny fanadihadian’ny Ensmod 2013. Tany aloha, 
amin’ny ady amin’ny tsy fanjarian-tsakafo mahery vaika ny asa rehetra fa manomboka amin’ny fampiharana 
drafitrasam-pirenena ho an’ny fanjarian-tsakafo (PNAN III) 2017-2021, atokana amin’ny fisorohana 
tsy fanjarian-tsakafo mitarazoka ny ezaka miaraka amin’ny mpiray ombon’antoka, araka ny fanazavan’ny 
nasionalin’ny Ofisim-pirenena ho an’ny fanjarian-tsakafo, Raveloharison Ambinintsoa, omaly 
Antaninarenina. Satria niova ny tanjona, tsy maintsy havaozina ny politikam-pirenena ho an’ny 
hifanaraka aminy. Nankatoavina, omaly, ny fanavaozana ity politika ity ary nandraisan’ny minisitera 
sy ny mpiray ombon’antoka ho an’ny ady amin’ny tsy fanjarian-tsakafo. 

Tanjona andrasana ao anatin’ny politikam-pirenena ho an’ny fanjarian-tsakafo ny fampihenana 
28% ny tahan’ny tsy fanjarian-tsakafo mitarazoka. Eo koa ny fampidinana ny tahan’ny zaza kely 
eo am-pahaterahana ho 8% sy ny fampiakarana ny tahan’ny fampinonoan-dreny (tsy misy fangarony) 
zaza vao teraka ka hatramin’ny enim-bolana tsy ho latsaky ny 50%. Vina hitondra amin’ny fisorohana 
tsy fanjarian-tsakafo mitarazoka ho an’ny zaza latsaky ny roa taona avokoa ireo. Manomboka amin’ny 
vohoka ny zaza ka hatramin’ny faha-2 taon’ny zaza (1 000 andro voalohany) ny fisorohana ny tsy fanjarian-tsakafo 
Anisan’ny manatanteraka ny politikam-pirenena ny tetikasa Fahasalamana sy fanjarian-tsakafo 
ifotony (Fafy) miaraka amin’ny Banky iraisam-pirenena manomboka amin’ny faritra efatra ahitana 
tsy fanjarian-tsakafo mitarazoka ambony mihoatra ny 60% : Analamanga, Itasy, Vakinankaratra, 
Ambony. 



Les commentaires sont fermées. 

