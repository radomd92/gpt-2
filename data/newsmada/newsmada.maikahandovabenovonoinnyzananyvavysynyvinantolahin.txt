MAIKA HANDOVA BE  : NOVONOIN’NY ZANANY VAVY SY NY VINANTOLAHINY ILAY RAMATOABE | NEWSMADA

Par Taratra sur 27/10/2016 

Telo taona taty aoriana vao hita faty, ary izay koa vao fantatra ny namono ny renim-pianakaviana 
62 taona, tany Analavory. Voalazan’ny polisy fa ny zanany vavy sy ny vinantolahin-dramatoabe 
ny nampamono azy. Olona fito izy ireo nosamborin’ny polisin’ny BC Anosy, tany Analavory, ny alatsinainy 
Ny talata teo no nanafongarana ny razana, taorian’ny nanoron’ny namono azy ny toerana nandevenana, 
tany amina alana papay, tanimbolin-dramatoabe ihany. 

Araka ny fanazavana, ny 14 avrily 2014 no nanomboka tsy hita izay nisy an-dramatoabe, izay monina 
Ambohidratoandro Analavory. Nanao ny fikarohana rehetra ny fianakaviana sady nametraka fitoriana 
amin’ny mpitandro filaminana mahefa any an-toerana saingy tsy nahitam-bokany izany nandritra 
31 volana. Tamin’ny fiandohan’ity volana oktobra ity anefa, nahatsikaritra fihetsika hafahafa 
fiovana lehibe tamin’ny zanany vavy iray sy ny vadiny ny fianakaviana, ka nahatonga azy ireo nametraka 
tany amin’ny fitsarana Anosy ary ity farany indray avy eo no nanome alalana ny polisy avy ao amin’ny 
Anosy, hanao ny fikarohana ka ny safelika voalohany no nanatanteraka izany. 

Nandeha tany an-toerana avy hatrany ny polisy nanao ny angom-baovao sy ny fikarohana ka lehilahy 
mpanampy an’ilay ramatoabe hatramin’ny ela sy niaraka taminy farany no niantefan’ny ahiahy voalohany 
nosamborina, ny alatsinainy maraina teo. 



Niaiky avy hatrany izy nandritra ny famotorana fa nandray anjara tamin’ny famonoana ity vavy antitra 
ary nanoro ireo namany niaraka taminy. Nilaza ihany koa izy fa ny zanany vavy iray sy ny vadiny no 
azy hanao izao famonoana izao. Nitohy ny fisamborana ny tontolo andron’ny alatsinainy, ka nahatratra 
ireo nohenoina sy nanaovana fanadihadiana fa ny fito ihany no tena voatazona farany ka ny zanany 
ny iray, vinantolahiny ny iray, mpanampy azy ny iray ary olona miady tany aminy ny efatra. 

Tamin’ny famotorana natao azy ireo no nahalalana fa resaka ady tany sy ny fahamehan’ity zanany 
voasambotra ity sy ny vadiny handova no nahatonga azy ireo hanao izao habibiana izao. Nokapaina 
famaky ny lohany ary nalevina tao amin’ny sahany ihany ny razana. Nanamarina izany moa ny dokotera 
ny PST tamin’ny fizahana ny razana tany an-toerana, izay nahitana diam-pamaky miisa efatra teo 
fihirifany havanana. Atolotra ny fampanoavana, any Miarinarivo, ireto olona fito voasambotra 
anio. 



Les commentaires sont fermées. 

