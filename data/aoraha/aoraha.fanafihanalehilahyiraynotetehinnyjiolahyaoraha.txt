FANAFIHANA :: LEHILAHY IRAY NOTETEHIN’NY JIOLAHY • AORAHA

Namoy ny ainy vokatry ny fanafihan’andian-jiolahy nitondra basy sy lefona ny raim-pianakaviana 
manana omby maro tany Andranolaza-Manja, iray volana lasa izay. Notetitetehin’ireo mpanao ratsy 
ilay lehilahy. Tra-tehaky ny polisy any an-toerana ny jiolahy iray ahiana ho isan’ireo nahavanon-doza, 
niaraka tamin’ny fitaovam-piadiana maro mahery vaika. 

Basim-borona iray misy vavany roa, basy poleta iray miaraka amin’ny bala ary bala ana “kalachnikov” 
ody gasy maro no sarona tao amin’ny tranon’io ahiahiana ho isan’ireo jiolahy nanafika namono nahafaty 
io, araka ny loharanom-baovao avy any an-toerana. 

Ankoatra ny omby dia vola an-tapitrisany ariary ihany koa no voalaza fa lasan’ireo jiolahy nanao 
fanafihana. Nisy ny fanenjehana nataon’ireo mponina, saingy tsy nahitam-bokany izany. Nametraka 
teny anivon’ny polisy any an-toerana ny havan’ilay namoy ny ainy, ny ampitson’ny fanafihana ka 
tamin’izao fahatrarana ny jiolahy nahavanon-doza izao. 











Enregistrer mon nom, mon e-mail et mon site web dans le navigateur pour mon prochain commentaire. 



