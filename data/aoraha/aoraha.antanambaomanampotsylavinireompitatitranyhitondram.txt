ANTANAMBAO MANAMPOTSY :: LAVIN’IREO MPITATITRA NY HITONDRA MAI- MAIM-POANA IREO ENTAM-PANJAKANA • AORAHA

Raikitra ny fitokonana ataon’ireo mpitatitra any Antanambao Manampotsy, nanomboka ny alatsinainy 
teo. Tsy misy miasa mihitsy izy ireo hatramin’ny omaly. Manda ny hitatitra maimaim-poana ny entana 
fotodrafitrasa sy ny vary avy amin’ny Birao nasionaly misahana ny loza voajanahary na Bngrc izy 


Ny solombavambahoaka any an-toerana sy ny lehiben’ny distrika no mampanao azy ireo izany asa fitaterana 
izany. “Terena hitatitra simenitra sy tafo fanitso ary vary izahay. Tsy misy saran-dalana anefa 
fa maimaim- poana avokoa. Ny lalana ratsy, izay mirefy 40 kilaometatra ary atao anatin’ny 12 ora, 
voatery manakarama olona hitatitra ny entana izahay rehefa tsy afaka ny fiara nefa mbola miampy 
entana ireo indray. Miteraka fatiantoka ho anay izany satria dia mpivarotra no asanay”, araka 
fanazavan’ny fikambanan’ny mpitatitra any an-toerana. 

Mitaraina ny mpitatitra fa raha tsy mitondra ireo entana ireo dia tsy afaka mandeha izy ireo noho 
fisian’ny sakana na “barrière”. “Izay fiara miasa amin’io lalana io dia tsy maintsy mitondra ireo 
ireo fa raha tsy izany dia tsy misokatra ny lalana. Efa nahavita nitatitra 25 taonina izahay, ka 
manaiky intsony”, araka ny fitarainan’ireo mpitatitra hatrany. 

Nomarihan’ireto mpitatitra ireto fa mandoa vola roa arivo ariary isaky ny fiara ary isaky ny mandalo 
amin’ ny misy sakana izy ireo. Tsy fantatra mazava ny hanaovana ity vola ity satria tsy misy ny zavatra 
na koa fotodrafitrasa atao, ohatra ny fanamboaran-dalana. 

Misy fanamboaran-dalana ataon’ny lehiben’ny distrika any an-toerana amin’izao fotoana izao. 
misy famatsiam- bola ity asa ity fa asa vonjimaika ihany. Hanakaramana fokonolona io fanamboaran-dalana 
satria tena ratsy be ny lalana. Raha mbola hanakaramana olona koa izany ny hitondra ny vary dia hiteraka 
be satria mitentina 30 000 ariary ny mitondra vary 50 Kg. Tsy vary ho an’ny sefo distrika anefa izany 
ho an’ny ireo olona manao ny lalana. Manana adidy koa ny mpitatitra ao anatin’izay amin’ny fandraisana 
Fandaminana natao io mba hahafahan’ny tsirairay samy mandray anjara satria mampiasa io lalana 
koa izy ireo”, raha ny fanazavan’ ny solombavambahoaka, Maharamby Ndalana Espérant. 









Enregistrer mon nom, mon e-mail et mon site web dans le navigateur pour mon prochain commentaire. 



