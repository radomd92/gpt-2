PA KILALAO : TRATRA TENY AMIN’NY MPANENDAKA – MIDI MADAGASIKARA

Manao ny ezaka rehetra amin’ny fametrahana fahalemana ho an’ny vahoaka eto Toamasina ireo mpitandro 
filaminana, saingy tsy afa-manoatra kosa izy ireo indraindray amin’ny zava-misy sy ny fahamaroan’ny 
ratsy. Ho an’ny polisim-pirenena eto Toamasina izao, noho ny ezaka nataon’izy ireo niaraka tamin’ireo 
tsara sitra-po mpanome vaovao azy, dia tratra ireo andian-jiolahy telo mpanendaka amin’ny Bd 
nahitana an’Ingahy isany Ramalaza, na Antonio 21 taona sy Berthin 27 taona ary Tsaravotra 20 taona, 
nanendaka ity ramatoa iray hamonjy fodiana antoandro sy ity mpiala sasatra tratra hariva andro 
Tratra niaraka tamin’izy ireo ny basy PA kilalao fampiasan’izy ireo, sy ireo antsy be fampitahoran’izy 
lahy ny olona ravany. Raha ny fanazavan’ny polisy dia tsy ireto telo lahy ireto ihany izy ireo saingy 
ny fisamborana natao dia izy ireto no tratra, fa mbola misy naman’izy ireo anankiroa mbola karohina 
fanendahana olona amin’ny Bd Augagneur ity. Ny olana amin’ity lalana isan’ny be mpampiasa ity 
ny fahamaizinany amin’ny fotoana hariva sy ny alina, noho ireo takamoa amin’ny andrin-jiro tsy 
mandeha na iray aza. Ankilan’izay dia tratra teo am-panaovana vaky trano tao Androranga sy Mangarivotra 
koa ireo olona efatra ireto izay mbola niaraka tamin’ny “barre à pince” famakian’izy ireo tranon’olona. 
ny fanazavana dia ny fiaraha-miasa matotra tamin’ireo andrimasom-pokonolona izay miantso azy 
raha mahita tsy filaminana, no nahatrarana sy tsy nahafahan’izy ireo nitsoaka tamin’izao vaky 
izao. Ankoatra izay dia manao ezaka amin’ny fametrahana filaminana ao Mangarivotra atsimo sy 
Androranga, Ambalamanasy “carreau” I sy II ary III, ary ny ao Andranomadio rehetra ny polisy, satria 
fokontany ireo dia voasokajy ho tena mena amin’ny tsy filaminam-bahoaka eto Toamasina ankehitriny… 




















