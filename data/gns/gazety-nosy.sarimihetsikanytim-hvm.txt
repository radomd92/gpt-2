SARIMIHETSIKA NY TIM-HVM

Tsy mitsahatra mamoa-tsampona satria tsy mahazaka ny haromotan-toerana sy fahefana Ingahy Ravalomanana 
ny firongony. Tamin’ny fanambarana nataony ny alahady teo mantsy dia nasongadiny ireo tranga 
handotoana ny sain’ny vahoaka sy hanapoizinana ny ambanilanitra momba ny hoe “hosoka sy herisetra 
tamin’ny raharaham-pifidianana farany teo”. 

Mazava ho azy fa ny mpifaninana aminy, dia i Andry Rajoelina, no niantefan’ny fihampangana ho fototr’izany, 
ry zareo mpiara-dia amin-dRavalomanana no hoe “lasibatra”. 

Tokony ho lojika ihany isika rehefa manao pôlitika fa manahirana ny mamita-bahoaka na mamahan-dalitra 
ambanilanitra e! 

Voalohany indrindra dia ny farafahakeliny amin’ny tranga tsy maintsy tandrovina toy ny anakandriamaso, 
an’ny mpiara-dia amin-dRajoelina na izy tenany manokana, dia ny fiezahana hifehy ny korontana 
hitranga sy izay mety hisehoan’ny tsy fahalavorariana na tsy fahatanterahan’iny fifidianana 
Tsarovy fa nanana tombon’isa 200.000 mahery raha miohatra amin’ny mpifaninana taminy tamin’ny 
voalohany Rajoelina, ka tombony ho azy ny fahatanterahan’ny fifidianana ao anatin’ny filaminana, 
misy romoromo. Tsy tombontsoa ho an-dRajoelina mihitsy ny hanakorontana satria fanamafisana 
fandreseny no nandrasany tamin’iny fihodinana faharoa iny. Etsy ankilany, iza izany no mety hahazo tombontsoa tamin’ireny nambara fa “herisetra” niteraka 
olona (nisy nitifitra) sy ireny nambara fa “hosoka” tetsy sy teroa ireny? Vantanina ny resaka fa 
sokajin’ny mpanao pôlitika maloto nikendry ny tsy hahatontosana iny fifidianana iny na ireo efa 
hatrany ampiandohan’ny fikarakarana ny fihodinana faharoa fa tsy hahomby, ka kendrena ny fanafoanana 
fifidianana. Ny mitetika tombontsoa voalohany amin’ny tsy fahavitan’ny fifidianana aloha, aoka hotsorina, 
ny Hvm. Izy ireo izay mivavaka andro aman’alina ny hijanonany araka izay ela indrindra eo amin’ny 
misy ny fahefam-panjakana. Aza hadinoina fa ny Hvm misy an-dry Rajaonarimampianina sy ry Rivo 
no tao andamosin’ireny fihetsiketsehana teny anoloan’ny Hcc talohan’ny nivoahan’ny vokatra 
fihodinana voalohany ireny, izay nitakian’izy ireo ny fanafonana iny fihodinana voalohany iny. 

Ny Tim koa tamin’izao fihodianana faharoa izao dia tonga amin’ilay fitenenana hoe “rafotsibe 
ka kendan’ny nasesiky ny tanany”. Nahoana? Satria niady fo mafy ry zareo ny hanatanterahana ny 
na nisy aza ny fitakian’ny sokajin’olona sasany ny hanadiovana ny raharaha rehetra aloha. Niezaka 
aza moa ry zareo ny tsy hitsikera ny vokatra tamin’ny fihodinana voalohany ka nisintona ny fitoriana 
nalefany teny amin’ny Hcc, satria nanantena ny ho tafavoaka mora foana ry zareo tamin’ny fihodinana 
Mby ankehitriny, hitan’izy ireo fa tsy ho tafavoaka ry zareo dia manao sarin’ady etsy sy eroa. “Fikan’antitra”, 
ny tanora, satria efa tamin’ny 2002 ry Ravalomanana no nanao sinema hambaboana ny fon’ny vahoaka, 
noforonina avokoa na fanapoahana tetezana na herisetra tetsy sy teroa, mba hihampangana ny andaniny. 
andaniny koa moa, tsy azo ikombonam-bava, nanao izay danin’ny kibony tamin’izany 2002 izany mba 
maharitra teo amin’ny fahefam-panjakana. 

Ka ireo nodradrain-dRavalomanana tamin’ny alahady fa “hosoka sy herisetra” izay nitarika ny 
ireo, dia sinema na sarimihetsika fanao sy mbola ataon’ny Tim sy ny Hvm e! 

Tsy ho voafitakareo amin’izany intsony ny vahoaka. Raha toa ka misy olona tian’ny vahoaka homena 
fahefam-panjakana izao, na harovan’ny vahoaka raha mahazo ny fahefam-panjakana, ankoatran-dRajoelina, 
tsy Ravalomanana na Rajaonarimampianina mihitsy. Aoka hazava ny resaka. 





