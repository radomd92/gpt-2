HALATRA « PANNEAU SOLAIRE »  : OLONA EFATRA NAIDITRA AM-PONJA VONJIMAIKA | NEWSMADA

Par Taratra sur 26/09/2016 

Natolotra ny fampanoavana ny faran’ny herinandro teo ny olona efatra voarohirohy amin’ny halatra 
panneau solaire » teny Ampitatafika. Naiditra am-ponja vonjimaika avy hatrany izy ireo taorian’ny 
nataon’ny fampanoavana. Raha tsiahivina, ny alin’ny 19 hifoha 20 septambra teo, saron’ny zandary 
amin’ny “poste avancé” Ampitatafika izay tarihin’ny GPHC Nantenaina Ranaivosoa ny mpangalatra 
solaire, teny an-toerana. Efa niisa 11 izay tao anatin’ny volana vitsivitsy no isan’ny andrin-jiro 
amin’ny alalan’ny herin’ny masoandro amin’ireo 168 eny amin’ny RN1, anelanelan’Ampitatafika 
Fenoarivo no nisy nandroba. Efa nanao izay azony natao hatrany ny zandary nampian’ireo fokonolona 
amin’ireo kaominina manodidina rehetra tamin’ny fisafoana, ny fifandimbiasana miambina kanefa 
ireo jiolahy ka raha vao mahita hirika kely fotsiny izy ireo, efa voaroba ny andrin-jiro. Tratra 
anefa ny 2 tamin’izy ireo rehefa notondroin’ilay iray voasambotra mialoha. Sarona toa izany koa 
lehilahy iray izay mpandray ireo « panneaux” halatra vidiny 70.000 Ar. Rehefa nosavaina ny tranon’izy 
dia nahitana “régulateur” ary mbola nahatratrarana ihany koa entana maro azon’izy ireo avy tamin’ny 
trano. 



Les commentaires sont fermées. 

