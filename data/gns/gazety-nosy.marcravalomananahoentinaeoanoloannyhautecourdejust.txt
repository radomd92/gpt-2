MARC RAVALOMANANA : HOENTINA EO ANOLOAN’NY “HAUTE COUR DE JUSTICE” NY HELOKA VITANY?

Efa miasa momba ireo nambara fa fitoriana filoham-panjakana teo aloha sy lehiben’andrim-panjakana 
tamin’ny fotoana nisahanany ny fahefam-panjakana ny Antenimierampirenena amin’izao fotoana. 
Antenimierampirenena moa no voalazan’ny lalàna fa tompon’ny fihampangana raha misy ny heloka 
izany, dia ry zareo no mampita ny raharaha eo anivon’ny Fitsarana Avo na “Haute Cour de Justice”. 

Raha ny fantatra koa dia misy amin’ireo mpifaninana nofidiana filohampirenena amin’izao fifidianana 
izao no nosazian’ny fitsarana noho ny heloka vitany teto amin’ny tany sy ny fanjakana. Ny didim-pitsarana 
mpitondra tao anatin’ny fitondrana Ratsiraka talohan’ny 2001 no nifotorana (jurisprudence). 
tamin’ny fotoanandrony moa i Tantely Andrianarivo, izay Praiminisitra izy tamin’ny fotoana 
azy ho nahavanon-keloka. Tsy niandrasana Fitsarana Avo na “Haute Cour de Justice” izany. 

Ny tsy azontsika hamaivanina dia nahazo fankatoavana nirotsaka nofidiana ny olona voasazin’ny 
ady heloka, raha izao fifidianana atrehin’ny firenena izao no arahi-maso. 

Satria moa nibaiko ny Fianakaviambe iraisam-pirenena hoe “fifidianana azon’ny rehetra andraisana 
(election inclusive), dia mangina ny tompon’andraikitra ara-panjakana, ara-pitsarana, ara-pôlitika, 
Madagasikara amin’ny ankapobeny fa tsy maintsy manaiky an’izay. Ho setrin’ny fandrarana tamin’ny 
“ni…ni…” tamin’ny fifidianaa tamin’ny 2013, hono izany. 

Noterena ho tsy maintsy manaiky ny firotsahan-kofidian’ireo “mpilalao pôlitika nahavanon-keloka 
efa namoahan’ny Fitsarana didy miampy fampisamborana avy hatrany izany”. 

Iray amin’izay nahabe resaka ny olom-pirenena maro ny momba an’Ingahy Ravalomanana Marc. 

Hita ao amin’ny antontan-taratasy notrandrahin’ny Fikambanana Andoharano ny didim-pitsarana 
Fitsarana ady heloka teto Antananarivo, momba ny fandrobany ny tanim-bahoaka teny Andohatapenaka. 

Nisy koa ny heloka nofaritan’ny fitsarana namatorana andraikitra azy, dia ny fanodinkodinana 
(détournement de deniers publics) izay nitentina 3.654.140.000 ariary sy firaisana tsikombakomba 
ny fanamparam-pahefana sy ny firaisana tsikombakomba amin’izany… 

Voaheloka ho mpiray heloka tao anatin’ity raharaha ity i Marc Ravalomanana ka 5 taona asa an-terivozona 
sazy vola mitentina iray tapitrisa ariary no nambaran’ny fitsarana, ary namoahana didy fampisamborana 
amin’ny fotoana namoahana ny didy (mandat d’arrêt à l’audience) izy tamin’izay. 

Ny fanjakana Malagasy kosa moa dia nambaran’ny fitsarana hanome ny antontan-taratasy mandidy 
fanonerana ny vola voahodinkodina (arrêté de débet). 

Raha izany tranga iray izay no ifotorana dia mahagaga raha toa hojerem-potsiny. Tsy mbola nisy 
na famafan-tsazy (grace) na famotsoran-keloka (amnistie) momba izany, nefa dia zendana sy gaga 
maro fa isan’ny mbola misitraka ny zo pôlitikany Ingahy Ravalomanana. 

Ny fehezan-dalàna momba ny paika ady heloka (code de procédure pénale) moa dia manipika fa “ny heloka 
ny fanodinkodinam-bolam-panjakana dia tsy azon’izay voasazy aminy famotsoran-keloka”. 

Satria nahoana àry no mbola misitraka ny zo pôlitikany izy? Satria ve ny fianakaviambe iraisam-pirenena 
mibaiko fa “omena alalana hirotsaka avokoa ny rehetra ary tsy maintsy toavina ny firotsahan-kofidiany”? Dia ahoana ny hasin’ny fiandrianam-pirenena Malagasy amin’izany? Dia ahoana, hoy ireo mpitsara 
eo anoloan’ny fanosihosehana ny hasin’ny fitsarana Malagasy amin’izany? Ny vahoaka malagasy 
ve, izay manana ny fiandrianany, dia hanaiky lembenana ny amin’izany? 

Efa miandrandra ny hiroso amin’ny fihodinana faharoa moa Ingahy Ravalomanana, raha ny hetsika 
efa norafitan-dry zareo sy ny mpiara-dia aminy, ka sarihina avy hatrany ny fisainan’ny maro amin’ny 
“mila mailo sy tsy maintsy mandray fepetra ny tsirairay fa ny fianakaviambe iraisam-pirenena 
ity no manokatra ny varavarana hampanjakana ny “tany tsy tan-dalàna” eto Madagasikara, amin’ny 
fifidianana io. Satria ve ry zareo no niantoka volabe nenti-nikarakara ny fifidianana? Tsia, 
azo ekena izany fa tsy maintsy toherina satria fanetriben’ny tany. 

Dia ahoana moa itony raharaha itony amin’izao efa fisian’ny Fitsarana Avo na “Haute Cour de Justice” 
Hoentina hotsarana eo indray ve i Marc Ravalomanana izany amin’itony heloka vitany fony izy filohampirenena 


