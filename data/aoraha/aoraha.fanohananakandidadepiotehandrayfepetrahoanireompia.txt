FANOHANANA KANDIDA DEPIOTE :: HANDRAY FEPETRA HO AN’IREO MPIASAM- PANJAKANA MIHOA-PEFY NY PRAIMINISITRA • AORAHA

Hahasahy handray andraikitra tokoa ve? Niaiky ny Praiminisitra, Ntsay Christian, omaly, fa misy 
ireo mpiasam-panjakana sy olom- boafidy mampiasa ny fahefany amin’ny fanohanana kandidà hiatrika 
fifidianana depiote hatao amin’ny alatsinainy 27 mey ho avy izao. Naveriny fa tsy azo atao izany 
hisy ny fepetra horaisin’ny fitondram- panjakana momba an’ireto olom- panjakana mihoa-pefy 


«Renay tokoa ireo fitarainana maro samihafa ireny. Tsy eo anivon’ireo minisitera ihany fa misy 
koa ireo mpiasan’ny kaominina. Tsy azo atao ny mitanila amina kandidà ary hita anefa fa misy ireo 
antoko maro », hoy ny Lehiben’ny governemanta, tetsy Antaninarenina. 

Tsy mbola namaritra an’ ireo fepetra horaisin’ny fitondram-panjakana ireo anefa ny Praiminisitra, 
anatin’ny fanehoan-kevitra nataony io omaly io. Hita ihany koa ny mety ho tsy fitoviam-pijery 
aminy sy ireo mpikambana eo anivon’ ny governemanta. 

Herinandro teo ho eo izay no nilazan’ny minisitry ny Atitany sy ny fitsinjaram-pahefana Tianarivelo 
fa tsy mitombina ny voalaza fa fampiasana ny fahefam-panjakana amin’ny raharaham-pifidianana 


Nandà mafy an’izany mety ho fisiana fandikan-dalàna ataona olom-panjakana izany ny tenany tamin’ 
fotoana io. Ny faran’ny herinandro teo indray dia nanambara ny filohan’ny Fitsarana avo momba 
Lalàm- panorenana, Rakotoarisoa Jean Eric fa: « miankina amin’ ny tatitra sy ny tranga misy ihany 
handraisain’izy ireo fepetra manoloana ny voalaza fa fandikana ny lalàna mifehy ny fifidianana. 

Andrasana, araka izany, ny fandraisana andraikitra sy ny sazy mety ho ampiharina amin’ireto mpiasam-panjakana 
olom-boafidy manohana kandidà depiote ireto. 









Enregistrer mon nom, mon e-mail et mon site web dans le navigateur pour mon prochain commentaire. 



