VAROMAIZINA ZAVA-MAHADOMELINA :: MPIANATR’ANKATSO NAHITANA RONGONY VOVOKA MITENTIM-BIDY 10 TAPITRISA ARIARY • AORAHA

Noraisim-potsiny teny amin’ny zaridaina iray teny Ampefiloha ny tovolahy iray mbola mpianatra 
amin’ny Oniversiten’ Antananarivo, eny Ankatso, tamin’ny 29 marsa lasa teo. Sarona teny aminy 
rongony vovony milanja 90 grama, izay mitenti-bidy manodidina ny 10 tapitrisa ariary. Naiditra 
vonjimaika eny Antanimora izy rehefa avy natolotra ny Fitsarana teny Anosy, omaly. 

“Vokatry ny loharanom-baovao avy tamin’olona tsara sitrapo no nahafahana nisambotra an’io lehilahy 
rongony avo lenta io. Teo am-piandrasana ny olona hividy ireo rongony izy no tra-tehaka, tamin’ny 
marsa tokony ho tamin’ny 2 ora. Nolazainy fa novidiany tamina teratany afrikana ireo zava- mahadomelina 
ka iray hetsy ariary ny sandan’ny grama nahazoany izany”, hoy ny loharanom-baovao avy amin’ireo 
misahana ny ady amin’ny zava-mahadomelina eny Ampefiloha. 

Nokarohina ilay Afrikana voalazan’ity mpianatra fa nividianany an’ireo rongony saingy tsy hita 
misy azy, hatramin’ ny omaly. Na izany aza, milaza ireo polisy fa tsy hijanona amin’izao fa hisy 
ny angom-baovao. “Tsy vao voalohany rahateo ny nahatrarana rongony avo lenta toy izao tamina mpianatra”, 
izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



