FANOMANANA NY FIAVIAN’I RAMTANE LAMAMRA :: MAMPITOVY TADIN-DOKANGA IREO SOLONTENAN’ NY IRAISAM-PIRENENA ETO AMINTSIKA • AORAHA

Nanatanteraka fivoriana maika. Nihaona tetsy Ankorondrano nanoma- nomana ny fiavian’i Ramtane 
iraka manokana avy amin’ny Vondrona Afrikanina misahana ny fanelanelanana pôlitika eto Madagasikara 
solontenan’ny fianakaviambe iraisam-pirenena eto Madagasikara, omaly. 

Tonga nanatrika ny fivoriana teny amin’ny foiben’ny Vondrona Afrikanina, teny an-toerana, avokoa 
ankamaroan’ ireo Masoivoho sy ireo solontenan’ny Sampan- draharaha iraisam-pirenena miasa 
amintsika. Tsy nisy nipika ny dinika, saingy voalaza fa nifototra tamin’ny famariparitana an’ireo 
haroso mandritra ny fihaonan’ity iraky ny Vondrona Afrikanina ity amin’ireo mpisehatra pôlitika 
amintsika ny resaka. 

« Tsy nisy nanatrika ny fihaonana ny solontena malagasy. Ho hita eo izay ho tohin’ny fifampidinihana. 
momba ny raharaham-pifidianana aloha no fantatra fa tsy maintsy hisy tsindrim-peo», hoy fotsiny 
Rivo, filohan’ ny Antenimierandoholona, omaly, tsy dia be teny. Voalaza fa mety hirona kokoa any 
fametrahana fifanarahana eo amin’ireo mpisehatra pôlitika, indrindra fa ireo mpandray anjara 
fifidianana no tena tanjon’ny iraisam-pirenena amin’izao fanirahana an’i Ramtane Lamamra eto 
izao. 



Voafaritra tao anatin’ ny fampitam-baovao ôfisialy avy amin’ny vaomieran’ny Vondrona Afrikanina, 
herinandro lasa teo, ny fitakian’ny iraisam-pirenena amin’ny tokony hanohizan’ny samy Malagasy 
fifampidinihana. « Antoka hahafahana miroso any amin’ny fifidianana mangarahara sy milamina 
eken’ny rehetra izany », hoy ny voalazan’io fampitam-baovao io. 

Tao anatin’ny herinandro vitsy izay no nanomboka naneho ny ahiahiny amin’ny mety tsy hahatanteraka 
fifidianana filoham-pirenena hotontosaina amin’ny 7 novambra izao ny sasany amin’ireo kandidà 
hiatrika izany. Nisy mihitsy ny fivoriana mangina notanterahin’izy ireo itakiana ny fanemorana 
daty io. 

Ankoatra izay, voalaza fa nodinihina nandritra an’ity fivoriana manokana ity ny momba ny fisoloan-toerana 
ny Filoham-pirenena Rajaonarimampianina Hery aorian’ny fametraham- pialany. Efa natsidiky 
filohan’ny Antenimieran- doholona nandritra ny fihaonana manokana nataony tany Addis-Abeba 
tamin’ireo tompon’andraikitra eo anivon’ny vaomieran’ny Vondrona Afrikanina izany. Taorian’io 
io no nangatahany ny fanampian’ny iraisam-pirenena eo amin’ny fiantsorohana an’ity andraikitra 
hosahaniny ity. 









Enregistrer mon nom, mon e-mail et mon site web dans le navigateur pour mon prochain commentaire. 



