FILOHA  : FERANA HO 1.400 AR NY KILAON’NY VARY “STOCK” | NEWSMADA

Par Taratra sur 01/03/2017 

Nanome baiko ny minisiteran’ny Varotra sy ny fanjifana ny filoha Rajaonarimampianina tany Mahajanga, 
ny vidim-bary hafarana avy any ivelany (stock) ho 1.400 Ar na 1.450 Ar ny kilao, fa tsy ho 2.200 Ar 
2.300 Ar. Nitsotra ny minisitry ny Varotra, Tazafy Armand, fa “tena olana ny fanararaotan’ny mpivarotra 
ny fahalalahan’ny tsena”. Manoloana izany, natsangana ny komity mpanara-maso ny vidim-bary 
Boeny, ahitana ny prefen’i Mahajanga, ny faritra Boeny, ny foibem-paritry ny varotra, ny polisim-pirenena 
ny zandarimaria. 

Namory ireo mpanafatra vary any ivelany ny tompon’andraikitra any Boeny mikasika ity fampidinana 
vidim-bary ity, ny 25-26-27 febroary teo. Andrasana ny filan-kevitry ny minisitra, anio 1 marsa, 
ny didim-panjakana ho an’ireo mandika ny lalàn’ny varotra. 

Amin’ny mpanjifa, mila fanasaziana henjana ireo mpivarotra minia manararaotra, indrindra ny 
vokarina eto an-toerana, toy ny makalioka, ny vary gasy, ny tsipala, sns. Efa nisy tratra ireo mpanafim-bary, 
maro koa ny mpaninjara, minia mampidangana ny vidim –bariny, sady tsy mampiseho ampahibemaso 
vidiny. 



Les commentaires sont fermées. 

