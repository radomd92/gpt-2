FANDROBANA VOLABE : MITOHY ANY TOAMASINA NY FANADIHADIANA AN’IREO MPITANDRO FILAMINANA VOAROHIROHY – MIDI MADAGASIKARA

Mbola mitana ny sain’ny maro ankehitriny ny mikasika ilay raharaha fandrobana mpandraharaha 
Moramanga ka nahazoan’ireo mpitandro filaminana voarohirohy volabe. Raha ny fampitam-baovao 
any an-toerana dia re fa mbola naverina nohadihadiana tany Toamasina, indray ireo olona voarohirohy 
nanomboka omaly. Etsy andanin’izay ihany koa anefa, raha ny fanazavana azo hatrany, dia tsy mijanona 
amin’ireo olona efa voarohirohy ity raharaha ity. Omaly dia fantatra ary fa vehivavy iray ihany 
no nosamborina sy natao fanadihadiana, mbola mikasika ity raharaha mafampana ity hatrany. Tsiahivina 
ny alakamisy alina no sarona tetsy Moramanga ny fiara nitondra ireo mpitandro filaminana ireo, 
tamin’ny volabe tsy fanta-piaviana sy mampiahiahy tao anaty fiara. Niroso avy hatrany ny fisamborana 
fanadihadiana ireo mpitandro filaminana nahatratra azy ireto ary io mbola nitohy ao an-drenivohitr’i 
io amin’izao fotoana izao. Andrasana ny tohin’ny raharaha. 



