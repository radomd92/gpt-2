ANDAPA : TOVOLAHY NANINDRONA ANTSY NAHAFATY NY SIPANY, MATIN’NY FITSARAM-BAHOAKA – MIDI MADAGASIKARA

Nitrangana fitsaram-bahoaka indray tany amin’ny Distrikan’ Andapa, Faritra Sava, afak’omaly 
Tovolahy iray nanindrona antsy ny sipany, ka nahafaty an’ ity tovovavy ity, no matin’ny fitsaram-bahoaka, 
Anketrakabe any amin’ny Kaominina ambanivohitry Bevontro. Raha araka ny tati-baovao voaray, 
ravan’ny Fokonolona mpanara-dia sy ny fianakavian’ny maty teo am-pelan-tanan’ny mpitandro 
nisambotra azy, raha saika hoentina any amin’ny tobin’ny Zandary ao Amboangibe ity tovolahy namono 
ny fofombadiny, ny alarobia hariva teo tokony ho tamin’ny dimy ora. Nentin’ny Fokonolona niverina 
hatrany namonjy ny toerana namonoany ny olon-tiany ity mpamono olona, ary novonoin’ny Fokonolona 
avy teo. Raha ny fantatra, dia samy andrasana eo amin’ny tsangambato ao Anketrakabe amin’izao 
fatin’ireto mpifankatia roa. Ary efa misokatra ihany koa ny fanadihadiana ataon’ny mpitandro 
mahakasika an’ity vono olona ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

