CENI : 718.656 NY MPIFIDY ETO ANTANANARIVO RENIVOHITRA AO ANATY LISI-PIFIDIANANA | DÉLIREMADAGASCAR



Manana 20 andro ireo mpifidy tsy mbola tafiditra ao anatin’ny lisi-pifidianana. Nambaran’ny 
vaomiera mahaleotena misahana ny fifidianana (CENI), Hery RAKOTOMANANA nandritra ny dinik’asa 
tamin’ireo lehiben’ny fokontany sy ny lefitry ny lehiben’ny fokontany rehetra ao anatin’ny kaominina 
Renivohitra (CUA), ny 11 janoary fa mbola afaka manoratra ny anarany eny amin’ny biraom-pokontany 
mpifidy tsy mbola ao anatin’ny lisi-pifidianana hatramin’ny 31 janoary 2018. Aorian’io daty 
hamoaka lisi-pifidianana vonjimaika ny CENI. Araka ny fanazavana hatrany, rehefa voarafitra 
lisitra vonjimaika io, ho alefa eny amin’ny biraom-pokontany indray. « Ho an’ireo voasoratra 
anatin’ny lisitra, mila mijery ny mombamomba azy sao misy diso. Mbola afaka misoratra anarana 
anatin’ny boky fanisana vaovao kosa ireo mpifidy mbola tsy voasoratra », hoy ny Lehiben’ny sampandraharaha 
ny fanomanana mialoha ny fifidianana. 



Raha ny tarehimarika navoakan’ny CENI nandritra ny dinik’asa natao teny Androhibe, niakatra 
% ny taha-pahavitrihan’ny mpifidy nanoratra ny anarany raha oharina amin’ny lisi-pifidianana 
tamin’ny volana aprily 2017. Lasa 718.656 ny isan’ny mpifidy, ho an’ny boriborin-tany enina mandrafitra 
CUA, handray anjara amin’ny fifidianana Filoham-pirenena amin’ity taona 2018 ity. « Manana andraikitra 
fanentanana ny mpifidy hanoratra ny anarany ny lehiben’ny fokontany. Ao anatin’izany ny fanentanana 
», hoy hatrany ny Filohan’ny CENI. Tanjona amin’izany ny ahatrarana ny isan’ny mpifidy amin’ny 
izay ho atao eo anelanelan’ny 25 novambra ka hatramin’ny 25 desambra 2018 ho 10 tapitrisa. 





Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

