ANDRAMASINA : FIVAROTANA VOATAFIKA, NARATRA NY TOMPON-TRANO – MIDI MADAGASIKARA

Toeram-pivarotana roa no indray nasesin’ny jiolahy notafihana, ny faran’ny herinandro teo, 
amin’iny distrika Andramasina iny. Naratra mafy vokatr’izay fanafihana izay ny lehilahy iray, 
tao amin’ireo fivarotana voatafika ireo. Vola an-tapitrisany maro teo ho eo kosa no lasan’ireo 
tamin’izany. Araka ny tatitra azo avy tamin’ny Zandarimariam-pirenena dia tokony ho tamin’ny 
teo ho eo no nanatanterahan’ireto jiolahy mirongo basy ireto ny asa ratsiny. Efa sondrian-tory 
ny rehetra tamin’io ora sy fotoana io ka nanararaotra nanao amboletra ny varavarana avy hatrany 
ireo. Ary tsy nisy alaharo alaharo fa avy hatrany dia daroka no nahazo ny tompon-trano, izay vao 
tampoka tanaty torimasony. Nasain’izy ireo navoaka avy hatrany ny vola sy ireo entana sarobidy 
an-trano. Tsy afa-nanao inona ihany koa tetsy andanin’izay ny voatafika, fa dia nanome izay notakian’ireo 
Torak’izay hatrany no nataon’izy ireo tamin’ilay mpivarotra iray nifanila teo amin’ity voalohany. 
fivarotana voalohany dia nahazon’izy ireo vola mitentina eo amin’ny roa tapitrisa ariary, niampy 
elektronika lafo vidy. Tao amin’ilay faharoa kosa dia vola manodidina ny enina hetsy sy iray tapitrisa 
no lasa niaraka tamin’ny firavaka sarobidy sy fitaovana elektronika. Taorian’izay no lasa nitsoaka 
mpanafika. Teo ihany koa vao nisy nampandre ny zandary, ary nanatanteraka ny fanarahan-dia ireo 
avy hatrany. Nentina namonjy toeram-pitsaboana kosa tetsy andanin’izay ilay lehilahy naratra. 




















