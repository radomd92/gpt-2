FAKANA AN-KERINY :: BEN’NY TANÀNA IRAY NAIDITRA AM-PONJA • AORAHA

Taorian’ny fanolorana ireo olona folo voasambotra sy voampanga tamin’ny fakàna an-keriny nitranga 
Marokoro-Maevatanàna, tamin’ny 14 febroary lasa teo, dia naiditra am-ponja vonjimaika avokoa 
voampanga rehetra. Isan’ireo ny Ben’ny tanànan’Isinko, ao Maevatanàna sy ny lefitry ny ben’ny 
ao Marokoro. 

Ankoatra ireo olom-boafidy dia nisy mpandraharaha roa sy vehivavy efatra naiditra am-ponja tamin’ity 
fakàna an-keriny ity. Araka ny loharanom-baovao dia ahiana ho mpamatsy ireo jiolahy mpaka an-keriny ireo mpandraharaha ireo. 

Ny roa tamin’ireo vehivavy kosa dia voalaza fa sakai­zan’ireo jiolahy.Samy naiditra am-ponja 
Maevatanàna avokoa ireo olona voampanga ireo. Hentitra moa ny Praiminisitra raha nandalo tany 
tamin’ny fiandohan’ity herinandro ity. Nanome baiko ny amin’ny tokony hiraisan’ireo manampahefana 
any an-toerana hina mba hahombiazan’ny ady amin’ ny tsy fandriampahalemana izy sy ireo minisitra tompon’ andraikitry ny mpitandro filaminana. 









Enregistrer mon nom, mon e-mail et mon site web dans le navigateur pour mon prochain commentaire. 



