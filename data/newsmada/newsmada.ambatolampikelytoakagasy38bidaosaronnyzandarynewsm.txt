AMBATOLAMPIKELY: TOAKA GASY 38 BIDAO SARON’NY ZANDARY | NEWSMADA

Par Taratra sur 17/07/2018 

Voasambotry ny zandary avy ao amin’ny brigade de securité routière Antananarivo ny fiarakodia 
nitondra toaka gasy 760 litatra natao tanaty bidao 38 isa, ny talata 10 jolay 2018 lasa teo. Araka 
fampitam-baovao avy amin’ny zandary, nahazo fikaroham-baovao ny zandary avy ao amin’ny brigade 
securité routière (motard) fa misy fiara avy any Andriaka, kaominina ambanivohitra Anosibe Ifody, 
Moramanga, hiakatra aty an-dRenivohitra mitondra toaka gasy. Niandry ilay fiara teo amin’ny 
21 Ambatolampikely RN 2 Ambohimalaza Miray ny zandary tamin’io fotoana io. Nosakanana ilay fiara 
ka hita tao anaty saribao ireo toaka voarara natao tanaty bidao mavo ireo ka nampidinina koa ireo 
lahy nitondra ireo toaka niaraka tamin’ny mpamily sy ny mpanampy azy. Nilaza izy ireo, nandritra 
fanadihadiana nataon’ny zandary, fa mipetraka eto an-dRenivohitra ny tompon’ireo toaka ireo 
miantso azy rehefa tonga aty. Nantsoina ilay olona voalaza fa tompony, saingy tsy tratra antso 
Natolotra ny fampanoavana, ny zoma lasa teo, ireo voarohirohy. Nodorana avy hatrany kosa ireo 
gasy ireo. 



Les commentaires sont fermées. 

