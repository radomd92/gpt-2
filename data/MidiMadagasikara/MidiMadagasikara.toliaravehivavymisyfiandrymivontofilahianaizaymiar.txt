TOLIARA : VEHIVAVY MISY FIANDRY, MIVONTO FILAHIANA IZAY MIARAKA AMINY – MIDI MADAGASIKARA

Trangam-piarahamonina hafa kely ity miseho tany Toliara ity. Olona roa no efa saika haka vady an’ity 
tsara tarehy sy bikana ity, ka ny iray vazaha, raha zanak’olona ambony sy manana ny maha-izy azy 
an-drenivohitry ny Faritra Atsimo Andrefana ny faharoa.Nihemotra anefa ireo, satria tratran’ny 
hafahafa nivonto filahiana izy roalahy niaraka taminy.Raha ny loharanom-baovao akaiky ny fianakaviany 
fanatonana mpimasy, nilaza ilay ombiasy fa tratran’ny fiandry fonoka nataona lehilahy iray monina 
lavitra ny trano fonenan-drakalakely nitsiriritra azy no antony nahatonga ny aretina. Nasiany 
ratsy ny silipo nihahy teo an-davarangana. Ny tanjony amin’izany, hoy ny fanazavan’ny dadarabe 
sy ny havany nitsabo azy, dia tsy hisy haka vady ianao ka ho mora aminy ny haka anao ho vady, na dia tsy 
aza io lehilahy mpanadala anao matetika io. 



