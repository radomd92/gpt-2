FANADINANA BEPC  : MAHATRATRA 96,24 % NY TAHAM-PAHAVITRIHAN’NY MPIADINA | NEWSMADA

Par Taratra sur 20/07/2016 

Raha ny tatitra avy ao amin’ny Foiben-tseraseran’ny misiteran’ny Fanabeazam-pirenena mikasika 
fanadinana BEPC ho an’ny andro faharoa omaly, nahatratra 96,24% ny taham-pahavitrihan’ny mpiadina 
niatrika ny fanadinana. 

3,76%-n’ireo kandida araka izany no tsy tonga niatrika ny fanadinana tamin’ireo Cisco 105 amin’ny 
manerana ny Nosy ka nahazoana tatitra tao amin’ny foiben-tseraseran’ny minisiteran’ny Fanabeazam-pirenena. 

Anisan’ny fari-piadidiam-pampianarana nahitana tsy fahatongavan’ny mpiadina betsaka indrindra 
ao amin’ny Cisco Sambava izay nahatratra 431 ireo tsy niatrika ny fanadinana. Eo koa ny Cisco Ikongo 
363 no tsy tonga. 

Anisan’ny navitrika mpiadina kosa ny Cisco Morafenobe sy Ambatomainty ary Ste Marie satria 4 ka 
6 ihany ireo mpiadina tsy tonga tamin’izy ireo. 

Azo antsoina mivantana andro aman’alina ny foiben-tserasera amin’ny alalan’ny laharana maitso 
30 807 86. 

Omaly, nilaza ny mpiadina sendra anay fa eo ho eo ihany ny taranja matematika sy frantsay. Hitohy 
taranja tantara sy jeografia ny fanadinana anio. 



Les commentaires sont fermées. 

