FAHAMAIZANA TRANO :: MIANDRY FANAMPIANA IREO TRA-BOINA ENY ANOSIBE ANDREFANA • AORAHA

Miandry ny fanampiana omen’ny fanjakana sy ireo malala-tanana ireo olona tra-boina noho ny hain-trano 
amin’ny fokontany Anosibe. Araka ny fanazavan’ny sasany amin’izy ireo dia rava tao anatin’iny 
iny avokoa ny fananan’izy ireo ka nahatonga azy ireo mitaraina ankehitriny. 

“Tsy misy azo raisina intsony ny fananana rehetra fa rava ao avokoa na vilany, kojakoja samihafa 
ny fitaovan’ny mpianatra ”, hoy Razafiarinaly Pierrette, iray amin’ireo tra-boina. Hatramin’ny 
tolakandro, tsy mbola nisy olona nitondra fanampiana ho an’ireto olona ireto. “Efa nanao tatitra 
amin’ny ambaratongam-panjakana samihafa izahay fa tsy mbola nisy nandalo aloha izy ireo nanatitra 
Izahay tato amin’ny fokontany ihany no nitady fanampiana nahafahana nanome sakafo ireo tra-boina”, 
Randrianjafy Heritiana, filohan’ny fokontany Anosibe faharoa. Nambarany fa mbola ny fokontany 
koa no nanome ny tranolay itobian’ ireo tsy manan-kialofana ireo vonjimaika. 

Etsy an-danin’izany, loharanom-baovao iray avy ao amin’ny Boriborintany fahefatra no nahafantarana 
efa nidina an-tsehatra teny an-toerana izy ireo nandritra ny famonoana ny afo sy taorian’izany. 
nohenoinay avokoa ny hetahetan’ireo tra-boina fa ny fomba hahafahany manarina ny fiainany no tena angatahin’izy ireo, 
ny lelavola sy trano fonenana ary ny maro hafa”, hoy ity loharanom-baovao ity. 

Tsiahivina fa tranohazo ny ankamaroan’ireo ravan’ny afo ireo. Ankoatra izany, mpanofa efa nipetraka 
teny an-toerana ny fianakaviana nipetraka tao aminy. Tsy vao voalohany no nisian’ny hain-trano 
amin’ny faritra Anosibe faharoa iny fa efa nisy tamin’ny taon-dasa. Nanamafy, araka izany, ny 
fokontany fa hiezaka izy ireo hiresaka amin’ny tompon’ny tany mba hahafahana mandray fepetra 
tsy hisian’ ny loza toy izay intsony. 











Enregistrer mon nom, mon e-mail et mon site web dans le navigateur pour mon prochain commentaire. 



