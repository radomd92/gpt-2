ANOSIBE : MPANAO TAXIPHONE MATY VOATSATOKA ANTSY – MIDI MADAGASIKARA

Manjaka tsy mijanona ny asan-jiolahy amin’izao fotoana izao. Fantatra mantsy fa ireny mpanoa 
ireny indray no maty notsindromina antsy intelo teny amin’ny faritra Anosibe. Lasan’ilay jiolahy 
ny telefonina nampiasany sy ny vola maty rehetra nandritra ny andro. Teo amin’ny tanany, ny kibony 
tratrany no niantefa ny antsy. Nijininika ny rà. Tamin’ny sabotsy teo no niseho ity asan-jiolahy 
tokony ho tany amin’ny 8 ora alina tany. Ny loharanom-baovao no nahafantarana fa nisy olona hafa 
nanendaka teny an-toerana tamin’io fotoana io. Niezaka nitondra fanampiana ilay mpanao taxiphone 
dia izy indray no nifoteran’ireo olon-dratsy. Tetsy andaniny koa anefa, ao ireo nanamafy fa efa 
mpandendaka mihitsy izy. Raha vao voan’ny antsy ilay tovolahy, nisy ny tsara sitrapo nitondra 
namonjy hopitaly. Noho ny ratra nahazo azy anefa sy ny rà be very dia maty ihany izy. Tsy nisy azo natao 
teny amin’ny hopitaly. Ny ampitso maraina vao afaka nampandre ny fiankaviany ny tompon’andrikitra. 

Isan’andro, eto an-drenivohitra, misy tsy mijanona ny asa fanendahana ataon’ny jiolahy. Ny tena 
ny rehetra anefa, mamono mahafaty izy ireny raha vao sahy miseho manohitra azy ireo olona. Manao 
maro ry zalahy ary tsy misy azo atao. Amin’ny toerana sasany, na andro na alina, handrenesana fanendahana 
ny toerana mangina. Halain’ireo mpanendaka avokoa ny zavatra rehetra amin’ilay olona, na vola 
na telefonina na zavatra hafa heverina fa tsy dia misy vidiny akory. Toa miendrika fampihorohoroana 
izany zavatra izany. 



