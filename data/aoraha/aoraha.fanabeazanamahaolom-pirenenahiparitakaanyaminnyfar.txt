FANABEAZANA MAHA OLOM-PIRENENA :: HIPARITAKA ANY AMIN’NY FARITRA MISY AZY IREO MASOIVOHO ECM • AORAHA

Hanomboka ny asa. Taorian’ny seminera notanterahina teny amin’ny Hotel Le Hintsy Ambohimanambola, 
4 sy 5 novambra lasa teo, dia hitodi-doha any amin’ny faritra niaviany ireo masoivohon’ny Fanabeazana 
olom-pirenena maneran-tany (Ecm) miisa roa amby roapolo. 

“Natao hampifantohana ny tanora amin’ny fandraisana andraikitra eo anivon’ny fiarahamonina 
antom-pisian’ny masoivohon’ny ECM. Izy ireo no ho fitaratra sy hizara ny traikefany any amin’ireo 
niaviany”, hoy Ravelojaona Manda Herilaza, sekretera jeneralin’ny Vaomieram-pirenena Malagasy 
an’ny sampan’ny Firenena Mikambana misahana ny fanabeazana sy siansa ary ny kolontsaina (Unesco), 
ny fandraisany fitenenena tamin’ny lanonam-pamaranana ny seminera. 

Tafajoro ihany koa, tetsy an-daniny, ny sehatra nomerika ifanakalozana mikasika ny fanabeazana 
olom-pirenena maneran-tany ao amin’ny tambajotra sosialy “Facebook”. “Hanampy sy hanamora 
fifaneraseran’ny masoivoho io fitaovana nomerika iray io ary natao hizarana ihany koa ireo hetsika 
ny ECM, izay hotanterahan’izy ireo any an-toerana”, hoy hatrany ny sekretera jene-ralin’ny Comnat/Unesco. 

Notolorana mari-pankasitrahana sy taratasy fanamarinana maha masoivohon’ny ECM isam-paritra 
izy roa amby roapolo mianadahy nandritra ny lanonam-pamaranana. 









Enregistrer mon nom, mon e-mail et mon site web dans le navigateur pour mon prochain commentaire. 



