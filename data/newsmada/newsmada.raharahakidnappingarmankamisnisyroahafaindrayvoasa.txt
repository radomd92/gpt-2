“RAHARAHA KIDNAPPING ARMAN KAMIS”: NISY ROA HAFA INDRAY VOASAMBOTRA OMALY | NEWSMADA

Par Taratra sur 30/11/2018 

Mihazakazaka ny fandehan’ny fanadihadiana sy famotorana mikasika ny “raharaha kidnapping Arman 
Ankoatra ny olona iray, voasambotra ny talata teo ary ireo polisy sy miaramila, izay efa navotsotra 
tany Toamasina, fantatra, araka ny loharanom-baovao azo antoka fa nisy olona roa hafa indray, 
taty Antananarivo, omaly. 

Taorian’ny fanadihadiana niainga avy any Toamasina momba ilay raharaha fakana an-keriny an’i 
Kamis dia nisy indray ny fisamborana nataon’ny zandary taty Antananarivo, omaly. Vokany, olona 
voarohirohy ho isan’ny niray tsikombakomba tamin’ity raharaha ity. Mitohy, araka izany, ny fanadihadiana. 

Fa nisy koa omaly valandresaka ho an’ny mpanao gazety tao amin’ny biraon’ny vondrontobim-pileovan’ny 
Atsinanana niaraka tamin’ny tafika sy ny polisy. Ny kaomandin’ny vondrontobim-pileovan’ny 
Atsinanana, ny Kly Ranaivoarison Théodule ny avy amin’ny zandarimaria, ny chef de corps 1/Rm3, 
Kly Randriamifidy Andy Patrick kosa ny avy amin’ny Tafika raha ny kaomisera Razafindahy Manitra 
sy ny kaomisera Rafaliarivo Jules ny avy amin’ny polisim-pirenena. Notinapaka omaly ny fifanaraham-piaraha-miasa 
amin’ny samy mpitandro filaminana momba ity raharaha ity. Koa raha misy raharaha mahasaringotra 
filaminana amina raharaha toy izao dia misy hatrany ny fifanaraham-piasa toy izao, raha ny fanazavan’izy 
hatrany. 

Filankevitry ny minisitra momba ny “kidnapping” 

Voaresaka nandritra ny filankevitry ny minisitra, natao ny 28 novambra farany teo, tetsy amin’ny 
ny momba ny raharaha “kidnapping” roa farany, nitranga tany Toamasina. Araka izany, miantso ny 
famotorana, ny fitsarana ny filankevitry ny minisitra mba hamoaka na hamaky am-batolampy ny tena 
amin’itony raharaha “kidnapping” itony. Tsy hitsitsy ireo voarohirohy fa hampihatra ny lalàna 
amin’ny heloka nataony. 

Nandritra io filankevitry ny minisitra io ihany koa no nahatsiarovana sy nanomezam-boninahitra 
mpitandro filaminana lavo teo am-panatanterahana ny asany amin’ny ady amin’ny asan-dahalo. 

Farany, hisy ny fanentanana hiadiana amin’ny firongatry ny fitsaram-bahoaka any Toamasina, 
omaly ary hifarana anio 30 novambra. 



Les commentaires sont fermées. 

