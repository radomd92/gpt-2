ANKAZOBE : FAKÀNA AN-KERINY, OLONA EFATRA NAMPIDIRINA AM-PONJA – MIDI MADAGASIKARA

Natolotra ny Fampanoavana ny zoma lasa teo ireo olona efatra voarohirohy tamin’ilay resaka fakàna 
niseho teny Ankazobe, ny voalohan-dohan’ny volana desambra lasa teo. Taorian’ny fakàna am-bavany 
mpitsara mpanao famotorana dia samy nampidirina am-ponja vonjimaika avokoa ireo olona efatra 
miandry ny fotoam-pitsarana azy ireo. Raha tsiahivina ity resaka ity dia raim-pianakaviana iray, 
tamin’ny zanany lahy 9 taona no nalain’ny jiolahy an-keriny rehefa avy nandroba tao amin’ny tanana 
hoe Anosikely ireto olon-dratsy mirongo fiadiana ireto. Taty aoriana anefa dia navotsotr’izy 
ilay raim-pianakaviana raha notanany kosa ilay ankizikely. Taorian’ny fanomezana ny vola 14 
ariary ho takalon’ity ankizy ity dia fantatra fa nalefany ihany koa izy io. Fotoana fohy kely taorian’izay 
nahazoan’ny mpitandro filaminana loharanom-baovao, ny mikasika ireo jiolahy ka nahafahana 
ny lehilahy iray, voalaza fa isan’ny nandray anjara tamin’ilay fangalana an-keriny. Tratra tamin’izany 
Ankazobe ihany ny lehilahy iray, niaraka tamin’ny sakaizany. Mbola nahitana basy sy ody gasy marobe 
koa tany amin’ity olon-dratsy ity. Ity farany no nahafahana nisambotra ireo namany hafa ka ireo 
ny Fampanovana ireo. Fantatra fa mbola misy ny naman’ireto jiolahy ireo miriaria any ary efa mandeha 
fikarohana amin’izao fotoana izao, araka ny fanazavana azo hatrany. 



