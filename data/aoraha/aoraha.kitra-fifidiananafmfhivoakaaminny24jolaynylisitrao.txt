KITRA-FIFIDIANANA FMF :: HIVOAKA AMIN’NY 24 JOLAY NY LISITRA OFISIALIN’IREO KANDIDA • AORAHA

Nifarana tamin’ny zoma lasa teo ny fe-potoana fametrahana ny antontan-taratasy filatsahan-kofidiana 
ireo toerana mandrafitra ny komity mpanatanteraky ny federasiona malagasin’ny baolina kitra 
Manitikitika ny maro ny momba an’ireo mpirotsaka hofidiana ho filohan’ ny federasiona saingy 
ny komity ho famerenana amin’ny laoniny ny baolina kitra (CDN) eto Madagasikara, fa amin’ny 24 
ho avy izao vao hamoaka ny lisitra ofisialy ry zareo. Niparitaka tamin’ny tambazotra serasera 
kosa anefa ny anarana sy sarin’ireo kandidà dimy voalaza fa nanatitra ny antontan-taratasiny 
hikendry an’io toerana etsy amin’ny foiben’ ny FMF etsy Isoraka io. 

“Ny CDN ihany no hamoaka amin’ny fomba ofisialy ny lisitr’ireo kandida. Tapitra amin’ny 23 jolay 
ny fandinihana ny taratasy rehetra. Ny ampitson’io, izany hoe ny 24 jolay, izahay ato vao hampahafantatra 
amin’ny fomba ofisialy”, hoy ny fanazavan-dRakotozanany Hervé, tompon’andraikitry ny serasera 
amin’ny CDN. 

Nahitana fiovana ny tetiandro navoakan’ny komity taorian’ny fivoriambe tamin’ny 12 jona lasa 
teny Anosy. Naroso ho 24 jolay ny famoahana ny lisitra ofisialy raha 1 aogositra no voafaritra tany 
Tsy hiova kosa fa amin’ny 2 aogositra no hanaovana ny antsapaka momba ny laharan’ireo kandida ao 
bileta sy any amin’ ny haino aman-jery. Ny 8 ka hatramin’ny 22 aogositra kosa ny fampielezan-kevitra. 
andro aorian’izay no hananterahana ny fivoriambe hanaovana ny fifidianana. Amin’ny 1 septambra 
hamoahana amin’ny fomba ofisialy ny anaran’ny filohan’ ny federasiona vaovao miampy an’ireo 
vaovao ao amin’ny FMF. 











Enregistrer mon nom, mon e-mail et mon site web dans le navigateur pour mon prochain commentaire. 



