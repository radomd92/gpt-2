ANTSAHAKELY- ANTSIRABE : MASININ-KAZO IRAY NIREHITRA – MIDI MADAGASIKARA

Omaly alarobia maraina be tokony ho tamin’ny 3 ora maraina, nanomboka nirehitra ny orinasa mpanao 
mpivarotra hazo ao Antsahakely Antanivao Antsirabe. Ny setroka sy afo no nanaitra ny tompon-trano. 
fantatra mazava ny niandohan’ny afo, raha ny resaky ny olona teny amin’ny manodidina, dia afo avy 
olona nitana afo tao amin’ny masinina no niandohan’ny firehetana. Ny fanomezan-tanan’ny fokonolona 
be no nahafaty ny afo sy tsy nitaran’izany, soa fa voafehy aloha ny afo, fa raha tsy izay dia zava-doza 
nitranga, satria masinin-kazo roa no mifanakaiky eo amin’io toerana nisian’ny loza io. Mateti-pitranga 
hain-trano teto Antsirabe tato ho ato izay, ary matetika tsy fitandremana no mahatonga azy. Ireo 
hazo hatrany no tena lasibatra. Ny tanànan’Antsirabe anefa tsy mbola manana ireny fiara mpamonjy 
ireny. Andrasan’ny maro ny fahatongavan’izy io, satria efa nilokaloka sy nanome toky teo imasom-bahoaka 
ben’ny tanàna Paul Razanakolona, fa tsy maintsy ho avy izy io, saingy tsy hita akory hatramin’izao. 
tsiahivina, nilaza ny ben’ny Tanana, fa herinandro taorian’ilay hain-trano mahatsiravina nitranga 
Mahazoarivo, ny 25 aogositra lasa teo no ho avy ilay fiara, saingy tsy hita hatramin’izao. 



3 candidat vient d antsirabe… 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

