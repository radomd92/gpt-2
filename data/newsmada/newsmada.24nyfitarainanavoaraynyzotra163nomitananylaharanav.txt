24 NY FITARAINANA VOARAY: NY ZOTRA 163 NO MITANA NY LAHARANA VOALOHANY  | NEWSMADA

Par Taratra sur 20/06/2019 

Nivoitra tao anatin’ny fihaonana nokarakarain’ny kaominina Antananarivo Renivohitra sy ny 
mpitatitra ao amin’ny UCTU sy ny FMA fa ny zotra Mirindra 163 mampitohy an’Ankadikely Ilafy sy Anosy 
nahazoana fitarainana be indrindra, noho ny lesoka sy ny tsy fanarahan-dalàna. 24 ny fitarainana 
avy amin’ny mpandeha tao anatin’ny telo volana farany ka mitana ny laharana voalohany ny zotra 
ao amin’ny Vondrona FMA. Voadinika tao anatin’ny fivorian’ny telo tonta ny hampitomboana ny fametrahana 
andraisana ny fitarainana momba ny mpitatitra sy ny asa fitaterana ataon’ny taxi-be eto an-dRenivohitra, 
ny nambaran’ny tale misahana ny fitaterana sy ny fifamezivezena an-dRenivohitra, Raveloson 
tamin’ity herinandro ity, teny Ambodivona. Ahitana izany fandraisana fitarainana izany eny 
67 ha sy Ankatso. 

Efa-bolana ny fiaraha-miasa teo amin’izy ireo ka nisy ny tatitra mikasika izany. Nampahafantarina 
lisitr’ireo taxi-be tonga manao fizahana (contre visite) eny Antsakaviro. Manana antontan-kevitra 
porofo an-taratasy momba ireo fiara nandalo manao « contre- visite » ny kaominina. 

Nangataka ny hamerenana indray ny bagde ho an’ny mpamily sy ny mpanampy azy toy ny teo aloha kosa 
mpitantana ny kaoperativa sy ny Vondrona. Mbola hisy ny fivoriana miaraka amin’ny polisy monisipaly 
ny fisavana ny taratasin’ny fiara. 



Les commentaires sont fermées. 

