MENABE : ANOSIMENA-MIANDRIVAZO – MIDI MADAGASIKARA

« Ny fandaharanasa Matoy dia manampy betsaka amin’ny fampandrosoana ny kaominina », hoy Stella 
ben’ny tanàna. 

Tsy vitsy ankehitriny fa indrindra ireo ben’ny tanàna vaovao voafidy farany teo, no misedra olana 
fitantanana sy fampandrosoana ireo kaominina. Tsapa fa misy ireo ezaka nataon’ny fanjakana foibe 
famahana ireo olana isan-karazany, nefa voafetra ny hoenti-manana eo am-pelatanany. 

Tohana. « Ny fandaharanasa Matoy dia manampy besaka amin’ny fampandrosaoana ny kaominina », hoy 
Stella Onjiarisoa, ben’ny tanànan’ny kaominina Antevamena, ao anatin’ny distrikan’i Miandrivazo, 
Menabe. Betsaka ireo tohana nomen’ny fandaharanasa Matoy izay vatsin’ny fiaraha-miasa soisa, 
anisan’ireo ny fiofanana maro samihafa, ny fitaovana hoentina miasa, amin’ny fitantanana tsara 
ny famolavolana tetibola, ny fanetsiketsehana ny loharanom-bola eny ifotony ho fanatsarana 
fampidiran-ketran’ny kaominina. Nisokatra sy amperinasa indray amin’izao fotoana izao, ny 
ifotony ny fananantany, rehefa nikatona nandritra ny fotoana naharitra, vokatr’ireo olona maro 
Nohavoazina ny PLOF, na ny « Plan Local d’Occupation Foncière » ho fanomezana karatany ho an’ireo 
ka nampiharina tamin’izany ihany koa ny hetran-tany mifanandrify amin’izany. Nohatsaraina 
lalan-tany mampitohy ny renivohitry ny kaominina sy ny lalam-pirenena faha-34 ho fanamorana 
fivezivezen’ny vokatra sy ny olona. Napetraka ny « agriculture contractuel », na ny fifanekena 
amin’ireo mpamokatra tsaramaso sy ny fikambanana « STOI » amin’ny fampiroboroboana ny sehatra 
tsaramaso « laingon’i Betsiriry » izay mampalaza an’io faritra Miandrivazo io. 

Mpizaha tany. Vokatry ny fiaraha-miasan’ny fanjakana soisa sy ny kaominina Anosimena dia nahazo 
fisotro mandeha amin’ny herin’ny masoadro ny fokontany Masaikampy, ary ho tonga ihany koa, tsy 
ela, ny herinaratra. Mino sy matoky Rtoa Stella Onjiarisoa, izay vehivavy tokana ben’ny tanàna 
anatin’ny faritra Menabe, fa handroso amin’izay ny kaominina Anosimena, izay mahasarika mpizaha 
betsaka noho izy manana ny « embarcadère », na fitobian’ireo lakana sy sambo madinika mpitondra 
mpizaha tany mitsidika ny reniranon’i Tsiribihina sy ny hakantony. 

OPCI Fivoarana. Marihina fa ny kaominina Anosimena dia mpikambana ao anatin’ny « OPCI » fivoarana 
mivantana amin’ny fandaharanasa Matoy, ka ny « association Helvetas Swiss », ny « Association 
Intercoopération Madagascar (AIM ) ary ny « Ong Saha » no manatanteraka ny asa. Ny tanjon’ny fandaharanasa 
ny fampiroboroboana ny toekarena eny ifotony hiadiana amin’ny fahantrana, fa indrindra ho an’ 
vahoaka marefo sy ny vehivavy. 


















