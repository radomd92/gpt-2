HETSIKA FAHAFITO TAONA: NANADIO TENY ANDRAISORO NY ISPPS | NEWSMADA

Par Taratra sur 14/06/2019 

Nidina nanadio ny eny amin’ny fokontany Andraisoro sy eny aminy fokontany Tsiadana ny mpianatra 
anivon’ny sekoly ISPPS, manaraka sampam-piofanana Paramed, tamin’ity herinandro ity. “Natao 
fitondrana anjara biriky ho an’ny firenena izao. Hita ny fahasahiranan’ireo mponina amin’ny 
tanàna. Tsy maharaka ny filan’ny mponina ny isan’ireo toerana fanariana fako amin’ireo fokontany 
Sahirana rahateo ny kaominina sy ny Samva amin’ny fandraofana ireo fako ireo ka manimba ny rivotra 
izany”, hoy ny tale jeneralin’ny sekoly, Ramanahirana Géard. Nanteriny fa tsy tokony hiandry 
fanjakana na ny olona voatokana hanadio tanàna ny rehetra. Tokony samy handray andraikitra tandrify 
ny tsirairay, araka ny nambarany. Notsiahiviny koa fa tafiditra amin’ny fanamarihana ny fankalazana 
fahafito taona nijoroan’ny ISPPS izao hetsik izao. Tsiahivina fa liana amin’ny tetikasa “Fihariana”, 
fanjakana, ny maro amin’ireo mpianatra manovo fahalalana amin’io sekoly io. Misy rahateo ny sampam-piofanana 
an’ireo mpianatra momba ny tetikasa ataon’izy ireo ankoatra ny Paramed. “Ho fanampiana azy ireo 
asa hataony izany. Ilaina anefa ny fanohanana azy ireo eo amin’ny torolalana sy ny tetikasa kasain’ny 
atao”, hoy ihany ny tale jeneraly. 





Les commentaires sont fermées. 

