MPILALAON’NY RD CONGO IRAY NAHATRARANA MENAKA RONGONY • AORAHA

Saron’ny mpiasan’ny Fadintseranana tetsy amin’ny seranam-piaramanidina Ivato, ny marainan’ny 
lasa teo, ny menaka rongony 30 ml tao anaty tavoahangy kely miisa efatra. Nambaran’ny loharanom-baovao 
eo anivon’ny Fadintseranana fa tao anaty sakaosina lehilahy iray teratany Kongoley, izay mpilalao 
tonga hiatrika ny lalaom-bondrona ho an’ny fiadiana ny ho tompondakan’i Afrika na ny “ Afroleague” 
zava-mahadomelina ireo. 

Nandeha tamin’ny sidina KQ260 avy any Nairobi ka nigadona teny amin’ny seranam-piaramanidina, 
efatra ora maraina tamin’io sabotsy io, ity lehilahy ity. Tra-tehaka, nandritra ny fandalovana 
amin’ny fizahana (scanner), ny zava-mahadomelina tao anatin’ny sakaosiny. Nozahana akaiky 
fantatra fa mitentina 1 101 316 ariary ny vidin’ireo menaka rongony ireo izay. 

Mbola voatazona atao famotorana ilay lehilahy voarohirohy, araka ny nambaran’ ny tompon’andraikitra 
amin’ny Fadintseranana, omaly. 









Enregistrer mon nom, mon e-mail et mon site web dans le navigateur pour mon prochain commentaire. 



