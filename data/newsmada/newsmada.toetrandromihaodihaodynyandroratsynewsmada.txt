TOETR’ANDRO  : MIHAODIHAODY NY ANDRO RATSY | NEWSMADA

Par Taratra sur 15/07/2016 

Any amin’ny 2300km avaratra atsinanan’i Madagasikara no ahitana ny andro ratsy mihaodihaody 
arahi-maso akaiky raha ny filazan’ny mpamantatra ny toetry ny andro etsy Ampandrianomby. 

Mikisaka mianandrefana somary atsimo andrefana izy ary mahatratra 19km isan’ora ny hafainganam-pandehany. 

Vinavinana hitombo hery ka mety hanatona an’i Madagasikara io andro ratsy io ny voalohan’ny herinandro 
Hatreto, tsy fantatra na hivadika rivodoza izy na tsia raha ny vaovao hatrany. Tsara, araka izany 
miomana indrindra ho an’ ny faritra atsinanana iray manontolo sy ny faritra afovoan-tany. 

Mila miomana amin’izany ireo handeha vakansy any amin’iny tapany atsinanan’ny Nosy iny amin’izao 
fialan-tsasatra izao. 

Mbola ao anatin’ny vanim-potoan’ny ririnina hatrany i Madagasikara ankehitriny ka hanjaka saika 
ny Nosy ny hatsiaka. 



Les commentaires sont fermées. 

