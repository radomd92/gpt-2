CENHOSOA : HISOKATRA NY TAONA 2017 NY TOERAM-PANDIDIANA NY FO SY LALANDRA | NEWSMADA

Par Taratra sur 09/02/2016 

Hisokatra amin’ny volana avrily 2017 ny toeram-pitsaboana sy fandidiana ny aretin’ny fo sy lalandra 
amin’ny hopitaly Cenhosoa, Soavinandriana Antananarivo, araka ny fanambaran’ny mpikambana 
amin’ny Lions Club eto Antananarivo, ny dokotera Ratsimbazafy Fidy, omaly teny Anosy. Eo an-dalam-pamaranana 
ny fotodrafitrasa eny Soavinandriana, amin’izao fotoana izao. Telo ny zavatra apetraka ao : fandidiana 
ny fo sy ny lalandra, Unité de soins intensifs de cardilogie (Usic) ary ny « coronarographie » ilaina 
amin’ny fandraisana an-tanana ny marary. Anjaran’ny fanjakana malagasy ny mitarika ny tetikasa 
hitondra fanohanana ara-bola hatramin’ny 1 250 000 dolara kosa ny fikambanana Lions international 
alalan’ny fondation. Manana ny mpitsabo ampy fahaizana hikarakarana ny Malagasy isika fa ny fitaovana 
tsy ampy. Amin’ny olona 100 manana olana momba ny fo sy ny lalandra, 37 amin’ireo, maty avokoa satria 
maintsy mivoaka any ivelany hatrany (Maorisy, Frantsa, India…) raha hitsabo tsena. 

Mitentina 2 500 000 dolara ny vola natokana ho an’ny tetikasam-pitsaboana ka ny 50%, entin’ny fondation 
Efa nanaiky rahateo ny fanjakana malagasy fa hanohana ny fametrahana ny toeram-pitsaboana vaovao 
Soavinandriana nandritra ny fihaonana teo amin’ny Praiminisitra, Ravelonarivo Jean, sy ny filoha 
Lions Club, Joe Preston. 



Les commentaires sont fermées. 

