DOKOTERA PIERRE SANS : « TSY AMPY NY OLONA MITILY NY AUTISTE ETO MADAGASIKARA » | NEWSMADA

Par Taratra sur 31/05/2017 

« Hery ho an’ny fandraisana an-tanana ny ankizy malagasy autiste ny faneken’ny ankamaroan’ny 
handray ireny zaza ireny hianatra ao aminy. Tokony hampiana tosika ireny ivonteram-pampianarana 
ho maro anisa », hoy i Pierre Sans. 



Tsy ampy mihitsy ny olona afaka mitily sy mahafehy ny fitiliana ny olona autiste eto amintsika, 
ny zava-misy hitan’ny psychanaliste frantsay, Pierre Sans, nandritra ny fandalovany teto Antananarivo 
Moramanga nandritra ny telo herinandro. Nasain’ny fikambanana Autisme Madagascar teto Madagasikara 
tenany hitily ny zaza autiste sy hanofana ny mpitsabo, paramédicaux ary mpisehatra sosialy malagasy 
ka hanampy amin’ny fitiliana aty aoriana. 73 ny isan’ny ankizy 3-12 taona nandalo fizahana ka manodidina 
50 eo ho eo no voatily fa autiste, araka ny fanazavany ihany, omaly teny Mahatony. Ny ambiny kosa 
aretina tsy fahita firy vokatry ny olana niseho teo amin’ny reniny nandritra ny fitondrana vohoka 
ny fiterahana ka nisy fiantraikany teo amin’ilay zaza. Tranga niseho betsaka tany Moramanga io 
io satria avy amin’ny fianakaviana sahirana avokoa ireo ankizy ireo. Ny ankizy sasany indray tsy 
hiverenana hotilina fanindroana aorian’ny herintaona hanamarinana na autiste tokoa na tsia. 

Voalazany fa ilaina ny manao fanadihadiana ara-panjakana ireo mpitsabo profesora mandidy zaza 
amin’ny antony na koa manome karazam-panafody tsy mitondra na inona na inona akory ho an’ilay ankizy 
entin’ny fahazarana na tsy fahafehezana ny fitiliana mihitsy. Niresaka mivantana tamin’ny minisitry 
Fahasalamana izy ary nanambara izany ahiahiny izany. 



Ho avy ny fikambanana Orthophoniste du monde 

Mihoatra ny 50 ireo mpitsabo, mpisehatra sosialy niofana momba ny fitiliana ny autiste niaraka 
dokotera Pierre Sans. « Tanjona ny hametraka ivontoerana miaraka amin’ny olona niofana hitily 
autiste. Hizara sokajy roa ny asa : voalohany ireo olona niofana toy ny mpitsabo, mpisehatra sosialy 
mitily ny autiste. Sokajy faharoa, mpitsabo manamarina tokoa fa autiste ilay olona sy manoro hevitra 
tsara ho fantatry ny fianakaviana », hoy ny filohan’ny Autisme Madagascar, Raveloarimisa Mbolatiana. 
faharoan’ny fikambanana ny hanasa ny fikambanana Orthophonistes du monde hanampy ny ray aman-dreny 
autiste) sy ny mpiandraikitra sekoly satria betsaka ny ankizy autiste tsy afaka miteny. 



Les commentaires sont fermées. 

