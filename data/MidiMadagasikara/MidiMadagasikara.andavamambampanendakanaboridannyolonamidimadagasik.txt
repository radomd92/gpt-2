ANDAVAMAMBA : MPANENDAKA NABORIDAN’NY OLONA – MIDI MADAGASIKARA

Fitsaram-bahoaka hafa kely indray no nitranga teny Andavamamba manakaiky ny CENAM, ny asabotsy 
teo tokony ho tamin’ny 4 ora sy sasany hariva. Mpandalo iray no niantso vonjy fa nisy nanendaka raha 
iny toerana iny. Voalaza fa lasan’ilay mpanendaka ny finday teny an-tànany. Ireo rehetra nanatri-maso 
tsy nihanona nihaino izany fitarainana izany fotsiny, fa avy hatrany dia rifatra nanenjika an’ilay 
ho nanendaka. Azo soa aman-tsara ilay lehilahy, saingy tsy nisy nitondra teny amin’ny manam-pahefana 
izy fa nanaovan’ny olona ny fitsarany teo. Notaritaritin’ny olona tamin’ny vozon’akanjony teny 
arabe ity farany ho hitan’ny olona rehetra ary nalàn’izy ireo ihany koa ny akanjony. Takon-kenatra 
no hita teny aminy. Tsy vitsy tamin’ireo izay nandalo teny no nahita izany tranga izany, eny fa hatramin’ireo 
tany anaty “taxi-be” aza. Nisy tamin’ireo nanatri-maso ny zava-nitranga rehetra no nanamarika 
efa ela io lehilahy io no nanao izao asa ratsy izao. Anisan’ireo mpanendaka mampikaikaika ny mponina 
mpampiasa ny làlana eny amin’iny faritra iny izy ity. Manamarina an’izany ny nahatrarana karazana 
maro tany am-paosiny rehefa nosavaina ny akanjony, nialoha ny nanalàn’ny olona izany. Tsy mahagaga 
izany satria iny toerana iny dia efa ela no voasokajy ho isan’ireo tena “faritra mena”. Taorian’ny 
olona azy, fantatra fa nentin’ny olona teny amin’ny polisy ihany ranamana. 



Mety tsara izany, tokony haboridana sy solaina daholo ny mpanentana tratra dia avy eo entina Any 
polisy. Tena hampiova zavatra maro eo @ fiaraha-monina raha lasa Fahazavana izany. Ary dia hihena 
mpanendaka. 


















