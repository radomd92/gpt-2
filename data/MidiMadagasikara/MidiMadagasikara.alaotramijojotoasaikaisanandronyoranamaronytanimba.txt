ALAOTRA : MIJOJO TOA SAIKA ISAN’ANDRO NY ORANA, MARO NY TANIMBARY RAKOTRY NY BEDANA – MIDI MADAGASIKARA

Toa iri-mahaory ny firotsaky ny ranon’orana aty Alaotra amin’izao fotoana izao. Raha nanomboka 
krismasy teo, dia toa saika isan’andro ny fijojon’ny orana, ka nisy ireo toho-drano izay efa reradreraka 
vaky, ny lakandrano mitondra ireo rano rahateo maro no tsentsina. Mitaraina arak’izany ireo mponina 
toerana iva any amin’iny faritra Morarano sy ny manodidina iny, fa rakotra rano avokoa ny tanimbary 
fotoana izao. Raha mbola mitohy io ato ho ato dia atahorana ny voka-bary amin’ity taona ity. Ny faritra 
toerana sasany indray dia nahazo tombony, satria ampy ho azy ireo ny ranon’orana ka afaka miasa 
ny vahoaka. Na ny làlana na ireo tamboho dia betsaka no nirodana vokatry ny oram-be nikija tato ho 
nisy mihitsy aza fahafatesan’ny omby lehibe iray izay lasan’ny rano ny faran’ny taona teo. Anisan’ny 
olana amin’ny tanan-dehibe sasany ny tsy fanajana ny lalàna mifehy ny tanan-dehibe, ka eny ambony 
no manao trano sy mamboly amin’ny sisin’ny tatatra ka rehefa fahavaratra mitondra faisana hatrany 
tsentsina ny tatatra ary miakatra an-tanàna ny rano. 



