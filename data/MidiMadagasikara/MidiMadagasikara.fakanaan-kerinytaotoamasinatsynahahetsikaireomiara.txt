FAKANA AN-KERINY TAO TOAMASINA : TSY NAHAHETSIKA IREO MIARAMILA ROA LAHY MPAMBINA AZY MANOKANA – MIDI MADAGASIKARA

Tsy nisy efa-bolana taorian’ny fakana an-keriny an’i Akyl Cassam tompon’ny orinasa SCIM. Nizar 
44 taona fantatry ny namany amin’ilay solon’anarana hoe “Zouzou” indray no nisy naka an-keriny 
zoma 8 jona teo, raha teo am-pidirana ny vavahadin’ny tranony ao Salazamay-avaratra izy teo analenalen’ny 
6 ora sy sasany hatramin’ny 7ora hariva teo. 

Manana mpiambina manokana. Mpandraharaha ity tera-tany Khoja nisy naka an-keriny ity ary fanindroany 
azy an-keriny ity tranga tamin’ny zoma teo ity; izay nahatonga azy ho lasa manana mpiambina manokana 
roa lahy mitazona basy. Efa nandrasan’ireo mpaka an-keriny azy tsy lavitra ny tranony izy raha 
hody hariva iny, ka jiolahy efatra nitondra môtô scooter nanao taingin-droa izy ireo. Tsy nahahetsika 
ireto miaramila roa mpiambina azy manokana raha nipoitra nanambana basy azy ireo izy efa-dahy 
an-keriny ireto. Tsy naharay ny basiny ho fiarovan-tenany koa ity tera-tany Indiana ity nandritra 
Ny fiarany ihany no nitondran’ireto mpaka an-keriny azy, ary najanon’ireto andian-jiolahy teo 
kosa ireto miaramila mpiambina azy raha nalain’izy ireo ny basin’izy roa lahy. 

Vovoka Sakay sy Rongony. Taorian’ny fahazoan’ny mpitandro ny filaminana ny vaovao, dia raikitra 
hatrany ny savahao nataon’izy ireo eran’ny Tanàna sy ireo faritra manodidina an’i Toamasina rehetra; 
ny sabotsy maraina tokony ho tamin’ny 7ora no hita tao Mangarano II ilay fiara Ford Ranger volon-davenona 
ny laharana 12890 WWT nitondran’ireo mpaka an-keriny azy nitsoaka. Ny nanaitra ireo mpitandro 
filaminana nijery sy nanadihady ilay fiara, dia ny fahitan’izy ireo vovoka sakay sy ravina rongony 
anatin’ilay fiara, izay heverina fa hanariana dia izay mety ho fakana alika mpitsongo. Mbola hita 
anatin’ilay fiara ihany koa ny basy PA marika “Browing” fiarovan-tenan’i Nizar Pirbay. Feno bozaka 
fotaka ihany koa ny fanambanin’ilay fiara Ford Ranger, tamin’ny fotoana nahitana azy tao Mangarano 
izao. 

Vola 600 tapitrisa ariary. Ny angom-baovao ihany koa no nahalalana, fa talohan’izao fakana an-keriny 
izao, dia nisy namaky ihany koa ny magazainy ao Ampilaolava ny alin’ny 29 may nifoha ny 30 may lasa 
izay mbola miaramila koa ny mpiambina azy nefa ilay mpiambina mihitsy no nitondra ireo andian-jiolahy 
azy izay. Efa miandry fitsarana any am-ponja avokoa ireo efatra sy ilay miaramila mpiambina amin’izao 
izao. Araka ny loharanom-baovao, dia efa nikasa hamoaka vola 600 tapitrisa ariary tamina banky 
teto Toamasina ingahy Nizar Pirbay tsy ela izay, saingy nolavin’ny bankiny izany nefa hoe saika 
entana teo anivon’ny fadin-tseranana ilay vola be. Koa heverina fa misy ifandraisany amin’izao 
an-keriny azy izao avokoa izany tranga rehetra izany, ka eo am-panadihadiana ny raharaha ny mpisahana 




Izao no soso-kevitro @ ireo mpanao fakana an-keriny sy ny dahalo tratra ary ireo mpamono olona : 
indray ny FONJAN’I NOSILAVA dia alefa any izy ireo higadra mandram-pahafaty. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

