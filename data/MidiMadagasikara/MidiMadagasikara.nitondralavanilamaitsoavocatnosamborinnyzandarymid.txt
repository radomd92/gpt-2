NITONDRA LAVANILA MAITSO : AVOCAT NOSAMBORIN’NY ZANDARY – MIDI MADAGASIKARA

Teny amin’ny làlam-pirenena, nandritry ny fisavana mahazatra ataon’ny mpitandro ny filaminana 
nanapa-kevitra ny zandary ny nitazona ilay mpisolovava. Teny amin’ny làlam-pirenena fahenina, 
mankany Antsohihy no nitrangan’izany, ny alarobia teo, tokony ho tamin’ny iray ora tolakandro. 
zandary avy ao amin’ny kaompania Antsohihy no nanatontosa ny fisamborana raha araka ny fampitam-baovao 
Fiara Peugeot 309 no nentin’ilay mpisolovava. Nisy fonosana maromaro tao amin’ny fasian’entana 
nosavaina. Nanintona ny mason’ny zandary avy hatrany izany ary rehefa nosokafana, dia hita fa 
marobe no tao. Raha araka ny fanazavan’ny zandary hatrany, dia milanja 220 kilao ireo lavanila 
mbola maitso. Ny anton’ny fitazonana indray, dia satria mbola tsy misokatra ny tsenan’ny lavanila 
tsy amin’ny volana jona. Dikan’izay, raha araka ny zandary, dia sokajiana ho fandikan-dalàna 
fiotazana sy fitondrana an’izany mandehandeha ary indrindra ny fivarotana azy. Rehefa nohenoina 
olona voakasik’ity raharaha ity, dia fantatra fa avy any Befandriana ireo lavanila no nalaina 
saika hoentina any Anjiabory, distrikan’Analalava mba hikarakarana azy. Vao tsy ela koa izay, 
herinandro ity, no nisy polisy roa nosamborin’ny zandary rehefa tratra nitondra lavanila maitso 
anatin’ny fiara tsy mataho-dàlana nentiny. Raha ny fihevitry ny olona ao an-toerana ny zava-mitranga, 
mitady fomba hoentina hamoahana ny lavanila halatra ao amin’ny faritra betsaka azy ireo ny mpanao 
ka ny fanaovana kolikoly mba hampiasana ireo olona matetika tsy voasakana no tena tetika. Saingy 
nahomby aloha izany tato ho ato raha jerena amin’ny zava-nitranga faramparany teny amin’ny lalam-pirenena 
sy faharoa; izay nisian’ny fisamborana nisesisesy. 




















