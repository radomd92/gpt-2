FIREHETANA :: TRANO ENINA RAVAN'NY AFO • AORAHA

Tranohazo efatra sy trano biriky lehibe roa no niaraka kilan’ny afo, tetsy amin’ny 67Ha Avaratra 
omaly maraina. Nolalovan’ny afo saingy nieren-doza ihany ny trano iray hafa. 

Tao anaty torimaso tanteraka ny olona no niredareda ny lelan’afo, tokony ho tamin’ny iray ora sy 
maraina. Nambaran’ny loharanom-baovao avy amin’ny Sampana mpamonjy voina fa tao amin’ny tranona mpivady lehibe iray no niavian’ny afo. Tsy fantatra mazava 
nahatonga izany fa ny afo efa niredareda no tazana. 

Nalaky niitatra izany noho ny fisian’ireo tranohazo mifanakaiky. «Voavonjy ara-potoana ireo 
mpivady. Tsy nisy rahateo ny olona naratra na namoy ny ainy », hoy ny eo anivon’ny Sampana mpamonjy 


Fiara lehibe efatra mpamono afo no nalefa teny an-toerana, vantany vao nahare ny antso vonjy ny 
mpamonjy voina etsy Tsaralalana. Voalaza fa noho ny tsy fisian’ny vavafantsona fakana rano eny 
faritra iny no antony nitondrana an’ireo fiarabe ireo. Dimy ambin’ny folo minitra teo ho eo vao 
tanteraka ny afo. 









Enregistrer mon nom, mon e-mail et mon site web dans le navigateur pour mon prochain commentaire. 



