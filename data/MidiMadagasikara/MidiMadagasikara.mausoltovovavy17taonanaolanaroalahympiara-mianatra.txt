MAUSOLÉ : TOVOVAVY 17 TAONA NAOLANA ROALAHY MPIARA-MIANATRA TAMINY TALOHA – MIDI MADAGASIKARA

Tovovavy iray 17 taona monina manodidina an’ Antanimora no naolana roalahy mpiara-mianatra taminy 
teny Mausolé, ny asabotsy hariva teo, tokony ho tamin’ny 4 ora sy sasany. Sipan’ity tovovavy ity 
aloha ny iray tamin’ireo voalaza fa nanolana azy. Tamin’io fotoana io, raha ny fanazavana azo dia 
tampoka teny amin’ny faritry Mausolé ireto mpiara-mianatra taloha. Minitra vitsy taorian’io, 
ny havany tamin’ny finday ity tovovavy ity, ary nilaza fa nisy nanolana. Nandeha haingana teny 
toerana voalaza fa nitrangana ny fanolanana ny fianakavian-drazazavavy. Tovolahy iray 15 taona 
fa nanolana azy voasambotra ary nentina teny amin’ny mpitandro filaminana. Rehefa nofotorana 
tovolahy dia nandà ny fiampangana azy, nilaza fa ilay tovovavy no niantso azy, ary niresaka tsotra 
ny mpinamana rehetra izahay. 

Sipa maditra. Gaga ny rehetra, hatramin’ny mpitandro filaminana nandray an-tànana ny raharaha, 
tonga dia nitaky vola efatra hetsy ariary tamin’ny renin’ilay tovolahy notondroiny fa nanolana 
zanany ny rain’ilay tovovavy. Tsy resy lahatra ihany koa ny mpanao famotorana fa nivadibadika 
ny valin-tenin’ilay tovovavy, rehefa nohadihadiana lalina izy. Noho izany, navosotra ary nalefa 
ilay tovolahy. Raha ny loharanom-baovao dia tsy vao sambany ny ray aman-drenin’ity zazavavy (sipa 
ity no mitory olona manan-katao, ary milaza hatrany fa nisy nanolana ity zanany. Misy ireo matahotra 
higadra ka manome ny vola takian’izy ireo. Afak’omaly io anefa vaky ambatolampy ny paika rehetra 
bizina rapida hafahafa ity. Hitory ny ray aman-drenin’ilay tovolahy nosoram-potaka noho ny fanalam-baraka 
ireo. 



Mibebaha ianareo fa andro farany izao vanim-potoana iainan-tsika izao 


















