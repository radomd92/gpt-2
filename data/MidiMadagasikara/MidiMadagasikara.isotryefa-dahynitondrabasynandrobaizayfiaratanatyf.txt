ISOTRY : EFA-DAHY NITONDRA BASY NANDROBA IZAY FIARA TANATY FITOHANANA – MIDI MADAGASIKARA

Nanararaotra ny fitohanan’ny fifamoivoizana ireo mpandroba mitam-basy, tetsy Bekiraro-Isotry. 
nanomboka maizina ny andro satria manodidina ny tamin’ny enina ora sy sasany hariva no nisehoan’ilay 
nitranga ny alarobia teo. Efa-dahy izy ireo no tompon’antoka ary nandeha tsiroaroa tamin’ny scooter 
Nijanona ary namoaka basy amin’izay rehefa nifanandrify tamin’ireo fiara marobe izay tsy afa-nihetsika 
ny fitohanana. Nambanana tamin’ilay fitaovam-piadiana ny olona tao anaty fiara ary nasaina nanome 
finday sy ny firavaka volamena teny am-bozona. Tsy ny olona tao anatin’ny fiara iray ihany no niharan’izany 
hafakely izany, satria notetezin’ireo olon-dratsy nitaingina moto izay nifanitsy taminy. Nisy 
nahatsikaritra ka saika hanohitra saingy napoakany ny basy no sady nanomboka nitsoaka tamin’izay 
mpanafika. Mbola feno olona nifamezivezy teo an-toerana ary ny làlana rahateo tsy nalalaka vokatry 
fitohanana, kanefa dia sahin’ireo ny nanatontosa ilay asan-jiolahy. Saika hamonjy ihany ny olona 
ary ireo efa voatafika rahateo mba nikasa ny hanohitra, saingy vao nirefotra ny basy dia tapitra 
ilay fikasàna. Ny manodidina ihany koa vao naheno an’izany, dia tsy nisy sahy niditra an-tsehatra. 
nitsoaka mora foana arak’izany ireo olon-dratsy rehefa vita ny fanafihana. Finday maromaro sy 
volamena no lasa ary izany rahateo no tena nokendren’ireo mpanafika, raha ny fiheverena azy. Raha 
fanazavana azo avy tamin’ny mpitandro ny filaminana mantsy, dia ireo avy hatrany no nanontaniana 
vao tsy maintsy namaha ny varavaran’ny fiara ireo olona tao anatiny. Matetika ihany no misy ny fanararaotan’ny 
sinto-mahery ny fitohanan’ny fifamoivoizana, saingy ity indray mitoraka ity dia hafakely ny 
asan-jiolahy : nampiasa basy ary notetezina ny fiara. Midika izany rehetra izany fa mivoatra hatrany 
koa ny fomba fanafihan-jiolahy eto An-drenivohitra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

