ITAOSY : MPIVADY NOTSINDRONIN’NY MPIASANY ANTSY – MIDI MADAGASIKARA

Habibiana tsotr’izao. Omaly maraina tokony ho tany amin’ny 8 ora maraina ho any no nifamonjena 
an-tranony ireto mpivady roa ireto, teny Ambohidrapeto, Itaosy. Araka no vavao re dia nahitana 
izy ireo. Niboiboika ny rà. Araka ny fantatra hatrany dia tsindron’antsy teo amin’ny tendany no 
azy ireo nifamonjena io maraina io. Raha ny fanazavan’ny mpitandro filaminana dia toa hoe ny mpiasany 
no nahavita izao habibiana izao. Mpiasa lahy tao an-tranony ary ankevitry ny mbola natory teo am-pandriana 
olona roa ireto no nanaovan’ity mpanampy ity ny asa ratsiny. Soa fa nalaky voavonjy sy nahazo toeram-pitsaboana 
olona ireto ka tsy misy hatahorana ny ainy araka ny loharanom-baovao teny an-toerana hatrany. 
tsaboina eny amin’ny hôpitaly izy olona ro ireto hatramin’izao. Hatreto aloha dia mbola tsy fantatra 
ny anton’izao famonoana ankitsirano izao. Satria dia raha ny tenda izany no kendrena efa ny hamono 
mihitsy no kinendrin’ity nahavanon-doza ity. Mandeha ny famotorana ataon’ireo mpitandro filaminana 
fotoana izao. 



