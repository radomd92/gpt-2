FLM SY FJKM : NANEHO NY TETIKASANY NY TANORA | NEWSMADA

Par Taratra sur 03/04/2017 

Tonga teny amin’ny lapan’Iavoloha ireo tanora 22 avy amin’ny FLM sy FJKM nampahafantatra ny tetikasam-pampandrosoa 
tanora, novolavolain’izy ireo. Notarihin’ny filoha lefitry ny FLM, Mamanante Toromare, izy 
tamin’izany. 

« Te hanampy ny fanjakana izahay amin’ny alalan’ny tetikasa hahafahan’ny tanora mandray anjara 
fampandrosoana », hoy ity filoha lefitra ity sady mpitondra tenin’ireo delegasiona tonga teny. 

Fanirian’ireo tanora avy amin’ny lafivalon’ny Nosy ny hisian’ny toeram-panaovana fanatanjahantena 
sy ny hisian’ny famatsiana ara-bola ireo tanora. Eo indrindra koa ny fanokafana trano fandraisam-peo 
hahafahan’ireo antoko mpihira manaparitaka ny filazantsara an-kira. Ankoatra izany ny fisian’ny 
hahafahan’ny tanora mivelona. 

Nihaino ireto tanora kristianina ireto ny filoha Rajaonarimampianina ary nilaza fa manana anjara 
amin’ny fampandrosoana ny firenena tokoa ny kristianina. Nampahatsiahy ihany koa izy ny amin’ny 
lava ataon’ireo filoham-piangonana sasany fa tsy miantsehatra amin’ny asa fampandrosoana akory. 

« Mitaky tanora vonona sy vanona ary tia tanindrana ny firenena. Tsara ny tetikasa narosonareo 
hodinihina ny fanatanterahana izany », hoy hatrany ny filoha. 



Les commentaires sont fermées. 

