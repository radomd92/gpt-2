TSIPY KANETIBE :: HITONDRA FANOVANA HO AN’NY CBT NY BIRAO VAOVAO • AORAHA

Vita omaly ny fanamboarana ny kianjan’ny tsipy kanetibe eny amin’ny klioban’ny mpanipy kanetibe 
Antananarivo (CBT) etsy Mahamasina. Naharitra iray volana ny fanatsarana voalohany nataon’ny 
vaovaon’ny biraon’ny fitantanana. 

Vao lany tamin’ny volana jolay teo izy ireo ka hitondra ao anatin’ny roa taona. “Hitondra rivo-baovao 
an’ny klioba izahay. Voalohany amin’izany ny fanamboarana ny fotodrafitrasa. Vao ny asa vonjimaika 
aloha no vita. Mbola mikasa hanangana kianja mitafo izahay. Hangatahana fiaraha-miasa amin’ny 
Antananarivo Renivohitra izany”, hoy Rasolonirina Heriniaina, filohan’ny klioba. Hisy fepetra 
ny fampidirana olona ao amin’ny kianja manomboka izao. 

Mikarakara fifaninanana ny mpikambana, amin’ny 31 aogositra sy 1 septambra ho avy izao. Nilaza 
ny filohan’ny klioba fa “hanokafana ny fanatsarana hoentina ho an’ny CBT io fihaonana hotanterahina 
amin’ny kianjan’ny CBT io”. 

Misokatra ho an’ny rehetra ny fifaninanana ho an’ny olon-droa, sokajy vehivavy sy ho an’ny olona 
sokajy lehilahy. Mpilalao miisa zato no andrasan’ny mpikarakara. 











Enregistrer mon nom, mon e-mail et mon site web dans le navigateur pour mon prochain commentaire. 



