MIHARATSY NY TSENA : TSY MITSAHA-MIDINA NY VIDIN’NY NIKELA | NEWSMADA

Par Taratra sur 10/05/2017 

Misedra olana hatrany ny orinasa mpamokatra nikela, vokatry ny haratsin’ny vidiny eo amin’ny 
iraisam-pirenena. Tafidina ho 9.370 dolara ny vidin’ny iray taonina, ny tapaky ny volana janoary 
teo. Araka ny fanadihadian’ny manam-pahaizana eo amin’ity sehatra ity, nahatonga io fitotongan’ny 
io ny fiverenan’Indonezia hanondrana akora nikela any ivelany indray, taorian’ny fikatonan’ny 
mpamokatra nikela tany Philippines. 

Na izany aza, vao mainka nitotongana ihany ny vidin’ny nikela taty aoriana. Nanomboka ny herinandro 
volana mey teo, tafidina ho 8.935 dolara/t ny vidiny eo amin’ny tsena iraisam-pirenena. Vidiny 
ambany indrindra io tamin’ity taona ity. 

Orinasa vaventy anisan’ny mamokatra nikela ny Tetikasa Ambatovy, voalohany amin’ny vokatra 
any ivelany. Voatery mampihena ny masonkarenany sy ny fandaniany ny orinasa vokatr’izao fitotongan’ny 
nikela eo amin’ny tsena iraisam-pirenena izao. 



Les commentaires sont fermées. 

