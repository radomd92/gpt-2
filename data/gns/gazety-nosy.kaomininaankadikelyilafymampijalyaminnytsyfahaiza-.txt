KAOMININA ANKADIKELY ILAFY : MAMPIJALY AMIN’NY TSY FAHAIZA-MANDRAY OLONA !

Androany faha 06 jona 2019, dia mba nisy fanaovana taratasy nilaina maika tato amin’ny Kaominina 
Ankadikely Ilafy. Akory ny hagaganay tamin’ny tsy fahaiza-mandray olona nataon’ireo mpiasam-panjakana 
miasa ao ireo! Mihevitra fatratra mantsy ny sasany amin’izy ireo fa azy ny fahefana. Vitany tokoa 
mampijaly amin’ny fampiandrasana olona ela be eo an-tokotany, satria ny seza ao anatin’ny birao 
tsy azo ampiasaina. Tapakandro maninjitra ve lany hiandrasana ny sitrapon’ny mpiasa ao amin’io 
io ? 

Tena tsy rariny satria tsy misy henatra intsony ireo mpiasa ao fa efa raiki-tapisaka tokoa ny toetra 
Sonia an’ny tompon’andraikitra izay tsy hita ary tsy tonga miasa ve no andrasana ela toy izany ? 

Angaha ireo olona izay tenenina farany ireo mahazo manao izay danin’ny kibony, izany hoe miasa 
tiany ahatongavana, ary mandeha amin’ny tiany handehanana ? Tsy mba misy ny atao hoe fitsinjovana 
amin’ity kaominina ambanivohitr’Ankadikely Ilafy ity. Efa ela tokoa hoy ireo vahoaka niandry 
ireo mpiasam-panjakana ireo no tao amin’io toerana io, ka na miova aza ny tompon’andraikitra voalohany, 
ry zareo eo foana, ary ny fikitakitana sy ny tsy fanajana olona no tena hainy. Tsy mba misy iray azo 
fa manao teny an’avona daholo izy ireo. Koa mba mangataka izahay mpiara-monina aty Ankadikely 
farafaharatsiny amin’izao 

fitondrana vaovao izao, mba hisy ny fanaraha-maso miafara amin’ny famaizana an’ireo mpiara-miasa 
ny tsy mety ireo, amin’ialalan’ny fampitandremana na “avertissement” homena izay tratra rehetra, 
hisorohana ny fitsaram-bahoaka izay hita fa tsy mety ataon’ny mponina ankehitriny. 





