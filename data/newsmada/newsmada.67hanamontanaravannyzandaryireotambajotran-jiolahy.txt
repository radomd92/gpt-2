67 HA – NAMONTANA… : RAVAN’NY ZANDARY IREO TAMBAJOTRAN-JIOLAHY MPANAO FANAFIHANA | NEWSMADA

Par Taratra sur 07/02/2018 

Jiolahy miisa valo indray saron’ny zandary avy ao amin’ny borigadin’Imerintsiatosika teny 67 
Namontana ary Nosibe, ny 4 febroary 2018 lasa teo. Basy PA vita gasy iray sy balana basim-borona 
ary odigasy marobe no tratra tany amin’izy ireo… 

Nanafika tokantrano iray ao amin’ny fokontany Ankeribe, kaominina Ambohimandry, distrikan’Arivonimamo 
jiolahy ireto, ny zoma 26 hifoha 27 janoary 2018 lasa teo tokony ho tamin’ny 1 ora maraina. Lasan’ireo 
tamin’izany ny entana sarobidy tao an-trano niaraka tamin’ny vola 1 200 000 Ar sy kojakoja tokantrano. 
vokatry ny tifitra nataon’ireo jiolahy ny renim-pianakaviana iray ary mbola manaraka fitsaboana 
amin’ny hopitaly HJRA. Nametraka fitoriana teny amin’ny biraon’ny zandary Imerintsiatosika 
niharam-boina ny ampitson’io fanafihana io. Nisy koa ny fiaraha-miasan’ny zandary tamin’ireo 
fanomezam-baovaon’ireo olona tao an-tanàna. Voasambotra teny Namontana sy Anosibe ny roa lahy 
jiolahy tompon’antoka tamin’ity fanafihana ity, ny 4 febroary 2018 lasa teo. Nandritra ny famotorana 
roa lahy ireo no nanondroany ireo namany enin-dahy niaraka tamin’ireto roa lahy ireto. Mipetraka 
amin’ny kaominina Ambohimandry sy Imerintsiatosika ry zalahy ireto ka noraisim-potsiny. Mbola 
basy PA vita gasy iray miaraka amin’ny fanafody gasy maro isan-karazany ary antsilava fampiasan’izy 
rehefa manao fanafihana tao an-tranon’izy ireo nandritra ny fisavana nataon’ny zandary. Niaiky 
zalahy ireto fa tena tompon’antoka tamin’ity fanafihana ity ary efa nampitondra faisana ny mponina 
faritra Imerintsiatosika sy ny manodidina iny. 



Les commentaires sont fermées. 

