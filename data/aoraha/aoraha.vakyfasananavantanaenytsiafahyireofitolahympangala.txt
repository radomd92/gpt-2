VAKY FASANA :: NAVANTANA ENY TSIAFAHY IREO FITO LAHY MPANGALATRA TAOLAN-DAVA • AORAHA

Naiditra am-ponja vonjimaika avokoa ireo olona miisa valo mpikambana ao amin’ny tambajotran-jiolahy 
fasana manodidina an’Antananarivo, afak’omaly. Nalefa mivantana any amin’ny fonjaben’i Tsiafahy 
fito. Vehivavy iray kosa naiditra eny amin’ny fonjan’Antanimora. 

I Manjakandriana, Andriampamaky, Talata Volo­nondry, Ambohimanga Rova, Tsiafahy, Andoharanofotsy, 
Ambohibary ka hatrany Antsirabe no fantatra fa efa lasibatr’ireto mpamaky fasana ireto. 

Niainga tamin’ny fisamborana olona roa tany Ambohibary-Manjakandriana, tamin’ ny 3 jona lasa 
no nahafahan’ny zandarimaria any an-toerana nandrava an’ity fikambanan-jiolahy mpandroba 
ity. 

“Tamin’ny fanadihadiana natao tamin’izy ireo no naneken’izy rehetra fa mpamaky fasana. Tsy nisy 
nilaza izay mpividy na mpandray ny taolan-dava alain’izy ireo ao anaty fasana kosa anefa izy rehetra”, 
ny loharanom-baovao akaiky ny mpanao famotorana. 

Nilaza ihany koa ireo mpanao fanadihadiana fa “angom-baovao avy amin’ireo mponina tany amin’ireo 
nolalovan’ireo olona roa tra-tehaka tamin’ny voalohany no niafara tamin’izao fisamborana ireo 
marobe izao”. 









Enregistrer mon nom, mon e-mail et mon site web dans le navigateur pour mon prochain commentaire. 



