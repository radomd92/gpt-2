AMBALAVAO : OLONA 7 MATY NILATSAHAM-BARATRA – MIDI MADAGASIKARA

Tsy ny asan-dahalo ihany no mampihorohoro sy mampitaintaina ny ankamaroan’ny mponina any amin’ny 
Ambalavao Tsienimparihy, faritra Matsiatra Ambony, ankehitriny, fa ny fipoakan’ny varatra 
ihany koa amin’izao fotoam-pahavaratra maha betsaka ny rotsak’orana izao. Nanomboka ny fiandohan’ity 
ity, raha araka ny fampitam-baovao azo, dia olona fito no maty nilatsaham-potaka, ka ny enina tamin’ireo 
amin’ny kaominina ambanivohitra Mahavony, ny alatsinainy teo, tao an-tampon-tanànan’ Ambalavao 
ny iray namoy ny ainy, afak’omaly. Vokatry ny rotsak’orana nijojo izay hatrany, dia maro amin’ireo 
fambolena no dobo rano amin’izao any amin’ity distrika malaza amin’ny tsenan’omby eto Madagasikara 





















