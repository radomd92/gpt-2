TAPAKA NY HERINARATRA AO AMIN’NY IOGA : HOROHORONTANY TAO ANTSIRABE | NEWSMADA

Par Taratra sur 30/01/2018 

Nihetsika indray ny tany ao Antsirabe, ny alatsinainy maraina tokony ho tamin’ny 2 ora latsaka 
araka ny fampitam-baovao avy amin’ny mponina any an-toerana. Mafy ny fihetsehana izay naharitra 
segondra ka betsaka ireo taitra nanahy ny hiverenan’ny tranga tamin’ny taon-dasa, volana janoary 
amin’izao ihany. Naheno ny fihetsehana hatrany Ambositra sy ny distrika manodidina maromaro. 
tombanana, tsy betsaka ny fahasimbana nateraky ny fihetsehan’ny tany farany teo raha mitaha ny 
2017. Mbola misy takaitra tsy tafarina hatramin’izao any an-toerana”, hoy ny mponina. 

Nanontaniana ny refin’ny fihetsehan’ny tany teny anivon’ny Institut et observatoire de géophysique 
(Ioga), Ambohidempona omaly saingy tsy afaka nanome vaovao mikasika izany ny tomponandraikitra. 
tapaka nanomboka ny volana oktobra 2017 lasa teo ny herinaratra eo anivon’ny Ioga ary mbola tsy 
hatramin’izao. Tsy afaka mikirakira ireo fitaovana mila herinaratra ampiasaina handraisana 
refin’ny fihetsehan’ny tany ny teknisianina. 

Nanambara ny filohan’ny oniversiten’Antananarivo, Ramanoelina Panja, fa vokatry ny fanapahana 
herinaratra nataon’ny Jirama tamin’ny taon-dasa noho ny halatra herinaratra teo anivon’ny Domaine 
ka nahatrarana izany tranga izany ny antony. Manampy trotraka koa ny trosan’ny Jirama mbola tsy 
oniversite momba ny jiro sy ny rano. Tsy afa-manoatra amin’ny fanefana ny trosa ny oniversite satria 
ny fahatongavan’ny sorabola avy amin’ny minisitera mpiahy. 

« Tsy mbola fantatra ny fotoana hiverenan’ny jiro ao amin’ny Ioga satria eny amin’ny fitsarana 
raharaha amin’izao fotoana izao », hoy ny nambarany. 



Les commentaires sont fermées. 

