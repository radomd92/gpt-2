ANTSIRABE : ENINA MIANADAHY NAHATRARANA TAOLAM-PATY – MIDI MADAGASIKARA

Olona enina mianadahy indray no saron’ny zandary teto Antsirabe noho ny fangalarana taolam-paty. 
lahy ary vavy iray, ireo no voarohirohy tamin’ity halatra taolam-paty ity, tratra niaraka tamin’izy 
ny sakaosy iray izay mbola feno taolana. 

Tapa-bolana lasa izay no nahafantaran’ny zandary fa misy olona mihaodihaody eto Antsirabe mitady 
taolam-paty. Nandeha teny ny famotorana sy ny fanadihadiana lalina ka fantatra ihany ny toerana 
azy ireo. Natao ny farahan-dia ka indreo fa tratra tao anaty alan’ Andraikiba tokoa, olona enina 
miaraka amina sakaosy iray feno taolam-paty. Raha ny fanazavan’ny teo anivon’ny zandary hatrany, 
any Ankazomiriotra, distrikan’i Mandoto no nangalana ireo taolana ireo. Ny roa tamin’ireo voasambotra 
avy ao fa ny efatra kosa avy eto Antsirabe. 

Ny 9 Janoary lasa teo no nanaovana ny fisamborana. Raha ny fanazavana, razana tsy latsaky ny folo 
no nangalana ireto taolam-balo ireto. Marihina fa toy ny tranga efa mateti-piseho dia ny taolan-dava 
no alain’ireo jiolahim-pasana sy mpibizina. Tsy mbola nisy aloha hatreto vaovao nanamarina ny 
hanaovana sy hilaina ireny taolana ireny. Tsy mbola tratra rahateo ny mpandray azy fa ireo mpikarama 
hatrany no voasambotra. Natolotra ny fitsarana izy enina mianadahy ireto, taoarian’ny fanadihadiana 
zandary. 






















