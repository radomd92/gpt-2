ANDROFIAMADINIKA-MAEVATANÀNA : ANKIZIVAVY KELY 14 TAONA, SIMBA TANTERAKA NAOLAN’NY RAIKELINY – MIDI MADAGASIKARA

Na dia eo aza ireo fanentanana isan-karazany, dia mbola mahazo laka hatrany ankehitriny ny fanararaotana 
mihatra amin’ny ankizy tsy ampy taona. Tsy misy tandroka tokoa ny ratsy ankehitriny, fa ny raikeliny 
no nanolana an’ity zana-badiny izay kamboty ray ity. Ankizivavy vao 14 taona antsoina hoe « Elianne 
no simba tanteraka naolan’ny raikeliny, tao amin’ny fokontany Androfiamadinika, kaominina 
voalohany. Araka ny fitantaran’ilay « tovovavy kely » rehefa nofotorana lalina omaly dia nilaza 
notambazan’io lehilahy voalaza etsy ambony tamin’ny « biscuit » sy « vatomamy » ary vola telo arivo 
rakalakely, satria tsy teo ny reniny, ka teo no nanamparan’ilay rangahy tsy mataho-tody ny filan-dratsiny 
tovovay kamboty ray ity. Rehefa niverina tany amin’izay nalehany kosa ny renin’ilay zaza voaolana, 
tsy sahy nitantara ny zava-nanjo azy ity farany, satria norahonan’ny raikeliny hovonoina. Gaga 
reniny raha nahita an-janany mibakabaka famindra sady nahatsikaritra rà tsy nijanona niraraka 
amin’ny feny. Tsy tanany intsony ny alahelon’ilay kalakely rehefa nojeren’ny reniny, ka nitomany 
sady, nanaboraka ny zava-nihatra taminy ary nitantara ny zava-nisy niainany. Nentina namonjy 
ilay zaza voaolana, ary nanamafy ny mpitsabo, fa simba tanteraka izy noho ny herisetra ara-nofo 
taminy. Nitsoaka kosa ilay nahavan-doza ka mbola karohana fatratra hatramin’izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

