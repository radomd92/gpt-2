TOLIARA : SOKATRA TAO ANATY GONY SARON’NY PÔLISY – MIDI MADAGASIKARA

Sokatra miisa 17 (10 lehibe, 7 kely) izay nafatratra tao anaty gony no tra-tehaky ny polisy, tao 
Toliara, ny asabotsy naraina teo, tokony ho tamin’ny fito ora. Raha vao nahatazana ny fiaran’ny 
filaminana manao fisafoana ireo telolahy nitondra an’ireto sokatra, dia nitsoaka avy hatrany 
natsipin’izy ireo tany anaty bozaka ireo gony misy sokatra. Nahita izany ireto polisy dia nanenjika 
nandositra, fa ny sasany tamin’ireo polisy kosa nijery ilay gony. Nihevitra ireto mpitandro filaminana 
taolam-paty no tao, saingy rehefa notsapaina dia gaga izy ireo fa dia zavatra boribory no tao anatin’ireo 
ary fantatra avy hatrany fa sokatra. Nentina tany amin’ny biraon’ny polisy ireo sokatra sarona, 
omaly naraina no natolotra ny sampan-draharaham-paritry ny Rano sy ny Ala Atsimo Andrefana. Raha 
loharanom-baovao akaiky ny mpitandro filaminana, dia mitohy hatrany ny fikarohana an’ireo telolahy 
mbola tsy hita popoka hatramin’izao ireo. 




















