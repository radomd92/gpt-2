FAMONOANA PÔLISY TAO TOAMASINA : VOASAMBOTRA I ANTOINE JUILS NIARAKA TAMIN’NY NAMANY ROA LAHY – MIDI MADAGASIKARA

Afaka misento kely indray aloha ny ao an-drenivohitr’i Betsimisaraka ao amin’ny resaka fanafihana 
Olona telo izay voalaza fa raindahiny amin’izany mantsy no voasambotry ny pôlisy avy ao amin’ny 
boriborintany voalohany tao Toamasina ny alarobia lasa teo, tao Mangarivotra Atsimo. Anisan’ireto 
ireto ny tompon’antoka tamin’ilay famonoana sy fitifirana pôlisy nitranga tany an-toerana volana 
lasa izay. 

Araka ny fampitam-baovao azo avy amin’ny polisim-pirenena dia tany amin’ny volana febroary no 
ny fanadihadiana tamin’ny fahatraratrana jiolahy iray nanao fanafihana mitam-piadiana. Basy 
miisa telo no tra-tehaka tany amin’ity ranamana ity. Rehefa natao ny famotorana azy dia nanoro 
namany izy ka fantatra fa ilay jiolahy rain-dahiny efa ela nokarohina, fantatra amin’ny anarana 
Antoina Juils, no namany. Ity farany ihany koa, araka ny voalaza, no atidoha nikotrika ilay fitifirana 
nahafaty pôlisy ny voalohan’ny taona lasa teo. Nanomboka teo ny angom-baovao isan-karazany nitadiavana 
olon-dratsy ity niaraka tamin’ireo namany. Nahitam-bokany tokoa izany satria ny alarobia lasa 
tokoa dia nisy jiolahy telo voasambotra tao Mangarivotra Atsimo. Na dia nisy aza ny karapanondro 
nampiasain’ny iray tamin’ireo olon-dratsy dia voamarina ihany fa ilay mpamono pôlisy, Antoine 
efa nifampitadiavana ny iray tamin’izy ireo. Tsy mitsahatra ny manentana ny tsirairay araka izany 
eo anivon’ny pôlisim-pirenena ny amin’ny fanomezam-baovao, mba hamongorana tanteraka ity resaka 
mampihorohoro ny mponina ity, tsy an-tanan-dehibe, tsy ambanivohitra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

