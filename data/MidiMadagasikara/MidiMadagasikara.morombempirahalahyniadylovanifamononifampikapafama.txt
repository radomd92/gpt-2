MOROMBE : MPIRAHALAHY NIADY LOVA, NIFAMONO NIFAMPIKAPA FAMAKY – MIDI MADAGASIKARA

Mpirahalahy zana-drafy no nifamono nifampikapa famaky sy nifanindrona lefona. Trobaka kibo 
mafy amin’ny fahafatesana ny iray. Raha ny vaovao voaray any Morombe avaratr’i Toliara dia lonilony 
disadisa nikotrika am-bolana maro vokatry ny ady lova taorian’ny nahafatesan-drain’izy ireo 
fototry ny olan’izy mirahalahy zana-drafy ireto. Efa voazaran-drainy fahavelony tamin’ireto 
telo mirahalahy ny anjara lovan’ny tsirairay (tany, omby, sns). Tsy nanaiky izany anefa ny zoky 
zanaka tamin’ny vady hafa, fa misy ny zara vilana miangatra. Afak’omaly antoandro, raha niraoka 
tamin’ny tanimbolin’ny zokiny ny ombin’ilay zandriny, dia raikitra ny fifamaliana niafara tamin’ny 
nahatsiravina io. 




















