LOZAM-PIFAMOIVOIZANA :: TAKSIBOROSY MANKANY ANKAZONDANDY NAMONO OLONA TELO • AORAHA

Nitrangana lozam-pifamoivoizana namono olona telo tany amin’ny lalam-pirenena fahatelo mankany 
afak’omaly alina tokony ho tamin’ny 7 ora sy sasany. Taksiborosy iray marika “Mercedes Sprinter” 
ho any Ankazondandy no voalaza fa nitrongy fiara marika “Sprinter” iray hafa nandeha teo alohany, 
nikasa hanenjika fiara taksbirosy iray nandeha teo alohan’izy ireo. Ankoatra ireo namoy ny ainy 
olona efatra hafa no naratra ka ny roa no fantatra fa tena voa mafy. 

Teo amin’ny toerana antsoina hoe La Croix, fokontany Ampaneva distrikan’i Manjakandriana, mihazo 
lalam-pirenena fahatelo mankany an’Anjozorobe iny no nitranga ny loza. Araka ny loharanom-baovao 
vokatry ny fandehanana mafy no antony nitera-doza. “Taksiborosy roa no nifanenjika. Nisy io fiara 
“Mercedes Sprinter” anefa teo anelanelan’izy ireo. Rehefa tsy voafehin’ny mpamily ny fiara avy 
aoriana dia nitrongy an’ilay fiara teo afovoany ilay avy any aoriana. Nitsoaka ary tsy mbola hita 
mpamily nitondra ilay taksiborosy tra-doza io hatramin’izao”, hoy ny fanazavana avy amin’ny 
any Ambohimanarivo, izay tonga teny an-toerana nijery ny zava-nisy. 

Samy mpandeha tao anatin’ilay taksiborosy avokoa ireo olona namoy ny ainy. Vehivavy ny iray ary 
iray miaraka amin’ny zanany lahy roa taona ireo roa namoy ny ainy. Tao amin’ny tobim-pahasalamana 
Anosiavaratra no nitsaboana ireo naratra ka afaka namonjy fodiana ny roa tamin’izy ireo taorian’ 
Voatery nentina aty an-drenivohitra kosa ireo roa hafa voa mafy. 









Enregistrer mon nom, mon e-mail et mon site web dans le navigateur pour mon prochain commentaire. 



