FIAFERANA AVARADRANO : ZAZALAHY 7 TAONA, NOVONOINA SY NAFENINA TAO ANATY RANO – MIDI MADAGASIKARA

Habibiana tsotra izao. Zazalahy kely tokony ho fito taona teo ho eo no hita faty tanaty rano, teny 
Fiaferana, disitrika Avaradrano, ny sabotsy hariva. Novonoina ity zaza tsy manan-tsiny ity, 
tamin’ny fomba feno habibiana tokoa. Avy eo nafenina tao anatin’io rano io, notsindrian’ireo 
vahalara tamin’ny vato teo amboniny. Ny sabotsy teo tokony ho tamin’ny efatra ora hariva no hitan’ny 
ny vatana mangatsiakan’ity ankizilahy ity, rehefa tsikaritr’izy ireo tamin’izany fa misy zavatra 
tao ambanin’ireo vato mifanongoa tao anaty rano. Natsoina avy hatrany ireo tompon’andraikitry 
filaminana misahana iny faritra iny, narahin’ireo mpitsabo, nijery akaiky ny zava-nisy. Tamin’izany 
nahitàna fa fatin-jazalahikely no tao. Raha ny filazan’ireo teny an-toerana dia voatery nosokirina 
ambany vato mihitsy ny vatana mangatsiakan’ity zazalahy ity. Toa nilaza avy hatrany fa novonoina 
io ary noezahin’ireo tsy valahara nafenina mafy. Ny fitantaran’ireo mponina nanatrika ny zava-misy 
dia hoe, nasitrika tao anaty lava-bato tamina renirano eny an-toerana, notofana fasika ary mbola 
vato ihany koa teo amboniny. Na dia efa nasitrika tsy ho tazana tahaka izany aza dia nipoitra ihany, 
dia izao hitan’ny fokonolona izao. Nanamafy avy hatrany ny eritreritry ny olona hoe novonoina 
ankizilahy kely tsy manan-tsiny ity, ny fizahana nataon’ireo mpitsabo teny an-toerana. Nahitàna 
mangana mantsy ny vatany rehetra, ary tamin’izany no fantatra ihany koa fa efa tsy nisy aina intsony 
io vao natsipy sy noezahina nafenina tao anaty rano io. Tsy lavitra akory ny toeram-ponenany ity 
nahitana ny vatana mangatsiakany ity. Raha ny voalaza hatrany mantsy dia ny omalin’ny nahitàna 
io, izany hoe ny zoma izy, no tsy hita ary tsy nody tao an-tranony intsony. Indrisy anefa fa dia izy 
tsy nisy aina intsony no hitan’ireo fianakaviany. Nandray an-tanana ity raharaha ity avy hatrany 
ireo zandary avy ao amin’ny borigadin’i Sabotsy Namehana, ary efa eo am-panaovana fanadihadiana 
ny fikarohana izay nahavanon-doza izy ireo. 




















