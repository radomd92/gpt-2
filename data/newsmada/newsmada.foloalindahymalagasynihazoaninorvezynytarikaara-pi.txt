FOLOALINDAHY MALAGASY: NIHAZO AN’I NORVEZY NY TARIKA ARA-PILAZANTSARA “LOVA” | NEWSMADA

Par Taratra sur 18/07/2019 

Nanainga nihazo an’i Norvezy, ny talata 16 jolay 2019 lasa teo, ny tarika ara-pilazantsara “Lova” 
ny “Lalana omban’ny voninahitr’Andriamanitra”, ahitana delegasiona miisa 16. Notsiahivin’ny 
anivon’ny minisiteran’ny Fiarovam-pirenena fa ny taona 1989 no niforona tany Toliara ity tarika 
miaramila ity. Ny taona 1999, nahazo ny fankatoavana tamin’ny Etamazaoro jeneralin’ny Tafika 
izy ireo. Feno 30 taona ny tarika ankehitriny ka ny adjudant-major, Revemo Jean Maksera, efa misotro 
ny lehibeny. Ankoatra ny fanabeazana ara-panahy sahanin’ny fitaizam-panahy misy eo anivon’ny 
manampy koa ireto tarika ara-pilazantsara ireto ary indrindra, ny fitoriana ny Filazantsara 
amin’ireo faritra mena amin’ny tsy fandriampahalemana. Fantatra fa fiaraha-miasa amin’ny Norvegian 
Society na NMS izay efa nanomboka ny taona 2004 ity fivahiniana masina ity ka ny taona 2014 ny farany 
miantsoroka ny fandaniana rehetra ity fikambanana NMS ity. Tanjona amin’izao ny hampahafantarana 
vahoaka fa mitaiza sy mikolo ny fanahy ihany koa ny Foloalindahy malagasy fa tsy ny vatana ihany. 
rahateo koa ny hisarihana ny fahatokisan’ny vahoaka ny Foloalindahy amin’ny asa sahaniny. 



Les commentaires sont fermées. 

