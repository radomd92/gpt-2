FANDEFASANA VEHIVAVY ANY IVELANY :: NAIDITRA AM-PONJA IREO TELO MIANADAHY VOAROHIROHY HO MPANONDRANA OLONA • AORAHA

Ny telo tamin’ny olona dimy voarohirohy tamin’ny fikasana fandefasana handefa vehivavy any Arabie 
izay voasambotra teny Ivato, tamin’ny alatsinainy lasa teo, no naiditra am-ponja vonjimaika 
Antanimora, nanomboka omaly. Nahazo fahafahana vonjimaika ny roa ambiny. Vehivavy ny roa amin’izy 
nalefa any am-ponja ireo. Vadina lehilahy iray efa voatazona any am-ponja noho ny raharaha fanondranana 
any Arabie Saoudite ihany ny iray amin’izy roa vavy. 

Mpiara-miasa aminy kosa ny vehivavy iray, ary efa namoahan’ny Fitsarana taratasy fisamborana 
fandefasana olona ihany koa. Izy roa vavy ireo no voatondro ho tena mpandefa vehivavy an-tsokosoko 
ivelany. Mpiray tsikombakomba kosa ireo olona telo hafa. Nalefa nody, taorian’ny fanadihadiana 
pôlisy, ireo vehivavy fito nokasain’izy ireo halefa any Arabie Saoudite. 









Enregistrer mon nom, mon e-mail et mon site web dans le navigateur pour mon prochain commentaire. 



