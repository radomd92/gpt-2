LOZA TENY ANDRALANITRA :: VEHIVAVY IRAY MATY VOAHITSAKY NY KAMIAO MPANARY FAKO • AORAHA

Potsitra tao anatin’ny fako ny vehivavy iray, 22 taona, voahitsaky ny kamiao mpanary fako, tamin’ny 
alina lasa teo, teny Andralanitra. Tao anatin’ny haizina no nitrangan’ny loza. Voatazona eny 
ny tobin’ny Zandarimaria Ambohimangakely atao famotorana ny mpamily ny kamiao ary mety hatolotra 
Fitsarana anio raha tsy misy fiovana. 

“Misy olona mitsindroka fako, eny amin’ny toerana midadasika fanarian’ireo kamiao fako, avy 
an-drenivohitra, eny Andralanitra. Rehefa amin’ny alina anefa dia tsy misy olona intsony eny 
satria efa maizina ny andro no mivezivezy eo ireo fiarabe mitatitra fako. Efa namoy ny ainy voahitsaka 
vehivavy no hitan’ireo mpanatitra fako tao amin’ilay kamiao”, hoy ny loharanom-baovao. 

Araka ny fanazavana avy amin’ny Samva na Sampandraharaha mahaleo tena misahana ny fikojakojana 
tanànan’Antananarivo dia: “Tafintohina teo anelanelan’ny kodiaran’ny fiarabe iray hanatitra 
ka voahitsaka ary namoy ny ainy ny vehivavy iray mpitsindroka fako, teny Andralanitra, tamin’ny 
10 mey, tamin’ny 7 ora sy sasany hariva”. Nilaza ihany koa ny Samva fa hijery ny fomba rehetra tokony 
mba tsy hiverenan’ny loza toy izao intsony. Nanampy ny fianakavian’ny maty izy ireo tamin’ity 
ity. 









Enregistrer mon nom, mon e-mail et mon site web dans le navigateur pour mon prochain commentaire. 



