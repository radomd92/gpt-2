IFATY TOLIARA : MOMPERA NARATRA MAFY NOVELESINA SINOA NY TOTOHONDRY SADY VOAMBANA BASY – MIDI MADAGASIKARA

Sahy loatra ny teratany vahiny sasany eto amintsika kah ! Tranga nahavalalanina ny maro no niseho 
Ifaty Distrikan’i Toliara II, afak’omaly. Mompera mpampivavaka ao amin’ny paroasy Katolika 
Toliara, izay nitarika tanora maromaro avy nitsangatsangana tany Ifaty no niharan’ny herisetra 
teratany Sinoa teny an-dalana rehefa hiazo an’i Toliara renivohitra. Noho ny daroka sy vono nihantra 
dia naratra i mompera Romuald. Ny vaovao voaray, nitondra fiara ity pretra ity, raha nandeha fiara 
ireo tanora niaraka taminy. Nisy Sinoa lahy mbola tanora nitondra fiara ihany koa anefa nanao ankisisika 
nampaneno « klaxon » hisongona ny fiara nentin’i mompera Romuald. Nomen’ity relijiozy ity lalana 
rehefa nampaneno anjomara fanindroany. Vao avy tafasongona anefa dia najanon’ilay tovolahy 
tampoka ny fiara nentiny. Nivoaka ny fiara izy ary nivatravatra fiteny nanantona an’ny mompera 
ary nilaza fa naninona hono izy no tsy homena lalana. Vao nanazava ity pretra ity, totohondry sy 
basy no nasetrin’ilay Sinoa azy, kanaratra ity mpitondra fivavahana ity. Nandritra izany no tonga 
fiara nitondra ireo tanora niara-dia tamin’ny mompera. Nisy ny nentin-katezerana nahita an’ny 
naratra saingy nahatandrin-tena tsy nikasi-tanana an’ilay Sinoa. Taorian’izay, nosamborin’ny 
ary notazonina natao famotorana ilay Sinoa ninia nandratra sy nanambana basy an’ny mompera. Omaly 
natolotra ny Fampanoavana ny raharaha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

