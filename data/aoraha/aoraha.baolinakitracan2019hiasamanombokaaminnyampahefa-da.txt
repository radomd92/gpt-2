BAOLINA KITRA – «CAN 2019» :: HIASA MANOMBOKA AMIN’NY AMPAHEFA-DALANA NY “VAR” • AORAHA

Nandritra ny resaka nifanaovana tamin’ ny mpanao gazety no nanambaran’i Ahmad, filohan’ny kaonfederasiona 
ho an’ny taranja baolina kitra (CAF), fa amin’ ny ampahefa-dalana vao hiasa ny fitsarana amin’ny 
sarimihetsika (VAR), izay efa hampiasaina foana any Eoropa. Hanomboka, anio, ny fiadiana ny amboaran’ 
Afrika ho an’ity taranja ity, izay hotanterahina any Ejypta, ary tsy hifarana raha tsy amin’ny 
jolay. 

Mandritra ny fanatanterahana izany dia orinasa espaniola iray, izay miasa amin’ny Copa America 
Brezila), no hanara-maso ny fampi- asana azy io. Niantso mpitsara eoropeanina, efa za-draharaha, 
koa, ny kaonfederasiona afrikanina hanampy amin’ny tan-tsoroka ho an’ireo mpitsara afrikanina 
an’ity fomba fitsarana amin’ny alalan’ny sarimihetsika ity. 

“Raha mijery an’ireo firenena maro efa mampiasa VAR isika dia hita fa tsy dia mikoropaka intsony 
ireo. Teknolojia mbola tsy dia tena voafehintsika manontolo izy io, ka ilana tan-tsoroka. Taorian’ 
resaka nifanaovana tamin’ireo teknisianina dia nisalasala izahay hoe amin’ ny ampahefa-dalana 
amin’ ny manasa-dalana vao hampiasa azy io. Farany, nandray fanapahan-kevitra ny komity mpanatanteraky 
CAF fa amin’ny ampahefa-dalana no hiditra amin’izany isika. Hisy kosa anefa lalao tsy hampiasana 
io”, araka ny nambaran’i Ahmad. 

Ankoatra izany dia isan’ ireo noresahina tamin’ity resaka nifanaovana tamin’ny mpanao gazety 
ihany koa ny momba ny raharaha naha voatonontonona ny filohan’ny CAF tato ho ato. Nambaran’i Ahmad fa “hisy ny fizahana ifotony 
ny fampiasam-bola ataon’ny CAF ka i Fatma Samoura, sekretera jeneralin’ny Fifa, no voatendry 
azy io manomboka amin’ny 1 aogositra hatramin’ ny 1 janoary 2020”. Fifanarahana azo havaozina 
nifaneken’ny CAF sy ny Fifa mahakasika izany. 









Enregistrer mon nom, mon e-mail et mon site web dans le navigateur pour mon prochain commentaire. 



