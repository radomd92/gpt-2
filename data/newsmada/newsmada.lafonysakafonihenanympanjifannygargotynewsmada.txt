LAFO NY SAKAFO : NIHENA NY MPANJIFAN’NY GARGOTY | NEWSMADA

Par Taratra sur 03/02/2017 

Nampiakatra ny vidin’ny vary iray vilia ao aminy ihany koa ireo gargoty eto Antananarivo sy ny manodidina, 
ny fiakaran’ny vidim-bary sy ny kojakoja ampiasaina. Manodidina ny 500 Ar ka hatramin’ny 1000 
be izao, ny fiakaran’ny vidin-tsakafo masaka eny amin’ny hotely gasy. 

Tsy ny vary ihany no miakatra fa na ny legioma, na ny hena dia samy miakatra daholo. Eo koa ny menaka 
tsy maintsy ampiasaina…. “Voatery tsy maintsy nampiakatra ny vidin-tsakafo izahay vokatr’izany 
tsy hisian’ny fatiantoka”, hoy i Raozy mpivarotra hani-masaka, etsy Andravoahangy. 

Tafakatra 2000 Ar ny vidin’ny vary iray vilia, miampy laoka mahavoky olona iray. Teo aloha anefa 
Ar izany. Efa lasa 1000 Ar ny vary saosy. 

Nisy fiantraikany teo amin’ny tsena ny fampiakarana ny vidin-tsakafo. Nihena ireo mpanjifa satria 
tsy afa-misondrotra amin’ny volan-tsakafo isan’andro intsony ny hoenti-manan’ny olona. 

Hany herin’ny mpanao hotely ny manao vadin-tsakafo katsaka amin’ny ronono. 500 Ar ny vidin’ny 
in-dray mihinana. Iaraha-mahalala anefa fa tsy mateza an-kibo ny katsaka fa vetivety dia levona. 

Mbola hafa amin’ny Malagasy ny vary . Sarotra ny hiova foto-tsakafo. Mila manao voky anefa ny vatana 
miasa. Izay vao tena sakafo ambany foitra no iainana. 



Les commentaires sont fermées. 

