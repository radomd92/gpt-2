AMBODINISOTRY : TRANO ENINA NASESIN’NY JIOLAHY MITAM-BASY – MIDI MADAGASIKARA

Ny alin’ny talata hifoha alarobia,no nitranga ny asan-jiolahy. Nanaram-po tanteraka ireo olon-dratsy 
nitondra basy. Mba tsy nisy aloha ny aina nafoy na ny naratra, izay angamba no tena zava-dehibe raha 
amin’ny zava-mitranga matetika ankehitriny. Na izany aza lasa avokoa ny entana mba noharian’ny 
maro. Ary dia tena nanaram-po tanteraka ireo jiolahy nanatontosa ny asany. Marobe rahateo izy 
hany ka mora ny nifarimbonany nibata ny entana izay nety tamin’izy ireo. Miaina anaty tsy fandriampahalemana 
ny olona an-tanàn-dehibe ary raha ny faritra iny aza dia matetika no tsy dia matahotra ny olona, 
be olona lalandava ary misy mivezivezy andro sy alina. Saingy toa tsy ahoan’ny jiolahy intsony 
fisian’ny olona, indrindra rehefa misy basy eny amin’izy ireo. 




















