FENOARIVOBE : DAHALO MATY VOATIFITRY NY FOKONOLONA – MIDI MADAGASIKARA

Azo lazaina fa efa mampiteny ny moana ity resaka tsy fandriampahalemana ity, na an-tanan-dehibe 
izay anjakan’ny jiolahy mitam-piadiana, na ambanivohitra izay anjakan’ny dahalo. Voatery miaro 
araka izay fitaovana eo am-pelatanany araka izany ireo fokonolona. Toy ity nitranga tany Bemahatazana, 
amin’ny kaominina Kiranomena, distrikan’i Fenoarivobe ity, ny voalohandohan’ny herinandro 
Tsy nanaiky lembenana tamin’ny fanafihana ny tananany mantsy ireo fokonolona fa dia tena niaro 
tokoa. Nisy araka izany ny fifampitifirana teo amin’ny roa tonta : ireo fokonolona sy ireo dahalo, 
niisa telo, araka ny tatitry ny zandary tonga taty aminay. Vokany iray tamin’ireo mpanani-bohitra 
maty lavon’ny balan’ireo mponina. Raha ny zava-nitranga dia tokony ho tamin’ny enina ora sy sasany 
teo no nanao amboletra tao an-tanana ireto olon-dratsy ireto. Basim-borona sy zava-maranitra 
teny am-pelatanan’izy ireo. Tsy nampisalasala azy mihitsy ny nampiasa izany, nentina nampitahotra 
mponina. Tifitra varivariraka araka izany no nanakoako tao an-tanana. Efa tsara fiambenana ihany 
anefa tetsy andanin’izay ireo voatafika izay vetivety foana dia namaly tifitra ireto mpanafika. 
hitan’ireto olon-dratsy fa vonon-kiaro ny fananany hatramin’ny farany ireto mponina, ary indro 
koa fa lavo ny iray tamin’izy ireo dia niverin-dalana nitsoaka izy ireo. Tsy nahazo na dia tadin’omby 
aza. Teo ihany moa dia nampandrenesina sy nampahalalana ny zava-nitranga ireo tompon’andraikitry 
filaminana any amin’ity faritra iny. Tamin’ny fidinan’ireto farany tany an-toerana dia fantatra 
izany Nore izany no anaran’ity dahalo maty ity ary olona mipetraka amina tanana tsy lavitra tamin’ilay 
ihany. 




















