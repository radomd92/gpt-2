ANKAZOBE : TAKISIBOROSY TAPAKA HISATRA : OLONA FOLO NARATRA – MIDI MADAGASIKARA

Tapaka hisitra ity takisiborosy ka nifatratra tany amina rindrimbato. Fiara Sprinter iray mampitohy 
amin’Antananarivo no mamoa-doza ny alatsinainy lasa teo tany Ambatomahamanina Ankazobe. Tokony 
tamin’ny iray ora tolakandro dia tratran’ny olana teknika ity fiara iray ity. Tsy voafehy intsony 
ny familiana ka nivily lalana nakany amin’ny rindrimbato teo akaiky ny fiara. Noho ny hamafin’ny 
dia olona folo indray naratra tamin’ireo mpandeha. Tsy nisy kosa ny aina nafoy fa ilay fiara no nahitana 
Noentina notsaboina teny amin’ny tobim-pahasalamana teny Ankazobe avy hatrany moa ireto naratra 
fohy taorinan’ny nitrangan’ny loza. Tonga teny an-toerana nanao fitsirihana ny zava-nisy ny 
filaminana. Nisesisesy tato ato ny lozam-pifamoivoizana ataon’ny takisiborosy. Voatonona 
amin’izany ny sprinter ka mila ny mitandrina ireo mpamily mba tsy hisian’ny loza aharatrana mpandeha 
ity nitranga ity. Ny zandarimaria avy ao Ankazobe ihany no nandray an-tanana ny raharaha ka nanatanteraka 
famotorana. 




















