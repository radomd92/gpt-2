SAMBAVA : MPAMILY BAJAJ NAMONO POLISY MONISIPALY NY TALATA TEO, MD AVY HATRANY – MIDI MADAGASIKARA

Taorian’ny famotorana lalina nataon’ny Zandary, dia nampidirina am-ponja vonjimaika omaly 
lehilahy mpitondra Bajaj iray voalaza ho tsy tan-dalàna, izay niady nanao moraingy tamina Polisy 
ary nandratra ity farany, ny talata teo, tany Sambava. Raha ny fanazavana azo, araka ny fampitam-baovao 
dia malaza ratsy tsy manaja ny lalàna mifehy ny fifamoivoizana ity mpamily Bajaj mpanao taingimbe 
Rehefa nosakanan’ ny Polisy monisipaly mandrindra ny fifamoivoizana ny marainan’ny 22 aogositra 
izy, dia saika tsy hijanona. Rehefa tafajanona ity mpitondra Bajaj mirehareha fatratra fa manana 
ambony mpiaro azy hono, dia vava ratsy niampy teny tsy faseho masoandro no azon’ny mpitandro filaminana 
azy, ka raikitra ny fifamaliana niafara tamin’ny ady totohondry an-dalambe nigagam-bahoaka. 
niditra an-tsehatra hatramin’ny Filohan’ny Fokontany Ambodisatrana II nandamina haingana 
raharaha. Araka ny loharanom-baovao marim-pototra azo, dia tezitra tamin’ny famonoana Polisy 
ity ny mpitondra sy ireo mpitantana ary tompon’andraikitra ao Sambava renivohitry ny Faritra 
ka raha ny fantatra dia hofaizina mafy ity mpitondra Bajaj ity, mba ho anatra ho an’ireo hafa te hitsivala-mandry. 




















