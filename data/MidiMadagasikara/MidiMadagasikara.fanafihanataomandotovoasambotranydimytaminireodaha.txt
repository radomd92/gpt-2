FANAFIHANA TAO MANDOTO : VOASAMBOTRA NY DIMY TAMIN’IREO DAHALO, NIARAKA TAMIN’NY BASY TELO – MIDI MADAGASIKARA

Taorian’ilay fanafihan-dahalo niseho tao Beakanga-Mandoto, ny alahady lasa teo, dia mbola manohy 
fikarohana sy ny fanarahan-dia ireo malaso, miaraka amin’ny omby aman-jatony ireo fokonolona, 
zandary sy ny miaramila. Mitohy araka izany ihany koa ireo karazana fifandonana, mahery vaika 
amin’ireo mpanara-dia sy ny ireo mpangalatra. Fantatra ary, araka ny fampitam-baovao azo amin’ireo 
filaminana fa efa tafiaka eo amin’ny zato mahery eo ireo omby azo teny am-pelantan’ireo dahalo. 
ny ainy tsy ho zavatra mihitsy ireo mpanara-dia ary tsy manaiky lembenanana, eny fa na dia fantatra 
arifomba amin’ny fitaovam-piadiana ihany koa aza ireo malaso. Ary tsy vitan’ny fanarahan-dia 
fa mizotra miaraka amin’izay ny fanadihadiana isan-karazany. Araka ny fanazavana azo ary, dia 
fa olona dimy teo no nosamborina, izay nambara fa voarohirohy amin’ity resaka asan-dahalo, izay 
miha-mahazo vahana ity indray tato ho ato izay. Sarona niaraka tamin’izy ireo ihany koa ny basim-borona 
ny basy vita gasy iray. Toa ny mahazatra moa dia tsy misaraka amin’ny ody gasy ireto olon-dratsy 
ka isan’ny tratra teny amin’izy ireo ny moara miaraka amina ody gasy maromaro. Herinandro katroka 
no nisian’io fanafihan-dahalo io, kanefa dia mbola mitohy hatramin’izao ny fanarahan-dia azy 
Mbola omby miisa eo amin’ny 60 mahery eo ho eo mantsy no mbola any am-pelan-tanan’izy ireo. Tsy manaiky 
ny fangalarana ny fananany ihany koa ireo fokonolona ka tsy manaiky raha tsy tapitra azo avokoa 
farany, ary tapitra voasambotra ireo dahalo, izay na dia teo aza ny fifandonana sy ny filavona lefona, 
mbola maro amin’izy ireo no tafaporitsaka. 



