FIFAMOIVOIZANA : VONONA IREO ZANDARY HIASA HO FISOROHANA NY LOZA

Vonona handray ny andraikiny tanteraka ny avy eo anivon’ny zandarimaria ny amin’ny fanaraha-maso 
fifamoivoizana izay mivezivezy eto Vakinankaratra. Misy moa ny hetsika hatao amin’izany izay 
mandritra ny folo andro ka nanombokany 06 Novambra lasa teo izany. Tafiditra ao anatin’ilay tetik’asa 
hoe “Quick Wine”, fomba fiasa natao hisian’ny asa mipaka mivantana amin’ny vahoaka, amin’ny sehatra 
fanaraha-maso ny filaminan’ny fifamoivoizana indrindra fa ny RN7 hatreo Andavabato tonga any 
ny RN 34 manomboka eo Antsirabe mihazo an’i Morafeno distrikan’i Mandoto ary ny RN 43 mampitohy 
Faratsiho sy Ambohibary izay ivezivezen’ireo zandary amin’ny fanaraha-maso akaiky ny fifamoivoizana. 
araka ny nambaran’Adjudant chef Ratinarivo Barilala, kaomandin’ny brigady misahana ny làlana 
fifamoivoizana eto Antsirabe, dia tsy hitsitsy ny zandary fa mihatra avy hatrany ny fanasaziana 
izay minia tsy manara-dalàna. Hisy koa ireo fampiofananasy fampianarana ireo mponina monina 
ireo lalana ireo. Satria efa maro loatra ny lozam-pifamoivoizana mifanesisesy tato ho ato nefa 
ny aina indrindra ny ain’ireo mpandeha. Raha tsy hilaza ny zava-nisy tany Morafeno ny talata lasa 
izay namoizana ain’olona 7 ary ampolony no naratra mafy. 

