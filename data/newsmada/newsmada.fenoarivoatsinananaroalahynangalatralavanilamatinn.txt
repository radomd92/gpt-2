FENOARIVO ATSINANANA : ROA LAHY NANGALATRA LAVANILA MATIN’NY FITSARAM-BAHOAKA | NEWSMADA

Par Taratra sur 28/03/2017 

Maty tsy tra-drano ireo jiolahy roa tratran’ny fitsaram-bahoaka tao Mananarakely Ambodimangabe 
Atsinanana, ny asabotsy misasakalina teo. Araka ny fampitam-baovao voaray avy any an-toerana 
fokonolona teo am-piotazana ireo lavanila manta izy roa lahy ka nifanenjehan’ny olona. Samy nanala 
fony tamin’izy roa lahy ireo ny fokonolona ka izao niafara tamin’ny ain’izy ireo izao. Lavanila 
3 kg no tratra tany amin’izy ireo nandritra ny fisavana nataon’ny olona. Fotoana fohy taorian’izay, 
teny an-toerana ny zandary avy ao amin’ny borigadin’i Fenoarivo Atsinanana. Mitohy ny famotorana. 

Tsikaritra fa manao tohivakana ny fitsaram-bahoaka nandritra izay telo volana izay. Hatramin’ny 
kely tsy misy dikany aza amoizan’aina ho an’ireo jiolahy. Na efa naverina amin’ny tompony aza ny 
tsy manaiky hatrany ireo fokonolona fa mitondra faisana izay mifanehatra amin’izy ireo. Tsy misy 
matotra avy amin’ny fanjakana mihitsy ity resaka fitsaram-bahoaka ity fa variana mihainohaino 
mihevotrevotra fotsiny. Ny atahorana amin’ny raharaha toy izao, mety hiitatra any amin’ireo 
fanjakana ity resaka fitsaram-bahoaka ity. Milaza fa handray fepetra, saingy tsy hita ihany izany 
izany hatramin’izao. 







Les commentaires sont fermées. 

