FRANTSAY LAHY 70 TAONA NISY NAMONO… : NODAROHINA, NAFATOTRA, NOTSENTSEMANA SCOTCH NY VAVANY | NEWSMADA

Par Taratra sur 22/01/2018 

Maty novonoina tamin’ny fomba feno habibiana ny teratany frantsay lahy 70 taona tao Antsirabe, 
alin’ny zoma hifoha sabotsy. Nofatorana ary notsentsemana bakiraro ny vavany mialoha ny namatorana 
tamin’ny scotch… 

Mipetra-drery ao Ambohimiandrisoa Antsirabe ity teratany frantsay, 70 taona nisy namono tamin’ny 
feno habibiana ity. Araka ny fampitam-baovao avy any an-toerana, mipetraka any ampitan-dranomasina 
sy ny vadiny fa tonga eto Madagasikara hikarakara ny taratasin-janany ho any an-dafy. Fanafihan-jiolahy 
vonoan’olona no nihatra tamin’ity teratany frantsay ity. Tsy fantatra mazava izay nitranga tao 
fa ny fatiny no hitan’ny olona teo amin’ny manodidina nifatotra teo am-pandriana. Tsy hita tao 
nandritra ny fanadihadiana nataon’ny mpitandro filaminana ny ordinatera entin-tanana, fakan-tsary, 
finday ary ny vola vahiny sy Malagasy. Nodarohin’ireo nahavanon-doza izy ka naratra mafy. Nofatorana 
am-pandriana ihany koa izy rehefa avy notsentsemana bakiraro ny vavany. Nofatorana tamin’ny 
kosa ny vavany taorian’izay. Araka ny fanadihadiana savaranonando, vono sy daroka ary hasemporana 
nitarika ny fahafatesany. Tsy mbola fantatra kosa na halevina eto Madagasikara na hoentina any 
ny fatin’ity teratany frantsay ity. 

Mitohy ny fanadihadiana momba ity raharaha famonoana teratany frantsay ity. 

Lasibatry ny asan-jiolahy hatrany ny teratany vahiny mandalo eto amintsika. Raha tsy misy ny fandraisana 
avy amin’ny fanjakana ahina hisy fiantraikany eo amin’ny lafiny fizahantany ny toy izao. 



Les commentaires sont fermées. 

