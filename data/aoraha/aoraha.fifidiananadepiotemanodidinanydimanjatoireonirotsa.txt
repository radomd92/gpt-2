FIFIDIANANA DEPIOTE :: MANODIDINA NY DIMANJATO IREO NIROTSAKA HO KANDIDÀ • AORAHA

Niandry ny ora farany. Nitohy hatramin’ny 7 ora hariva ny fandraisan’ ireo tompon’andraikitra 
anivon’ireo rafitra mpanamarina ny fandraisana an-tsoratra ny firotsahan- kofidiana isak’ireo 
(Ovec), omaly. Araka ny tatitra nataon’ny vaomieram- pirenena mahaleo tena misahana ny fifidianana 
omaly tamin’ny 8 ora alina dia niisa 431 ireo kandidà nanatitra ny antontan-taratasy firotsahan- 
teo anivon’ireo Ovec. Tarehimarika tsy mbola ofisialy anefa io araka ny nambaran’ny filoha lefitry 
Ceni, Thierry Rakotonarivo. « Mbola mitohy hatramin’izao fotoana amin’ny 8 ora alina izao ny fandraisana 
tatitra isaky ny Ovec. Mety mbola hitombo araka izany ny isa voaray , saingy, tsy fantatra izay mety 
fiakarany », hoy izy. 

Kandidà miisa 225 amin’ireo 431 ireo no mirotsaka amin’ny tenany manokana. 206 kosa ireo mitondro 
lokon’ny antoko na vovonana politika misy azy. Araka ny tatitra nataon’ny Ceni, omaly, hatrany 
efa nandray antontan-taratasy firotsahan- kofidiana avokoa ireo Ovec miisa 119 manerana an’i 
Na izany aza dia latsaka lavitra noho ny isan’ny kandidà tamin’ny fifidianana depiote tamin’ny 
2013 ny isan’ireo depiote maniry ny handray anjara amin’ity fifidianana hatao amin’ny 27 mey 2019 
ity. 2060 teo ho eo ny isan’ ireo antontan-taratasy firotsahan-kofidiana voarain’ny Ceni tamin’ny 
taona lasa . 



Noho ny fahasarotana teo amin’ny fakàna an’ ireo antontan-taratasy sasany, toy ny taratasy fanamarinana 
fizakana ny zom-pirenena malagasy , ny fahalaviran’ny toerana misy ireo kandidà, ny tsy fisian’ny 
ny birao mahaleo tena iadiana amin’ny kolikoly (Bianco) izay hanaterana ny fanambaràm-pananan’ 
kandidà… dia nomena fanalavam-potoana roa andro ireo kandidà mbola tsy nahafeno an’ireo antontan-taratasy 
kofidiana amin’io fifidianana depiote io. Ny alakamisy amin’ny dimy ora hariva no fe-potoana 
ireo mameno ny banga amin’ny antontan- taratasiny. 

Ankoatra an’izay dia fepetra faharoa noraisin’ny Vaomieram-pirenena mahaleo tena misahana 
fifidianana (Ceni) ihany koa ny fanomezana fahafahana an’ireo maniry hirotsaka kandidà depiote 
handefa ny antontan-taratasiny amin’ ny alalan’ny mailaka amin’ ny adiresin’ny Ovec. 

« Fepetra fahatelo farany noraisina ny fanomezana alalana azy ireo hanatitra an’io antontan-taratasy 
any amin’ireo Ovec akaiky azy indrindra hatramin’ny dimy ora hariva (ndlr ; omaly) . Na izany aza, 
afaka mandray antontan-taratasy vaovao intsony ny Ovec, fa ny famenoana ireo antontan-taratasy 
feno ihany no azo raisina. Ireo nandefa mailaka kosa dia afaka mbola manatitra an’ireo antontan-taratasiny 
amin’ny Ovec ao anatin’ io roa andro io. Mba hisorohana amin’ny mety ho fanemorana ny fe-potoana 
handraisana ny antontan-taratasy no nandraisana an’ireo fanapahan-kevitra ireo », hoy ny filoha 
ny Ceni, Thierry Rakotonarivo. 

Amin’ny zoma no fantatra fa hanomboka ny hijery amin’ny antsipirian’ ny antontan-taratasin’ireo 
nanatitra izany ny Ovec. 









Enregistrer mon nom, mon e-mail et mon site web dans le navigateur pour mon prochain commentaire. 



