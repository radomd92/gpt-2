AMBATONDRAZAKA : NAHITANA BAOMBA VITA GASY – MIDI MADAGASIKARA

Mihorohoro tanteraka ny vahoaka noho ny tsy fisian’ny fandriampahalemana tato ho ato .Bala fotsy 
miaraka amin’ny tavoahangy misy lasantsy miaraka amin’ny fitaovana hafa no nampiarahana tamin’ny 
iray ary nofatorana sy nasiana lahiny. Napoaka io zavatra io ny alin’ny alahady hifoha alatsinainy 
teo ka nihorohoro sy taitra ny manodidina. Na dia tsy mafy aza ny fipoakan’ilay zavatra dia samy 
izany ireo teo akaikikaiky. Natahotra ny tao amin’ny fokontany Atsimondrova, izay toerana nahitana 
zavatra ity, ka nampandre haingana ny teny anivon’ny polisim-pirenena. Nandray andraikitra 
hatrany itsy farany ka nanao ny fanadihadiana rehetra. Araka ny fanazavana voaray dia tsy baomba 
an’ireny fahita any amin’ny renivohitra ireny izy ity, sangy mahery, izay entin’ireo mpangalatra 
ny sain’ny manodidina ka ahafahan’izy ireo manararaotra amin’ny halatra ataony. Nanambara ny 
polisy fa handray andraikitra amin’izao fampihorohoroana ataon’ny mpangalatra izao izy ireo, 
horaisina avokoa ny fepetra rehetra hanaraha-maso ny manodidina. Tokony samy ho mailo ny rehetra 
hampandre ny tompon’andraikitry ny mpitandro ny filaminana 



