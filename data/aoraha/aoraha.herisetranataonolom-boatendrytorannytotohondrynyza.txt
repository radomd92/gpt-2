HERISETRA NATAON’OLOM-BOATENDRY :: TORAN’NY TOTOHONDRY NY ZANDARY IRAY, VOAOMPA VARIRARAKA NY “PRÉFET” • AORAHA

Tranga hafa kely satria mahamenatra noho fanararaotam- pahefana ity niseho tany Antsalova, tamin’ny 
2 sy zoma 3 aogositra lasa teo, ity. Voalaza fa nompaompain’ny olom-boatendry iray any an-toerana 
“Préfet”-n’ny Faritra Melaky rehefa nanala azy tao am-piangonana Fjkm nandritra ny fotoam-pivavahana. 

Noho ny fihetsika tsy mendrika voalaza fa nataony anefa no anton’ny fanalana azy tao. Ny ampitso, 
iray indray no voan’ny totohondry avy amin’io olom-boatendry io ihany, ka tsy nahatsiaro tena 
ny ora efatra teo ho eo, mbola teo imason’ olona indray koa. 

Loharanom-baovao iray avy eo anivon’ny Faritra Melaky no nahafantarana fa fandraisana zava-pisotro 
no niteraka an’izao herisetra indroa nisesy, tany Antsalova, izao. 

« Nisy fotoam-pivavahana fihaonamben’ny finoana Fjkm tao Antsalova, tamin’io alakamisy io. 
nanatrika tany an-toerana ny filohan’ny fiangonana Fjkm. Isan’ireo tao ihany koa ny Préfet-n’ny 
Melaky. Nisy ny fihetsika tsy mendrika maromaro nataon’ilay olom-boatendry tao am-piangonana 
anatrehan’ny olona rehetra vory tao. Voatery nitaona azy nivoaka tany an-tokontany ny « Préfet 
Tezitra noho izany ilay olom-boatendry ka teny ratsy variraraka sy fanambaniana no nataony tamin’ny 
Préfet », teo imason’ olona maro », hoy ny loharanom-baovao nanamafy ny zava-nisy tany Antsalova 


Mpisolo toerana vonjimaika 

Ny ampitson’io, ny zoma, indray dia nisy ny hazakazaka mariky ny firaisankina sy ny fiombonam-po 
ny « Préfet » tamin’ireo mpitandro filaminana, ny zandary ary ny tafika, tany Antsalova. « Rehefa 
io hazakazaka io dia nisy ny fiarahan’ireo mpandray anjara niala hetaheta. Tonga teo indray ilay 
saingy efa mailo ny rehetra ka zandary iray mahalala azy tsara, noho izy efa niara-niasa taminy, 
Ambatomainty, taloha no nanambitamby azy mba hiala teo an-toerana. Avy hatrany anefa dia niantefan’ny 
tampoka io zandary io ka tsy nahatsiaro tena, tokony ho tamin’ny 1 ora antoandro. Noentina tany 
hôpitaly ilay maratra. Adiny efatra taty aoriana vao niverina ny ainy », hoy ihany ny loharanom-baovao 
any Antsalova. 

Fantatra, taorian’ny angom-baovao natao teo anivon’ny Faritra Melaky, fa mpisolo toerana vonjimaika 
amin’ny andraikitra sahaniny amin’izao fotoana izao ity olom-boatendry nihetraketraka ity. 
Tsy mbola voatendry ny tena tompon-toerana raikitra ao Antsalova tao anatin’ny roa taona izay, 
izy aloha no notendrena vonjimaika teo », hoy ihany ny fanampim-panazavana. Asa raha hisy ny fepetra horaisin’ny fanjakana amin’ny tranga toy izao. 









Enregistrer mon nom, mon e-mail et mon site web dans le navigateur pour mon prochain commentaire. 



