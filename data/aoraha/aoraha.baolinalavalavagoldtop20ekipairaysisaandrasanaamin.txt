BAOLINA LAVALAVA – “GOLD TOP 20” :: EKIPA IRAY SISA ANDRASANA AMIN’NY AMPAHAVALON-DALANA • AORAHA

Miankina amin’ny lalao hihaonan’ny XV FA sy ny FT Andavamamba ny ekipa iray hanampy ireo dimy ambin’ny 
efa tafita amin’ny dingan’ny ampahavalon-dalan’ny fiadiana ny ho tompondakan’i Madagasikara 
baolina lavalava diviziona federaly voalohany na ny “Gold Top 20”. Izay mandresy amin’izy ireo 
tafita hanohy ny fifaninanana ka hanampy ny 3FB sy FTBA ary ny 3F5 ao amin’ny vondrona B ho any amin’io 
ampahavalon-dalana io. Mihintsana ho any amin’ny diviziona federaly faharoa kosa izay resy. 

Ho an’ny vondrona A dia efa tafita hiatrika ny dingana manaraka ny FT Manjakaray, 3F Ambalavao Isotry, 
Tropicale ary ny US Ankadifotsy. Mivarina diviziona kosa ny Tam Anosibe. Efa tafita ihany koa ny 
Cosfa, Uscar ary SC Besarety (vondrona C), raha mihintsana ny US Ikopa. Hisolo tena ny vondrona 
indray ny TFM Ankasina, TF Anatihazo, JST Ambondrona ary ny XV Avenir, raha mirorona ny VTM Antsalovana. 

Hotanterahina amin’ny 8 sy 15 desambra ho avy izao ny ampahavalon-dalana, raha amin’ny 22 desambra 
ny ampahefa-dalana. Hovitaina amin’ny taona ho avy kosa ny tohiny. 









Enregistrer mon nom, mon e-mail et mon site web dans le navigateur pour mon prochain commentaire. 



