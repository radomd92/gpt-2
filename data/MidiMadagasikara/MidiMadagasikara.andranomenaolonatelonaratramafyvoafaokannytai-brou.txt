ANDRANOMENA : OLONA TELO, NARATRA MAFY VOAFAOKAN’NY TAXI-BROUSSE – MIDI MADAGASIKARA

Tsapa ho nisesisesy indray tato ho ato ny lozam-pifamoivoizana raha nilamindamina izany teo aloha 
Na izany teto an-drenivohitra na tany amin’ireo lalam-pirenena. Omaly, dia olona telo no naratra 
rehefa nofaohin’ny fiara taxi-brousse, marika “mazda”, mampitohy an’Antanimena sy Ivato, tetsy 
Tokony ho tamin’ny 11 ora teo ho eo, tsy fantatra mazava izay nahazo ny mpamilin’ity fiara “mazda” 
fa iny izy afaka tamin’ny fitohanana teo Andranomena iny no nampiakatra ambony dia ambony ny hafainganam-pandehany. 
tsy fantany anefa dia mbola nivaly fitohanana ihany koa tao aloha tao, ary tsy voatana intsony araka 
familiana. Tamin’io ora sy fotoana io koa anefa no nisy olona somary niampita. Niezaka niala ireo 
mpamily saingy somary nahazo ny sisin-dalana ny fiara ary nifaoaka ireo mpandeha an-tongotra. 
telo izy ireo, izay samy naratra mafy avokoa. Fa tetsy andanin’izay dia niafara tamin’ny fandomana 
“sprinter” iray izay iray zotra aminy ihany ity fiara adala ity, ary tamin’izay vao tafajanona. 
samy nentina novonjena tany amin’ny toeram-pitsaboana avokoa moa ireto olona naratra. Tonga 
an-toerana kosa ireo mpitandro filaminana ary nitondra ity mpamily ity nentina nanaovana fanadihadiana. 

Fa mbola lozam-pifamoivoizana hatrany, taxi-brousse iray no nivadika tamin’iny lalam-pirenena 
iny, kilaometra vitsy tsy hiditra ny tanan’Irondro omaly maraina. Avy any Mahajanga ka ho any Vangaindrano 
taxi-brousse ity io tra-doza io. Raha ny angom-baovao azo dia maro tamin’ireo mpandeha no naratra 
misy tamin’ireo no tena voa mafy, ary tena atahorana ny ainy. Hatreto dia mbola tsy fantatra ny nahatonga 
loza. Olona ara-teknika sy teo amin’ny fiara, sa harerahan’ny mpamily. Efa tonga teny an-toerana 
ireo mpitandro filaminana nizaha ifotony ny zava-nisy. 




















