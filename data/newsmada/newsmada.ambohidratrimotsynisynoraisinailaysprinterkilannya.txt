AMBOHIDRATRIMO : TSY NISY NORAISINA ILAY SPRINTER KILAN’NY AFO | NEWSMADA

Par Taratra sur 24/01/2017 

Kila hotohoton’ny afo ny fiara taksiborosy sprinter iray teny Ambavarano Ambohidratrimo, ny 
hariva teo. Araka ny fanazavana voaray, vao nosasana ilay fiara tamin’io fotoana nitrangana fahamaizana 
Nohamafisin’ny mpamilin’ilay fiara fa fipoahana herinaratra no nahatonga ny loza ka nitarika 
firehetan’ny fiara. May tsy nisy noraisina intsony ilay fiara na nanao izay ho afany tamin’ny famonoana 
afo aza ireo zandary teny an-toerana nampian’ny fokonolona. Tsy nisy ny naratra na aina nafoy nandritra 
firehetan’ity fiara ity. Fantatra fa an’ny vadin’ny kaomandin’ny fari-piadidian’ny zandarimariam-pirenena 
Antsiranana ity fiara sprinter nirehitra tampoka ity. Soa ihany fa tsy nitondra mpandeha ity fiara 
fa raha tsy izany zava-doza no mety ho nitranga. Nanao fizahana sy ny fandrindrana ny fifamoivoizana 
ity firehetana ity ny zandary avy ao amin’ny borigadin’Ambohidratrimo. Mitohy, araka izany, 
fanadihadiana ity raharaha ity. 



Les commentaires sont fermées. 

