IHOSY : TOERAM-PANDEFASAM-BOLA AMIN’NY FINDAY VOATAFIKA, LASAN’NY JIOLAHY NY VOLA 1,8 TAPITRISA AR – MIDI MADAGASIKARA

Tsy antoandro, tsy alina fa mandraravara ny jiolahy ankehitriny. Toeram-pandefasam-bola amin’ny 
iray no voatafika, tany Ihosy, afak’omaly hariva, ka lasan’ny telolahy tsy nisaro-tava nitondra 
tamin’izany ny lelavola 1,8 tapitrisa Ariary niampy finday roa. Rehefa nahazo ny rembiny ireo 
dia nitsoaka ka mbola karohina fatratra amin’izao. Raha ny tati-baovao voaray, dia teo am-piomanakomanana 
hihidy ity “kioska” ity no nisy lehilahy iray sahabo 35 taona eo nody haka vola 120 000 Ariary. Tampoka 
anefa nipoitra avy any ny roalahy nitondra basy poleta vita gasy, ary nandrahona ho faty an’ilay 
hanome ny vola rehetra. Noho ny tahotra sy horohoro dia tsy afa-nanohatra ity ramatoa ka nanome 
vola. Ny nahagaga anefa dia betsaka olona nifamevizevy sy nipetrapetraka tsy lavitry ny toerana 
fanafihana, izay samy nilaza izy ireo fa tsy nahatsikaritra zavatra hafahafa. Raha ny fanamarinam-bavaovao 
dia ireo tompon’ny tsena “kioska” mivelona amin’ny fandefasana vola amin’ny alalan’ny finday 
no voatery miantoka ary mamerina ny volabe very lasan’ireo jiolahy any amin’ny/ireo orinasan-tserasera 
aminy, ka tsy vitsy ireo tompon’ny tsena lasa banky rompotra mahantra tsy fidiny. 




















