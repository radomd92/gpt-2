RAHARAHA KIDNAPPING : FANTATRA NY NIAVIAN’IREO BALA NAMPIASAIN’IREO OLON-DRATSY – MIDI MADAGASIKARA

Taorian’ny nahatrarana an’i Lejo na Massaro, isan’ireo atidoha nikotrika ny fakana an-keriny 
Arnaud sy Annie ny 23 novambra, ny taona lasa, tany Vangaindrano, ny faran’ny heriandro lasa teo, 
mitohy hatrany ny vaovao mikasika azy sy ireo asan-jiolahy efa namantarana azy tao Toamasina. 

“MOP” ara-dalàna. Ao anatin’ny famitana ny sazy 15 taona azony teo anivon’ny fitsarana ady heloka 
vava Toamasina i Lejo, na Massaro, ankehitriny izao tratra izao. Voaenjiky ny fitsarana noho ny 
fanafihana volana orinasa mpitrandraka harena ambanin’ny tany tao Betainaomby, ka nahaverezana 
manodidina ny 500 tapitrisa ariary izy, ny 27 aprily 2011. Raha nijanona roa taona tao am-ponja 
dia nalain’ny fitsarana Toamasina nanao “M.O.P” (Main d’Œuvre Pénale) ny 11 jona 2013 izay vita 
ara-dalàna ary neken’ny fitsarana naka azy ihany koa ny nanaovany izany MOP izany. Nandritra ny 
taona niasany teo anivon’ny fitsarana tao Toamasina dia tsy nisy ny olana teo aminy sy ny fitsarana 
azy, afa-tsy 23 novambra 2015 izay nandraisany anjara tamin’ny fakana an-keriny ireo zanaka mpandraharaha 
sehatry ny andramena tao Toamasina, ka voatery nanaovan’ny fitsarana nampiasa azy tatitra fandosirana 
anivon’ny fonjan’i Toamasina ny 19 desambra 2015. 

Bala nivoaka tamina lapam-panjakana ? Isan’ny mbola mitana ny sain’ny maro ihany koa mikasika 
bala miisa 119 sy basy kalaky miisa 4 tratra, nandritra ny fanafahan’ny polisy an’i Arnaud tao Andranomadio 
teo. Mivoaka koa ny tsiambaratelony ankehitriny taorian’ny nahatrarana an’i Lejo na Massaro 
nahafaty an’i Fredo.Voalazan’ny angom-baovao fa « bala na kalaky sy basy kalaky nivoaka avy amina 
» izy ireo. Lasa manamarina izany ny voalazan’ny tonia mpampanoa lalana tao Toamasina sy ny sekretera 
syndikan’ny mpitsara, nilaza nandritra ny fiantsoana mpanao gazety nataon’izy ireo ny 12 janoary 
teo, fa « aoka tsy holazaina indray fa basy nivoaka tamin’ny krizy 2002 indray ireto basy sy bala 
be tratra ireto…». Raha ny hita tokoa dia mitondra ny laharana 61/97 – 86/15 – 534/74 – 539/74 – 85/15 
270/76 ary 71/78 ny ankamaroan’ireo bala ireo ; ka ireo tarehimarika farany 95 – 15 – 74 – 76 – 78 ireo 
tokony hamantarana izay toby na lapam-panjakana mety nivoahany. Ny teo amin’ny basy kalaky indray 
efa nokikisana ny marika sy ny laharana tokony hahafantarana azy, ary mbola basy natambatambatra 
koa. Ankoatra izay, dia ny angom-baovao « marim-pototra » ihany koa, dia isan’ny nandray anjara 
tamin’ny fakana an-keriny an’Ingahy Moustapha Azir ihany koa izy sy Fredo, izay efa maty voatifitry 
polisy tao Tanambao V. Raha io angom-baovao io ihany anefa dia mbola izy sy i Fredo ihany koa no sahy 
azy, saingy tsy nahafaty ity farany na dia namono azy mihitsy no tanjona. Amin’izao fahatrarana 
efa mandalo fanadiadiana lalina eo anivon’ny polisy misahana ny heloka be vava eto Antananarivo 
izao, dia inoana hivoahan’ireo anarana maro be niara-nisalahy taminy sy Fredo mikasika izao raharaha 
an-keriny an’i Arnaud sy ny famonoana ny Annie izao. 



Si ces armes et les balles qui vont avec proviennent de « lapam_panjakana », cela veut dire qu’il 
a des complicités à haut niveau dans toutes ces affaires de kidnapping. 

Pourtant certaines autorités se défendent bec et ongles qu’elles sont « clean ». 

Lejo pourrait révéler beaucoup de choses sauf si… un malheureux… accident… ne lui arrivait entre 
Ben, vous savez, un coup est vite parti, les intoxications alimentaires existent aussi et ne parlons 
d’une crise cardiaque foudroyante provoquée par l’excès de stress ! 

Aza asiana fisalasalana ny fanambarana ampahibemaso ny niavian’ny basy fa ny volam-bahoaka no 
ireny basy ireny natao hiarovana ny vahoaka fa tsy hamonoana azy. 

Lapam-panjakàna aiza dia iza???? 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

