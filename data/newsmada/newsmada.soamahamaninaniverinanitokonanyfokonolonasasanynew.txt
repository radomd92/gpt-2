SOAMAHAMANINA  : NIVERINA NITOKONA NY FOKONOLONA SASANY | NEWSMADA

Par Taratra sur 19/08/2016 

Niverina nitokona indray ireo fokonolona tsy mankasitraka ny fitrandrahan’ny Sinoa volamena 
Soamahamanina, omaly. Mitaky ny hialan’ireo teratany vahiny ireo any a-toerana izy ireo. Vokatr’izay, 
ny ben’ny Tanàna ao Soamahamanina, Rabesahalasoa Théophile, fa hanakatona ny biraon’ny kaominina 
io omaly io noho ny tahotra korontana. 

Ny alarobia teo anefa, nisy hetsika tany an-toerana ho fandaminana ity raharaha ity. “Hetaheta 
hisian’ny filaminana. Lasa tabataba ety aminay hatramin’ny nisian’ny orinasa sinoa. Afaka mifanatona 
mifampiresaka ny rehetra. Samy Malagasy ary samy tompon-tanindrazana ka tsy tokony hifanaratsy 
hifankahala”, hoy ny fanazavan’ny solontenan’ny mponina, Ratsimbarinarivo Gilbert, tamin’izany. 
fifampiresahana sy fifandaminana eo amin’ny samy mponina ry zareo ao Soamahamanina. Nijoro ihany 
ny fikambanan’ny tompon-tany Andravoribe, izay milaza fa tokony hajanona tanteraka ny tabataba 
ahafahana mampandroso ny tanàna. “Ataovy ny asa sosialy na misy aza ny fanajanonana ny orinasa 
amin’izay samy mahazo tombontsoa ny rehetra”, hoy ny fanazavana ihany. 

Anisan’ny antony nangatahan’ireto olona ireto ny fifampiresahana ny amin’ny fisian’ny fandrahonana 
faty sy fikasana handoro trano ataon’olon-tsy fantatra. 

Nilaza ny sefom-pokontany ao Somahamanina, Rakotonirina Laurent, fa tonga ny andaniny sy ny ankilany 
marimaritra iraisana. “Miantso ny fanjakana hiditra an-tsehatra amin’ny fandaminana izahay. 
ny mahazo tombontsoa amin’ny orinasa ary tokony hojerena izany. Ao koa ireo manohitra izany ka 
hohenoina. Aleo halamina haingana ny raharaha”, hoy izy. 



Les commentaires sont fermées. 

