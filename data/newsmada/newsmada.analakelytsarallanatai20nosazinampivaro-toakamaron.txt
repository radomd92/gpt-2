ANALAKELY, TSARALÀLANA : TAXI 20 NOSAZINA, MPIVARO-TOAKA MARO NAMPITANDREMINA | NEWSMADA

Par Taratra sur 02/08/2016 

Mitohy ny fanadiovana ny- tanàna hataon’ny CUA. Tamin’ny faran’ny herinandro teo, fiarakaretsaka 
tsy ara-dalàna no tratra. Nosaziana ihany koa ireo mpivaro-toaka eny amoron-dalana amin’ny alina. 

Nidina tampoka nanaisotra ireo mpivarotra toaka sady nanatanteraka fisavàna fiara mpitatitra 
sy taxi-brousse) ny ekipa avy amin’ny fiadidiana ny Tanànan’Antananarivo, ny asabotsy vao mangiran-dratsy. 

Mbola maro ihany ireo mpivarotra toaka ankalamanjana no sarona teo Analakely sy Tsaralalana, 
teo aza ny fampiomanana sy fampitandremana efa natao. Noraofina avy hatrany ny entam-barotra 
latabatra nampiasaina. 

Mbola nomena fampitandremana farany izy ireny. Nanambara ny tomponandraikitra fa tsy hilefitra 
ary hihamafy hatrany ny fisavàna. Faritra maro kosa no nanatanterahana fisavana fiarakaretsaka 
taksiborosy, toy ny teny Analakely, Mahamasina, Andrefan’Ambohijanahary, Anosibe, Ampefiloha 
Fasan’ny Karana. 

Taksiborosy tsy nanara-dalàna telo hihazo an’Antsirabe, miampy fiarakaretsaka 20 teo, sarona 
naterina avy hatrany teny amin’ny toerana fihibohana eny Anosimpatrana. Antony nanasaziana 
ireo ny niantsonana tamin’ny toerana tsy tokony ho nanaovana izant. 

Taratasin’ny fiara tsy ara-dalàna, ny loko « beige crème » tsy voahaja, ny « lanterne » tsy manara-penitra, 
ny tsy fetezana eo amin’ny fiara, toy ny jiro tsy mirehitra, « frein à main » tsy mandeha, fitaratra 
misy, lasantsy tsy mandalo anaty « réservoir », sns ni vesatra nanafaizana azy ireo. 

Voalaza fa hitohy ny asa fanadiovana ary sazy henjana ni miandry ireo mbola minia mihoa-pefy. 



Les commentaires sont fermées. 

