RIVODOZA DUMAZILE  : DIBO-DRANO ANATY HAIZINA I TOAMASINA SY I STE MARIE | NEWSMADA

Par Taratra sur 05/03/2018 

Nampitondra takaitra ny faritra Atsinanana sy Analanjirofo ilay rahona nentin’ilay rivodoza 
manaraka ny sisin-dranomasin’i Madagasikara. Dibo-drano ny tanàna, tapaka ny jiro… 

Nitondra orambe tany amin’ny faritra Atsinanana sy Analanjirofo iny, hatry ny asabotsy alina, 
rivodoza Dumazile. Vokany, dibo-drano ny tanànan’i Toamasina. Hatreny amin’ny ranjo ny rano 
ao an-tanàna. 

Ankoatra izany, nanapaka ny herinaratra sy nandrava zavatra maro koa ny rivotra izay nahery vaika 
an-toerana. Hatrany Ste Marie ny ora-mikija sy ny rivotra izay mandravarava ireo trano falafa 
andrin-jiro ary takela-by. 

Omaly tamin’ny 3 ora tolakandro, nitombo hery ka voasokajy ho “cyclone tropical” i Dumazile. Tany 
150 km atsimo atsinanan’i Toamasina no nisy ny foibeny. Mahatratra 120 km isan’ora ny rivotra entiny 
tafakatra hatramin’ny 170 km isan’ora kosa ny tafiotra miaraka aminy. 

Mikisaka mianatsimo atsimo andrefana izy amin’ny hafainganam-pandeha 17 km isan’ora. Raha ny 
tsy hiditra an-tanety ny ivony, saingy kosa ny andian-drahona miaraka aminy dia mitoetra amin’ny 
maro eto Madagasikara, indrindra any amin’iny tapany avaratra sy ny morontsiraka atsinanan’i 
iny ka hitondra orana betsaka izay arahina tafiotra indraindray. Tokony hampihatra avy hatrany ny fepetra filazana miloko mavo ny faritra Diana, Sofia, Sava, Analanjirofo, 
ny distrikan’i Nosy Varika, Mananjary, Manakara, Vohipeno, Farafangana ary Mahajanga. 

Ny mpampiasa ranomasina rehetra amin’ny morontsiraka atsinanana rehetra, entanina mba tsy hiandriaka 
ary hanaraka ny toromarika omen’ny tompon’andraikitra amin’ny fifamoivoizana an-dranomasina 



Les commentaires sont fermées. 

