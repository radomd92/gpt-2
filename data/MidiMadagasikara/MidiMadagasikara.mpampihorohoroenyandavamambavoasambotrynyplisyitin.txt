MPAMPIHOROHORO ENY ANDAVAMAMBA : VOASAMBOTRY NY PÔLISY I TINA BIBY SY NICOLAS – MIDI MADAGASIKARA

Fanendahana, herisetra ary fampihorohoroana. Saika mizaka ny tsy eran’ny aina ireo mponina eny 
faritra Andavamamba iny amin’ny afitsok’ireto roalahy ireto, izay fantatra amin’ny anarana 
Tina Biby sy Nicolas. Hifarana hatreo anefa izany. 

Anisan’ny antony iray mbola mampahazo vahana ny resaka tsy fandriampahelamana amina faritra 
dia ny tsy fahasahian’ireo mponina eny an-toerana milaza ireo olon-dratsy ao aminy. Na io noho 
tahotra na noho ny tahotry ny valifaty ataon’ilay/ireo olon-dratsy. Toy izany ity tranga teny 
ity. Efa fantatry ny rehetra izao ny habibiana ataona roalahy eny amin’iny faritra Andavamamba, 
fangalarana, ny fanendahana, ny fanaovana herisetra isan-karazany amin’izay olona sahy miatrika 
ireo saingy matahotra ireo fokonolona. Izany indrindra no nahatonga ny pôlisy nidina teny an-toerana, 
anatin’ilay hetsika « pôlisy tsy manao fanamaniana ». Teo am-panaovana herisetra tamin’olona 
izy no voapaingotry ny pôlisin’ny UIR tsy nanao fanamiana, nisafo teny an-toerana, ny sabotsy 
teo. Fa ankoatra azy roalahy ireto dia nisy mpanendaka rain-dahiny iray, nampitondra faisana 
mpody alina sy mpiantsena maraina teny amin’iny faritra Analakely, Isotry, Petite Vitesse mitohy 
Anatihazo amin’ny Cenam iny, no voasambotra ihany koa tamin’io fotoana io. Antenaina araka izany 
mba hisy filaminana ireto faritra ireto, izay sokajiana ho faritra mafana amin’ny resaka tsy fandriampahalemana. 
izany na tsy izany aza anefa dia mbola miantso fiaraha-miasa hatrany ny eo anivon’ny pôlisim-pirenana 
tsara sitrapo ny amin’ny fanomezam-baovao, ahafahana misambotra ireo olon-dratsy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

