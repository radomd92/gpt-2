ANTALAHA : SAMBO RENDRIKA, ENTANA AN-JATONY TAONINY VERY ANATY RANOMASINA – MIDI MADAGASIKARA

Sambo mitondra ny anarana hoe “Nathalie” no narendriky ny onjan-dranomasina, ny alahady lasa 
tany Antalaha. Avotra soa aman-tsara avokoa ireo mpandeha 11 tao anatin’ity sambo ity. Saingy 
ranomasina kosa ny entana nentiny, izay nahatratra teo amin’ny 400 taonina mahery teo, raha ny 
azo avy any an-toerana. Teo amin’ny toerana antsoina hoe Ifaho, ao amin’ny kaominina Vinanivao, 
amin’ny distrikan’Antalaha, no naharendrehan’ity sambo ity. Raha ny vaovao hatrany dia niala 
Toamasina saika hihazo an’Antalaha sy Vohémar ity sambo ity no tojo izao hetraketraky ranomasim-be, 
rivo-doza Fantala izao. Ity farany tokoa, na dia mbola any amin’ny 400 kilaometatra miala ny sisin-tanin’i 
aza dia izao efa misy akony amin’ireo faritra any amin’iny tapany Avaratry ny Nosy iny ny rivotra 
entiny, izay manodidina ny 300 kilaometatra isan’ora eo ho eo, miampy ny andro ratsy. Mbola manentana 
ireo mponina, any amin’ireo faritra avaratry ny nosy sy iny morontsiraka Atsinanana iny, araka 
ireo tompon’andraikitra mba tsy hiandriaka, noho izay ranomasina mahery izay. Raha ny mikasika 
sambo rendrika ity dia fantatra fa efa eny am-pelatanan’ireo mpitandro filaminana ny fanadihadiana. 




















