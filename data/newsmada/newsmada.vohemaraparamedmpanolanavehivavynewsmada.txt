VOHEMARA  : PARAMED MPANOLANA VEHIVAVY | NEWSMADA

Par Taratra sur 31/08/2017 

Habibiana ! Izay ny azo ilazana ny fihetsika nataon’ity Paramed iray tamin’ny renim-pianakaviana 
tao amin’ny hopitaly ao amin’ny kaominina Nosibe, distrikan’i Vohémar, ny fiandohan’ny volana 
teo, saingy izao kosa vao sahy nijoro vavolombelona noho ny zava-nanjo azy ity renim-pianakaviana 
ity. Araka ny fampitam-baovao voaray avy any an-toerana, manan-janaka telo ity renim-pianakaviana 
ka nanoro hevitra azy mba hanao fandrindram-piterahana ny fianakaviany. Tonga teny amin’ny hopitaly 
izy tamin’io fotoana io hanao fandrindram-piterahana. Noraisin’ny mpitsabo paramed tsara izy 
amin’ny hopitaly. Notsindronina ary nasian’ilay paramed soratra hoe “miverina 25.08.17 tao 
karne nentiny. Nony vita anefa izany, niharan’ny fanararaotana ara-nofo ilay renim-pianakaviana 
noteren’ilay paramed hanao firaisana ara-nofo taminy izy. Tsy namelany mihitsy anefa raha tsy 
ny filan-dratsiny na niezaka nanohitra azy aza ilay renim-pianakaviana. 

Nanao fitarainana tao amin’ny fokontany ao Madirobe Antsahampano (toeram-ponenany) ilay niharam-boina. 
hatreny anivon’ny ben’ny Tanàna ny raharaha ka efa nandeha ny feo amin’ny hamindran-toerana azy 
izao fihetsika feno habibiana izao. Famindran-toerana fotsiny ve izany no atao amin’ity paramed 
amin’izao fandikan-dalàna bevava ataony izao? Mbola vao paramed aza dia efa izao sahady ny ataony, 
izany fa rehefa lasa dokotera, asa fotsiny? Ripaka ny marary rehetra tonga ao aminy. Milaza ho tsy 
naharay tatitra momba izany kosa ny lehiben’ny sampandraharaha misahana ny fahasalamana any 
Aiza ny lalàna mifehy itony paramed manao fihetsika mamoafady itony? 



Les commentaires sont fermées. 

