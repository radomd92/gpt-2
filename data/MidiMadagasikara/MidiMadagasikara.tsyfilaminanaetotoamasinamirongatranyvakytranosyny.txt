TSY FILAMINANA ETO TOAMASINA : MIRONGATRA NY VAKY TRANO SY NY FITSINDRONANA RONGONY “HEROINE” – MIDI MADAGASIKARA

Saron’ny polisy eto Toamasina ireo isan’ny jiolahy kalaza amin’ny famakiana trano dimy, ny herinandro 
iny. Mitaraina lava amin’ny vaky trano mantsy ireo vahoaka ao Depôt Analakininina misy “carreau” 
sy Vohitsara iny, ka voatery nanaovan’ny polisin’ ny FIP hetsika manokana, satria tsy vitan’ny 
trano ihany ireo jiolahy, fa sady mangalatra no manolana ary mamono mihitsy ihany koa. Isan’ny 
ilay teratany frantsay sy ny vadiny ary ny zanany farany teo iny, izay tsy hita raha tsy efa namofona 
an-tranony. Tsy mifidy zavatra angalarina ireto jiolahy ireto, fa izay azony amidy sy angalarina 
alain’izy ireo avokoa, satria efa mitondra fitaovam-pitaterana ,toy ny Tuc-Tuc sy Cyclo-pousse 
izy ireo mandritra izany, raha ny fampitam-baovao azo tamin’ireo fianakaviana tratrany. Ankoatra 
nambaran’ny polisy fa isan’ny mampirongatra ny vaky trano sy ny fanendahana ary ny fanafihana 
mirongatra eto Toamasina izao ity ny firongatry ny fitsindronana rongony mahery vaika “heroine” 
tovolahy. Tato ho ato mantsy izay tratra amin’ny fanendahana sy famakiana trano ary ny fanafihana 
dia saika ahitana soritra fitsindronana “heroine” avokoa ny tànan’izy ireo. Toy ireo mpanendaka 
lahy saron’ny FIP tao Valpinson, ny herinandro nivalona iny. Tsy mandà ny fampiasan’izy ireo izany 
tratra, ary sahy milaza mihitsy fa ny antony hanendahana sy hanaovan’izy ireo famakiana trano 
ny fanafihana mitam-piadiana, dia ny hahazoana vola hivatsiana ilay rongony mahery vaika vahiny 
mitentina 60.000 ariary hatramin’ny 80.000 ariary ny iray “sachet” kely aminy, izay mahavita 
in-3 mitsindrona. Raha izao no mitohy, hoy ny mpitandro ny filaminana, dia ho potika ny tanora malagasy, 
sady ho lasa mpidoroka rongony mahery vaika, no lasa jiolahy mahery vaika eny amin’ny fiarahamonina. 




















