FIHAONANA AN-TAMPON’IREO FILOHAM-PIRENENA :: ANDRASANA, ANIO, ENY IVATO NY FIVOAHAN’NY FIFANARAHANA POLITIKA • AORAHA

Hafampana ny fifandresen-dahatra. Hotanterahina eny amin’ ny Ivon-toeram-pivoriana iraisam-pirenena 
eny Ivato ny fihaonana an-tampony hamoriana ireo Filoham-pirenena tompon’ antoka amin’ny famahana 
savorovoro politika eto amintsika, anio amin’ny 3 ora hariva. Hitarika izany ireo mpikambana 
anivon’ny filankevitry ny fampihavanana malagasy (Ffm). Andrasana ny famoahana fifanarahana 
eo amin’ny Filoham- pirenena Hery Rajaonarimampianina sy ireo Filoha teo aloha, ny amiraly Didier 
Marc Ravalomanana ary i Andry Rajoelina. «Efa voarain’izy rehetra ireo ny fanasana amin’io fihaonana 
io. Ny tanjona dia ny mba hitadiavana ny marimaritra iraisana eo amin’izy ireo ka hivahan’ izao 
politika misy eto amintsika izao», hoy i Maka Alphonse, filohan’ ny Ffm. 

Notsipihin’ity farany fa mijanona eo amin’ny fanamorana ny dinika eo amin’ireo mpanao politika 
ny andraikitr’izy ireo. «Izy ireo ihany no mitady ny marimaritra iraisana. Isan’izany, ohatra, 
momba ny praiminisitry ny marimaritra iraisana», hoy izy. Nilaza ny nampi- antso an’ireo hery 
samihafa eto amin’ny firenena ihany koa ny Ffm. 

Tsy kisendrasendra ny nisafidianan’ny Ffm ity andro anio ity. Rahampitso mantsy no fe-potoana 
nomen’ny Fitsarana avo momba ny Lalàm-panorenana (Hcc) fa tokony hanendrena ny Praiminisitra 
mifanaraka amin’ny andininy faha-54 ao anatin’ ny Lalàm-panorenana kanefa sady mivoaka avy amin’ 
marimaritra iraisan’ireo mpanao politika. Notsipihin’ ny Hcc tao anatin’ny didy navoakany, 
zoma 25 mey 2018 lasa teo, fa «mihatra avokoa ireo didy navoakany raha toa ka tsy misy ny fifanarahana 
ao anatin’ny folo andro, nanomboka tamin’io daty io». 

«Efa nisy iny fanapahana nataon’ny Hcc iny ary tsy maintsy arahina ny lalàna», hoy hatrany i Maka 
Raha mivoaka anio ity fifanarahana ity, dia ny ampahany amin’ny didy navoakan’ ny Hcc izay tsy nifanarahana 
no mety hihatra. Mbola mipetraka ihany anefa ny fanontaniana mikasika ny hoe : raha toa ka ny iray 
Filoham-pirenena ireo no mitsipaka izany, dia mbola mitombina ve ny fampiharana ilay fifanarahana 


Tsy mbola fantatra ihany koa na ho tonga eny Ivato avokoa ireo Filoham-pirenena voakasiky ny raharaha. 









Enregistrer mon nom, mon e-mail et mon site web dans le navigateur pour mon prochain commentaire. 



