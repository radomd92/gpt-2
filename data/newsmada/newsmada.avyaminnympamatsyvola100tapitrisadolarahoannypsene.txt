AVY AMIN’NY MPAMATSY VOLA  : 100 TAPITRISA DOLARA HO AN’NY PSE | NEWSMADA

Par Taratra sur 04/04/2018 

Efa miroso tsikelikely amin’ny fanavaozana rafi-panabeazana ny minisiteran’ny Fanabeazana 
tamin’ity taona ity. Nahazo fankatoavana avy amin’ny mpamatsy vola rahateo ny tetipivoarana 
taona 2022. 

100 tapitrisa dolara ny vola azon’i Madagasikara ho fanatanterahana ny tetipivoarana ho an’ny 
(PSE) hatramin’ny taona 2022, araka ny fanambarana avy any Washington, omaly. Tohana avy amin’ny 
iraisam-pirenena sy ny mpiray ombon’antoka maneran-tany ho an’ny fanabeazana (GPE) izany ary 
ny herinandro lasa teo, tany an-toerana. Sorabola lehibe indrindra ho an’ny fanabeazana malagasy 
ka ny 55 tapitrisa dolara, avy amin’ny Banky iraisam-pirenena amin’ny alalan’ny fikambanana 
ho an’ny fampandrosoana (IDA) ary ny 45,7 tapitrisa dolara natolotry ny GPE. 

« Ilaina hampandrosoana ny fanabeazana sy ny fahaiza-manao momba ny asa hanomezana lanja ny olona 
mamokatra ny tohana tamin’ny vola azo. Vonona ny fanjakana malagasy hanatanteraka izany drafitrasa 
izany », hoy ny minisitry ny Vola, Andriambololona Sehenosoa Vonintsalama. « Mpiray ombon’antoka 
GPE hatramin’ny taona 2005 i Madagasikara izay nampiseho ezaka hatrany hanatsara ny fanabeazana 
kalitao », araka ny fanazavan’ny tomponandraikitry ny GPE, i Alice Albright. 

Hiantefa amin’ny ankizy 4,7 tapitrisa ny tetikasa PSE. Tanjona ny hampiditra zaza 4,6 tapitrisa 
amin’ny ambaratonga fototra ary ny 80 000 hafa eny amin’ny akany fibeazana. Tafiditra koa amin’ny 
ny fanofanana 35 000 mpanabe sy mpikarakara akany fibeazana 6 500 ary talen-tsekoly 20 000. Voalaza 
hampitomboana ny isan’ny akany fibeazana, toerana 1 000 vaovao no haorina miaraka amin’ny vahoaka 
ifotony. 800 ny efitranon-tsekoly havaozina miaraka amin’ny toeram-pidiovana ary misy rano. 



Les commentaires sont fermées. 

