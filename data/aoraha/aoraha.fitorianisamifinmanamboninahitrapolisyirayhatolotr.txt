FITORIAN’I SAMIFIN :: MANAMBONINAHITRA POLISY IRAY HATOLOTRA NY FITSARANA MISAHANA NY KOLIKOLY • AORAHA

Hatolotra ny Fitsarana misahana ny kolikoly na ny PAC, eny amin’ny 67Ha anio ny manamboninahitra 
iray niasa tao amin’ny Sampana misahana ny ady amin’ny famotsiam-bola na ny Samifin teo aloha. 
miisa valo no niampangana azy, araka ny loharanom-baovao. 

Vita sonian’ny minisitry ny Filaminam-bahoaka ny fahazoan-dalana manenjika an’ity mpitandro 
ity, afak’omaly. Efa voarain’ny PAC izany, araka ny loharanom-baovao. 

Voampanga niaraka tamin’ny vehivavy iray, vadina minisitra teo aloha, itsy manamboninahitra 
Vokatry ny fitoriana napetraky ny Samifin no nanenjehana azy ireo. Fitoriana olon-tsy fantatra 
ny fampiasana ny anaran’ny Samifin sy ireo angom-baovao voarain’izy ireo ka navadik’ilay vadina 
teo aloha sy ny namany ho loharanom-bola. Mpanangom-baovao ao anatin’ny Samifin rahateo ilay 
voampanga. 

Samy efa naiditra am-ponja vonjimaika eny Antanimora avokoa na ny vadin’ilay minisitra teo aloha 
ny vehivavy iray hafa vadin’iry manamboninahitra polisy iry, tamin’ny zoma 6 septambra teo. Natolotra 
Fitsarana ihany koa io mpitandro filaminana io tamin’izay saingy noho ny tsy fisian’ny taratasy 
manenjika azy avy amin’ny minisiteran’ny Filaminana anatiny no nahazoany fahafahana vonjimaika. 

Tonga teny amin’ny minisiteran’ny Filaminam-bahoaka ny fangatahana ny fahazoan-dalana avy 
PAC, tamin’ny talata hariva teo. Teo no ho eo ihany dia nosoniavin’ny minisitry ny Filaminam-bahoaka 
taratasy ahafahana manohy ny fombafomba ara-pitsarana ny raharaha. Ampanantsoin’ny Fitsarana 
mpitandro filaminana io anio. 









Enregistrer mon nom, mon e-mail et mon site web dans le navigateur pour mon prochain commentaire. 



