ANKORONDRANO : ORINASAN-TSERASERA MAY KILAN’NY AFO – MIDI MADAGASIKARA

Niredareda indray ny afo tetsy Ankorondrano ny alatsinainy vao maraim-be lasa teo. Trano lehibe 
misy orinasa misehatra eo anivon’ny serasera no kila hotohoto tanteraka. Tsy nisy noraisina avokoa 
entana rehetra tao anatiny. Tokony ho tamin’ny roa ora maraina tany ho any no nitranga io loza io, 
ny angom-baovao azo. Mazava ho azy amin’ny maha orinasa azy izay dia tsy nisy olona niasa tao anatiny 
fotoana nitrangan’ny loza. Araka izany, tsy nisy ny aina nafoy na ny naratra. 

Ny afo efa nijoajoala tao amin’ny rihana voalohany mantsy no nanaitra ny rehetra teny ivelany, 
niantsoana avy hatrany ireo mpamonjy. Tonga avy hatrany teny an-toerana ireto farany : nahitàna 
mpamonjy voina avy eny Tsaralalàna, ny teny Anosivavaka ary nampian’ny teny Ambodivona. Na dia 
aza anefa ny hamaroan’ireo miaramilan’afo izany dia somary nampanano sarotra azy ireo ny famonoana 
ny fifehezana ny afo, izay efa nahazo vahana tanteraka tamin’izy ireo tonga teny an-toerana. Ora 
taty aoriana mihitsy aza vao voafehy tanteraka izany. Nampiseho ireo tapa-porohana sy lavenona 
afo mpandrava tamin’ilay trano lehibe sy ny entana ary ireo antontan-taratasy rehetra tao anatiny. 
raha ny vaovao hatrany dia mbola tsy fantatra mazava izay tena antony nahatonga ny loza. Voalaza 
teto fa toa hoe nisy nandoro ilay orinasa. Teo anatrehan’ny zava-misy araka izany dia nisy ny fidinan’ireo 
filaminana nanao fanadihadiana teny an-toerana. Tamin’izany tokoa no fantatra fa nahitàna tavoahangy 
izay heverina fa nisy ireo fangaron-javatra mipoaka fantatra amin’ny anarana hoe « cocktail Molotov 
ireny. Na izany aza anefa, hoy ny fanazavàna dia mbola tsy ahafahana mamoaka tsoa-kevitra malaky 
Ny valin’ny famotorana nataon’izy ireo ihany aloha hatreto no ahafahana mamantatra ny tena zava-nisy 
tamin’ity orinasa ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

