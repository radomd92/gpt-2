FAMPIANARANA – ATSIMO ATSINANANA : MANGARAHARA NY FANDRAISANA IREO MPIASAM-PANJAKANA | NEWSMADA

Par Taratra sur 07/01/2017 

Nanombohana ny fandraisana ho mpiasam-panjakana vaovao andiany fahefatra manerana ny Nosy ny 
amin’ny faritra Atsimo Atsinanana. Natomboka tany Farafangana, faritra Atsimo Atsinanana, 
5 janoary teo, ny fandraisana mpampianatra Fram ho mpiasam-panjakana raikitra, andiany fahefatra. 
handray ny azy ny faritra rehetra, 10 000 ny fitambarany ho raisina amin’izany andiany faha efatra 
Ny mampiavaka azy, hatao eto Antananarivo Renivohitra ny fanomezana fifanarahana amin’ireo 
vaovao ireo. Mety hanatanterahana izany ny volana avrily 2017, ka ny filoham-pirenena no hanolotra 
fifanarahana ho an’ireo mpanabe ireo. 

Natao lavitry ny kolikoly sy anatin’ny mangarahara tanteraka ny fandrafetana ny lisitra nianga 
any amin’ny Cisco tsirairay. Nahazoana fankatoavana avy amin’ny komity miady amin’ny kolikoly 
Izany komity izany ahitana olona ivelan’ny sehatry ny fampianarana. Rehefa izany, alefa any amin’ny 
foibe hatao fanamarinana sy fanaraha-maso, avy eo vao averina eny anivon’ny Cisco hankatoavina 
Voaray avy hatrany ilay olona raha tsy misy ny fanakianana. 

Momba ny faritra Atsimo Atsinanana manokana, voaray 435, ka 69 any Midongy atsimo, 87 any Vondrozo, 
any Vangaindrano ary 140 any Farafangana. Tsy misy kosa ny avy any Befotaka satria efa tafiditra 
ireo mpampianatra amin’io fari-piadidiam-pampianarana io ny taona 2016. Antenaina fa ao anatin’ny 
koa ny fandraisana ho mpiasam–panjakana any amin’ny faritra hafa rehetra. 

Nanome voninahitra ny fotoana, ny tale fari-piadidian’ny fampianarana (Dren) Atsimo Atsinanana, 
Tsaramanana Raymond Donald sy ny lehiben’ny Cisco Farafangana, i Girousse Noel. Nanotrona azy 
ny talen’ny fampahalalam-baovao sy ny fifandraisana, i Tsitohary Thierry. 



Les commentaires sont fermées. 

