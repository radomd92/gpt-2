TANANDAVA-TOAMASINA : MATY TSY TRA-DRANO IREO MPANOSIKA KALESA ROA LAHY VOADONAN’NY TAKSIBROSY – MIDI MADAGASIKARA

Isan’ny lalana tena ahitana lozam-pifamoivoizana matetika ny lalana ao Tanandava izay mbola 
anatin’ny lalam-pirenena faharoa; saika mahafaty olona avokoa izay loza mitranga mandritra 
noho ny firimorimon’ny fiara sy ireo mpampiasa ny lalana mihazo izany lalana izany. Ny sabotsy 
tokony tamin’ny 05ora hariva dia nitrangana lozam-pifamoivoizana indray ny tao Tanandava; fiaran’ny 
Cotisse avy any Antananarivo hiazo an’i Toamasina no nifaoka mpanosika kalesa teo alohany ka noho 
hamafin’ny fifandonana dia maty tsy teo ny iray raha teny an-dalana namonjy hopitaly kosa vao maty 
iray. Nijery ny raharaha avy hatrany ny polisy raha vao nahazo antso amin’ny fisian’ity lozam-pifamoivoizana 
ary nihazona avy hatrany ilay mpamily noho ny loza nataony niteraka faty olona. Ho an’ireo mpandeha 
taksibrosy ity kosa dia nambaran’izy ireo fa “hitanay efa reraka ilay mpamilinay tamin’ny Dia 
saingy teny an-dalana rehetra dia niezaka ny nitandrina hatrany izy nefa izao tafita vao rendrika 
ny niafarana”; nohamafisin’ireto mpandeha hatrany fa “fahazarana amin’ity koperativa ity ny 
dona miverina amin’izao noho ny fisian’ny mpandeha sy ny tsy fahampian’ny fiara ao aminy, ka mazana 
hatrany ireo mpamiliny eny an-dalana, ary efa fanintelo amin’izao izaho izao no tratran’ny loza 
koperativa ity noho faharerahan’ny mpamiliny”. Andrasana izany ny fandraisana andraikitry 
mpitantanana ity koperativa ity ho an’ny mpiasany sy ny mpanjifany. 




















