JIRAMA TOAMASINA : HITOHY NY FANENJEHANA IREO MPANGALATRA HERINARATRA – MIDI MADAGASIKARA

Isan’ny olana goavana sedrain’ny Jirama eto Toamasina izay miteraka fahasimban’ireo fitaovana 
antitra eo aminy, sy niteraka fahafatesan’olona maromaro ny taona lasa, ary miteraka fahasimban-javatra 
sy fahamaizana trano ihany koa, ny halatra herinaratra izay tena mandany ny 25% hatramin’ny 30% 
vokatra misy eto Toamasina. Nisy ny taona lasa ny fihanianan’ireo mpiasan’ny Jirama manokana 
ny fanaraha-maso ny halatra herinaratra eto Toamasina. Hitohy izany fanaraha-maso izany amin’ity 
ity, satria ny tanjona eo amin’ny Jirama izao dia ny famerenana ny fanatsarana ny tolotra omeny 
mpanjifany ao anatin’ny vokatra tsara sy ampy ary tsy misy fahatapahana. Ankilan’izay dia efa 
nataon’ny tale jeneraly sy ny talen’ny Jirama Toamasina ny fanomezana kaonteran-jiro ireo mpangataka 
nahaloa vola hatramin’ny taona 2012 no mankaty nefa tsy mbola nahazo izany, manomboka amin’ity 
martsa ity. Raha ny fandaharam-potoan’ny Jirama Toamasina izany dia hapetraka ny volana martsa 
mpangataka ny taona 2012 tsy mbola nahazo izany, ny volana aprily ireo tamin’ny taona 2013, ary 
volana may sy jona ireo nanao ny fangatahana ny taona 2014 sy 2015. Mandritra izay dia kaonteran-jiro 
isan’andro no hapetrak’izy ireo, satria manodidina ny 2.500 ireto mpanjifa mpangataka tsy mbola 
izany. Ho fanatsarana ny fitaovana ampiasain’ireo hahazo ireo kaontera vaovaon’ny Jirama Toamasina 
anefa, dia misy ny fiaraha-miasan’izy ireo amin’ireo mpivarotra fitaovana momba ny herinaratra 
hanome ny “manara-penitra” hisorohana ny loza mety hitranga. Ankoatra izay, araka ny fanazavan’ny 
Jirama Toamasina, Toto Jean de Dieu, dia efa nilamina ny zava-nisy teo amin’izy ireo sy ny trano 
“Le Neptune”, satria samy nahatsapa ny roa tonta, nahitana ny mpitantanana, sy ny ekipan’ny laboratoaran’ny 
avy ao Antananarivo, fa tsy misy ny olana amin’ny kaontera ity raharaha ity fa olana tsy fahalalana. 




















