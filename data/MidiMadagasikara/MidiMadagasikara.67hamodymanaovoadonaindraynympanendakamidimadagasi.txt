67HA : MODY MANAO VOADONA INDRAY NY MPANENDAKA – MIDI MADAGASIKARA

Rehefa tra-tehaky ny rehetra, ilay paik’ady mody mamo, nefa mikasa ny hanendaka ireo olona anaty 
dia mivadika hevi-dratsy hafa indray ireo tontakely. Ireo mpitaingina kodiaran-droa indray 
ataon’izy ireo mahita faisana. Ny mahagaga dia manao vy very ny ainy mihitsy izy ireo mba hanaovana 
asa ratsiny : manao voadonan’ny môtô. 

Lehilahy iray, nitondra môtô, no lasibatra tetsy amin’iny lalana avy any 67ha mizotra mankany 
iny ny alahady lasa teo. « Ianao tsy manam-po na inona na inona, no misy miampita tampoka. Nandrasany 
akaiky, ho tsy afaka nanapotsitra ny hisatra iny intsony» hoy ny fitantarany. « Niezaka niala ary 
sy tafapitika teny ambony môtô mihitsy. Ilay olona ihany koa voadona. Tamin’izay fotoana izay 
nisy lehilahy maromaro nivoaka avy any, toy ny efa niandry ny zava-nisy fotsiny ary niezaka nihorakoraka 
ny niantso fokonolona fa hoe nandona olona aho. Ny hafa amin’io, hitako miezaka misavasava ny akanjo 
ny tao anaty môtô. Nisy aza moa tsy tahotra tsy henatra fa handeha hibata ilay môtô mihitsy». Mazava 
azy, naratra mafy ity lehilahy ity, saingy na dia teo aza ny ratrany, dia mbola afaka niaro-tena 
tamin’ny fanendahana nihatra taminy. Nisy namany ihany koa teo amin’ny manodidina ka io avy hatrany 
namantatra ireo mpanendaka. Niezaka niala tsimoramora moa ry zalahy rehefa tratra teo ny teti-dratsiny. 
Soa ihany, hoy izy, fa raha tsy izany dia sady niharan’ny fitsaram-bahoaka no lasibatry ny fanendahana 


Azo lazaina fa sendra nitsikian’ny vintana ity mpitondra môtô iray ity. Tsy toa ireo namany hafa, 
efa maromaro no lasibatr’ireo olon-dratsy amin’ny toe-javatra toa izany. Marihana fa efa tambazotra 
iray mihitsy ireto olon-dratsy ireto. Misy ilay mpanao vy very ny ainy : ilay « voadona », misy ilay 
miantso vonjeo fotsiny : raha vao « nanaikitra ny trondro » ary ilay tsy manaiky mihitsy fa hoe nahita 
ny zava-nitranga fa « tena nandona olona ilay môtô », misy ireo mody manampy an’ilay lasibatra sy 
mpampandry adrisa, ary ny hafa manao ny asa ratsiny amin’izay, misava izay azo alaina sy mibata 
môtô mihitsy avy eo. Tsy mijanona amin’ny toerana iray ry zalahy ireto fa mifindrafindra foana. 
izany aza iny lalan’i 67ha, Andavamamba, Ampasika, Andohatampenaka, iny no tena tokontany filalaovany. 
mailo. 



Raha misy tratra ohatra izany dia aza mijanona fa mandehana hatrany. Rehefa manana teti-dratsy manko ny kongoroty dia hainy foana ny mamono anao eo. Aleo mailo. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

