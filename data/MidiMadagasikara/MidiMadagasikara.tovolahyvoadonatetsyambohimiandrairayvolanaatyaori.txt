TOVOLAHY VOADONA TETSY AMBOHIMIANDRA : IRAY VOLANA ATY AORIANA, TSY MBOLA HITA IHANY IZAY NANJAVONANY – MIDI MADAGASIKARA

Manomboka mipetraka ny fanontaniana ankehitriny hoe nisy tokoa ve ilay lozam-pifamoivoizana 
kosa entina hanakomana raharaha hafa. Tsy hita popoka i Tohavina Ratsimbazafy, tovolahy 19 taona, 
voalaza fa nodomin’ny fiara tetsy Ambohimiandra, tsy mianalavitra loatra ny hopitaly. Nisy niantso 
rainy fotoana fohy avy eo ary nitantara ny nahazo ny zanany. Isan’izany ny hoe nobatain’ny olona 
anatin’ny fiara nandona azy izy ary nentina tao anatin’izany. Noheverina izany teo hoe naterina 
amin’ny toeram-pitsaboana I Tohavina. Nandeha avy hatrany nitety ny hopitaly rehetra teto an-drenivohitra 
koa ny toeran-kafa mety ho nitsaboana azy ny ray aman-dreniny. Nanao torak’izany ihany koa ny zandary 
nisy nampandre ny fisian’ilay lozam-pifamoivoizana. Nandamoaka avokoa izany. Tsy hita nanomboka 
26 desambra 2016 ilay tovolahy rehefa nolazaina fa niharan’ny lozam-pifamoivoizana. Nanjavona 
ihany koa ny finday nampiasainy. Izany anefa dia voaporofo taty aoriana kely fa mbola nisy nampiasa, 
ihany koa ny kaontiny amin’ny tambajotra sosialy « facebook ». Toe-javatra zay niteraka fanahiana 
raha tena nisy tokoa ilay lozam-pifamoivoizana na tsia. Iza ilay mampiasa ny laharana findainy 
izay ilay niantso nampandre ny ray aman-dreniny sy ny zandary ? Betsaka ny fanontaniana mipetraka 
ity raharaha izay efa eny am-pelan-tanan’ny pôlisy ity ny fanadihadiana azy. Efa nalefa im-betsaka 
gazety ny antso ho an’ny olona izay mety mahita an’I Tohavina saingy tsy nahitam-bokany izany. 
tanteraka ilay tovolahy ary tsy nahitàna vaovao momba azy intsony nanomboka ny 26 desambra teo. 
ny fikarohana azy ankehitriny ary na ny ray aman-dreniny koa aza dia miady mafy ao anatin’izany. 




















