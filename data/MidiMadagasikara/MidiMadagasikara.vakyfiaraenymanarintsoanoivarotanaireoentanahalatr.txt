VAKY FIARA : ENY MANARINTSOA NO IVAROTANA IREO ENTANA HALATRA – MIDI MADAGASIKARA

Tsy vitsy tokoa ireo tompona fiara mametraka ny fiarany eny amin’ireny « parking » iraisaina ireny 
mikaikaika amin’ny resaka vaky fiara. Mazàna dia ireo kojakojan’ny fiara ao anatiny no lasan’ireo 
toy ny « autoradio », ny « batterie » sy ny zavatra maro hafa. Ary araka ny tatitry ny pôlisy, izay nahatratra 
ny iray tamin’ireo olon-dratsy ireo dia voalaza fa eny amin’iny lalamby na faritr’i Manarintsoa 
no amarotan’izy ireo vao maraina ireo entana halatra. 

Ny alahady teo tokoa mantsy dia lehilahy, mipetraka any Anosizato no tra-tehaky ny pôlisy mpanao 
teny 67ha, raha teo am-pamakiana fiaran’olona teo amin’ny parking teny an-toerana. Efa avy nanao 
asa ratsiny ity farany, hoy hatrany ny tati-baovao, satria dia mbola teny aminy ny auto-radio »-n’ilay 
avy novakiany. Ankoatra ity fitaovana elektronika ity dia mbola nahitàna lakile maromaro ihany 
aminy, izay entina hamahana ireo fiara lasibatra. Efa ampy fitaovana tanteraka sy rain-dahiny 
resaka famakiana fiara ny lehilahy, satria dia efa an-taonany maro izy izay no nanao io asa ratsy 
Ary tamin’izany no nilazàny fa eny amin’ireo faritra voalaza etsy ambony ireo no itondràna izay 
azony amin’ny alina. Amidiny amin’ny vidiny efatra alina ariary monja izany fitaovana izany, 
matetika anefa dia mety novidian’ny tompony aman’hetsiny maro na mety ho an-tapitrisany mihitsy 
Omaly moa ity mpangalatra ity no natolotra teny anivon’ny Fampanoavana teny Anosy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

