HVM ANKADIKELY ILAFY : NOMENA SEHATRA MANOKANA IREO BEANTITRA – MIDI MADAGASIKARA

« Lavitra dia lavitra no misy ahy, kanefa dia tonga eto, hiara-hifaly ary mba hitondra ny hetahetanay 
… ».Torapon-dramatoa iray mananika ny 90 taona, amin’ilay feo efa mangovitra sy zara raha heno, 
sabotsy lasa teo, teny Antanandrano, nandritra ny nofon-kena mitam-pihavanana, nifampizaran’ny 
HVM Ankadikely Ilafy ; notarihin’Atoa Ravelonanosy Andriantefy Bruno, delege kaominalin’ity 
ity eny an-toerana tamin’ireo fokonolona. Teo ihany anefa dia voavaly ny fanirian’ity zokiolona 
« Hojerena manokana ireo zokiolona, satria izy ireo no raiamandrenin’ny tanàna, ka tokony homem-boninahitra 
hoy izy tao anatin’ny lahateniny. Fety ho fifampiarahabana nahatratra ny taona, niarahana tamin’ireo 
ao anatin’ny fokontany 18 mandrafitra ny kaominina Ankadikely Ilafy, ary notronin’ireo tompon’andraiki-panjakana 
an-toerana, sivily sy miaramila. « Ekena fa nisy ny fandalovan’ny rivodoza, izay nampitondra 
ny sasantsasany tamintsika, kanefa tsy nahasakana ny fifanatonana izany, ka nahavory lanona 
teto amin’ity toerana ity » hoy hatrany izy. Raha ny fanazavana azo tokoa mantsy dia isan’ireo nitondra 
tamin’ny fandalovan’ny rivodoza iny ity faritra ity. Efa nisy ny tolo-tanana nataon’ny antoko 
an-toerana, ho fanampiana ireo traboina. Fa tamin’ity fety indray mitoraka ity kosa, dia nahazo 
tokoa ireo beantitra, izay tena tonga marobe tokoa, nandao ny tokantrano sy asa aman-draharaha 
hifanotrona sy hifampiarahaba nahatratra ny taona vaovao. Araka ny fomba malagasy, adidin’ny 
ny manome solom-bodiakoho ho an’ireo raiamandreny rehefa tonon-taona toa izao. Tsy hadinon’Atoa 
Bruno, nombam-bady aman-janaka tamin’io fotoana io tokoa izany fomba izany, ka nanolorany ny 
azy tsirairay avy ho an’ireo zokiolona nomem-boninahitra teny an-toerana. « Hatsaraina ny fiainan’ireo 
amin’ny ankapobeny eto amin’ny kaominina misy anay, satria toa natao ankilabao foana izy ireo 
aloha teo » hoy hatrany izy. Nofaranana tamin’ny nofon-kena mitam-pihavanana sy fiaraha-mikorana 
ity lanonana ity. Fantatra ihany koa fa nosokafana tamin’io fotoana io ny birao vaovaon’ity antoko 
eny an-toerana. 



