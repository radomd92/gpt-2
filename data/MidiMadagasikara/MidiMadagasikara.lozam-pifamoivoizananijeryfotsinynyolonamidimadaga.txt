LOZAM-PIFAMOIVOIZANA : NIJERY FOTSINY NY OLONA… – MIDI MADAGASIKARA

Nisy nahazo ny horonan-tsarin’ilay lozam-pifamoivoizana izay nitranga tetsy amin’ny marais 
ny zoma teo, ka niteraka fahafatesan’ny lehilahy iray nitaingina môtô. Niparitaka tamin’ny tambanjotran-tserasera 
ka ny voamarika voalohany dia ny fijeren’ny olona fotsiny ilay naratra mafy. Io farany moa dia maty 
niafarany. Ilay môtô fotsiny no nisy nanisaka ary ilay tompony dia niala aina nojerem-potsiny 
amin’ny tany. Tsy nisy na iray akory aza mba nanao hetsika kely vonjiaina na nanakana fiara hitondràna 
marary tany amin’ny toeram-pitsaboana. Torak’izany ihany koa, nitohy hatrany ny fifamoivoizana 
nanisy “clignontant” fotsiny ny mpamily dia nandalo teo amin’ilay naratra, nanohy ny diany. Efa 
taty aoriana vao nisy olona nitatitra teny amin’ny toeram-pitsaboana ny naratra izay efa tsy nisy 
intsony teo. Betsaka ny nanontany tena hoe : “tsy ao anaty lohan’ny olona intsony ve ny atao hoe vonjy 
noho ny hamafisan’ny fiainana?” 




















