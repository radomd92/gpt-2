SOARANO : FIARA IRAY NIREHITRA TANATY FITOHANANA – MIDI MADAGASIKARA

Hataraina ny an’ireo olona teny amin’ny faritra Petite Vitesse, omaly hariva. Fiara iray, karazan’irony 
irony, marika sinoa no nidona-tsetroka raha tao anaty fitohanana. Tokony ho tamin’ny 4 ora hariva 
no niseho ity loza ity. Isan’ny faritra be olona mifamezivezy iny faritr’i Soarano sy Petite Vitesse 
Tampoka teo anefa, nisahotaka avokoa ireo mpiantsena sy mpivarotra teny an-toerana. Fiara iray 
vita sinoa no nidona-tsetroka, raha tao anatin’ny fitohanana. Fotoana fohy monja taorian’izay 
efa niredareda ny afo. Soa ihany fa nalaky nivoaka haingana tao anatin’ny fiara ilay mpamily. Tsy 
ihany koa ireo olona manodidina, fa niezaka namonjy ity fiara ity. Tonga teny an-toerana ireo mpamonjy 
sy mpitandro filaminana nanampy tamin’ny famonoana ny afo. Voafehy ihany izany, minitra vitsy 
nitrangan’ny fahamaizana. Tsy nisy olona naratra na aina nafoy, avotra soa aman-tsara ihany koa 
fiara sy ny entana nentiny. Hatreto dia tsy fantatra mazava izay antony nahatonga ny loza. Siosion-dresaky 
olona teny an-toerana ny hoe, mety « court-circuit » ka naharay fitoeran-dasantsy. Tato anatin’iny 
lasa iny, dia nisesisesy ireo fiara may teny an-dàlana. Saika pitik’afo nahazo lasantsy avokoa 
nahatonga ny loza. Izany rehetra izany, dia noho ny tsy fanaraha-penitry ny fametahana ireo tariby 
ao anaty fiara. Ary angamba noho ny tandrevaka any amin’ny fitsaràna fiara ihany koa … 



