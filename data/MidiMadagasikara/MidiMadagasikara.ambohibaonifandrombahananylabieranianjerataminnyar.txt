AMBOHIBAO : NIFANDROMBAHANA NY LABIERA NIANJERA TAMIN’NY ARABE – MIDI MADAGASIKARA

Tapaka tanteraka ny làlana omaly tokony ho tamin’ny folo ora, tetsy amin’ny fiakaran’Ambohibao 
avy aty an-drenivohitra. Kamiao lehibe nitondra labiera, mazava hoazy an’ny orinasa Star izay 
tokana mamokatra izany, no nisy olana rehefa niditra tao anaty fiolahana. Be loatra ny labiera 
tao aoriana (surcharge) raha araka ny tombana voalohany. Rehefa tafiditra tao anatin’ny làlana 
nivily, dia tsy zakan’ny labasy intsony ny nitaty ireo « cageot » marobe ary dia nilatsaka tamin’ny 
Feno tavoahangy ny arabe. Nihoraka ny olona raha nahita izany. Toy ireny mana nianjera avy tany 
ireny ny fahitan’ny besinimaro ny zava-nisy. Ary dia samy nandraoka izay zaka. Raikitra ny fety 
Ambohibao : na antitra na tanora dia samy nanokatra labiera ary nisotro. Ny tena nampalahelo aza, 
ny fisian’ny zazakely nisotro izany koa. Vetivety dia niely ny vaovao satria ny mpampiasa iny làlana 
dia saika naka sary ary nizara tamin’ny namany, iaraha-mahalala ihany ny hafainganan’ny tambajotra 
ankehitriny. Raha ny fantatra, dia kamiao hizotra ho any Mahajanga io tsy niala kilaometatra vitsy 
niala tamin’ny foiben’ny Star io, dia tra-doza. Niezaka ihany ny mpitandro ny filaminana nandrindra 
fifamoivoizana fa tsy nahasakana ny làlana tsy ho tapaka izany. Efa ny folakandro mihitsy vao niverina 
laoniny ny fifamoivoizana. Betsaka arak’izany ny nanana olana tamin’ny famonjena fotoana, ny 
ary izay mety ho antony hafa. Tao ny nidina taxi-be dia nandeha an-tongotra, tao ny tsy afa-niala 
sady tsy afa-nandroso no tsy afa-niverina fa dia nijery ny fifalian’ny sasany nigoka labiera sisa 
natao. Ny fifalian’ny sasany tokoa mety ho fahorian’ny hafa… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

