FIFANINANANA IRAISAM-PIRENENA  : FAMPAHAFANTARANA VOKA-PIKAROHANA AO ANATIN’NY 3 MINITRA | NEWSMADA

Par Taratra sur 14/03/2018 

Sambany handray anjara amin’ny fifaninanana « Ma thèse en 180 secondes » i Madagasikara. 

« Natokana ho an’ny mpianatra manomana mari-pahazaina « doctorat » na koa olona vao nahazo ny « doctorat 
tamin’ny taona 2017 amin’ny oniversitem-panjakana enina ny hetsika iraisam-pirenena », hoy 
sekretera jeneralin’ny minisiteran’ny Fampianarana ambony, Ralijaona Christian Guy, omaly 
Fiadanana. « Ampahafantarin’ny mpandray anjara ao anatin’ny 3 minitra ny vokatry ny fikarohana 
mitondra fampandrosoana ary misy fiantraikany amin’ny vahoaka ». Hotsarain’ny mpitsara fito 
ny fahaizan’ny mpifaninana nampita ny vokatry ny fikarohana ho an’ny olona ivelan’ny mpikaroka 
ny mpampianatra eny amin’ny oniversite, araka ny fanazavan’ny tale jeneralin’ny fikarohana 
Ramiarison Claudine. 57 ireo nisoratra anarana hifaninana avy amin’ny oniversite eto Antananarivo, 
Mahajanga, Toliara ary Toamasina. Nifanintsana teny anivon’ny faritany izy ieo ka ny telo mendrika 
isaky ny oniversite no hiatrika ny famaranana eto Antananarivo. Ho an’ny eto Antananarivo sy any 
dimy avy ny solontena. Olona mpandraharaha, avy amin’ny fiarahamonina sivily, vahiny avy amin’ny 
valey ny mpitsara. Avy amin’ny seha-pikaohana marolafy kosa ny mpandray anjara : momba ny lalàna, 
siansa momba ny sosialy… fa tsy mivaona amin’ny haitsara sy haivao fimamatry ny minisiteran’ny 
ambony. Tafiditra amin’ny fanamarihana ny “Herinandron’ny frankofonia” ny fifaninanana iarahana 
masoivoho frantsay sy ny AUF. Handeha any Soisa ny mpandresy amin’ny fifaninanana, ny 19 marsa 
eny amin’ny Akademia Malagasy. Hisolo tena an’i Madagasikara izy, ny volana septambra ho avy izao. 



Les commentaires sont fermées. 

