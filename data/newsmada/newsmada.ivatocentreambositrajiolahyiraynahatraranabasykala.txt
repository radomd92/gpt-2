IVATO CENTRE – AMBOSITRA  : JIOLAHY IRAY NAHATRARANA BASY KALACHNIKOV SY BALA MIISA 53 | NEWSMADA

Par Taratra sur 15/04/2017 

Tratran’ny zandary tao an-tranon’ny jiolahy iray tao Ambalanirana Ivato Centre Ambositra, afakomaly 
ny basy Kalachnikov iray miaraka amin’ny boîte chargeur roa misy bala miisa 53… 



Nosamborin’ny zandary avy hatrany ilay jiolahy nahatrarana basy Kalachnikov iray miaraka amin’ny 
chargeur metallique roa sy bala miisa 53 ary bala fotsy miisa fito. Araka ny fampitam-baovao avy 
zandary, nahazo loharanom-baovao izy ireo momba ny fisian’ity jiolahy manana fitaovam-piadiana 
vaika ity. Niroso tamin’ny fisavana ny tranon’ilay jiolahy mampiahiahy ny zandary ka hita tao 
ilay fitaovam-piadiana miaraka amin’ny bala. Niaiky ilay jiolahy fa tena nitazona ilay basy Kalachnikov 
bala. Hatreto aloha tsy fantatra marina na saika hanaovana fanafihana mitam-piadiana ilay basy, 
mbola ao anatin’ny fanadihadiana ny zandary ka aorian’izay ny hamantarana ny marina rehetra momba 
raharaha fahatrarana basy mahery vaika ity. 

Tsy vao izao ny nahitana jiolahy nahatrarana fitaovam-piadiana mahery vaika toy izao. Matoa tonga 
am-pelatanan’ny jiolahy ireny basy ireny dia misy ny firaisana tsikombakomba eo amin’ny mpitandro 
sy ny jiolahy. Manginy fotsiny ireo mpitandro filaminana manao asan-jiolahy. Hatreto, tsy mbola 
fanambarana mazava momba ny toby miaramila nivoahan’ireny fitaovam-piadiana ireny. Izany anefa 
andrasan’ny mpanara-baovao hoe avy aiza marina ny toby miaramila namoaka an-tsokosoko ireny 
mahery vaika ireny. 





Les commentaires sont fermées. 

