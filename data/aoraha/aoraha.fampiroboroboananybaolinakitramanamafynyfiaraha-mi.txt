FAMPIROBOROBOANA NY BAOLINA KITRA :: MANAMAFY NY FIARAHA-MIASANY AMIN’NY FANJAKANA I NICOLAS DUPUIS • AORAHA

Nihaona teny amin’ny Carlton Anosy ireo mpiara-miombon’antok­a tamin’ny fanohanana ny ekipam-pirenena 
baolina kitra na Barea tamin’ny fiadiana ny amboaran’i Afrika na ny CAN tany Ejypta farany teo sy 
Nicolas Dupuis, mpanazatra ny Barea. Nambaran’ity farany fa “ny federasiona Malagasin’ny baolina 
(FMF) vaovao no hanapaka ny mikasika ny fifanaharahany amin’ny ekipam-pirenena malagasy. Nohamafisiny 
ny fifanomezan-tanana eo aminy sy ny Filoham-pirenena, Rajoelina Andry, amin’ny fampandrosoana 
taranja eto amintsika. “Toy ny mpanolotsaina teknikan’ny fitondrana amin’ny tontolon’ny baolina 
ny tenako ankehitriny”. 

Nifarana tamin’ny volana jolay lasa teo ny fifanarahana teo amin’ny komity ho an’ny fanarenana 
laoniny ny federasiona Malagasin’ny baolina kitra sy i Nicolas Dupuis. Efa mikarakara ny fanomanana 
fiadiana ny amboaran’i Afrika na ny CAN, amin’ny taona 2021, kosa anefa izy amin’izao fotoana izao, 
amin’ny fitondram-panjakana.­ An-dalana sahady ny fandinihana ny fihaonana ara-pirahalahiana 
hataon’ny Barea amin’ny volana oktobra ho avy izao. 











Enregistrer mon nom, mon e-mail et mon site web dans le navigateur pour mon prochain commentaire. 



