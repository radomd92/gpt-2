FANAFIHANA ETO TOAMASINA : TSY MAHASAKANA IREO JIOLAHY NY “OPERATION” ATAON’NY MPITANDRO NY FILAMINANA – MIDI MADAGASIKARA

Tsy nisy nahahetsika ny rehetra raha tonga tampoka nisintona ilay sakaosy nisy vola 10 tapitrisa 
raha nikasa ny handrotsa-bola 2 tapitrisa ariary tamin’ity “Mobile Money” iray tao bazary be tsy 
ny orinasa Jirama ; izay misy zandary mitam-basy, ny tranga niseho tokony ho tamin’ny 10ora sy 35min 
ny talata. Raha ny fanazavana azo, dia roa ireo toerana fandefasam-bola eo akaikin’ity Jirama 
saingy nanana olana tamin’ny habetsahan’ny vola nalefan’ity rangahy ity izy ireo ka voatery niandry 
famenoam-bola nataon’ilay mpandefa vola iray izay niantso ny tamba-jotra handefasana ny vola 
rangahy ity. Nandritra izay fiandrasana nataony izay anefa no niseho izao trangam-panafihana 
izao, satria tsy natahotra ireo olona maromaro teo amin’ity tranohevam-pivarotra gazety sy mpandefa 
ity ireto jiolahy, fa avy hatrany dia nandrangaranga basy PA izy ireo ary lasa toy ny tsy nanao na 
na inona akory vao nahazo ilay kitapo nisy ny vola, raha avy nandrahona hitifitra ilay rangahy raha 
manome mora ilay kipato nisy ny vola ny tenany. Vao nahazo ilay kitapo izy ireo dia lasa ka ny roa lahy 
taingin-droa tamin’ny moto Scooter miloko mena, ny faharoa nanaraka avy ao aoriana kosa nandeha 
tamin’ny moto scooter manga nentiny. Ireo olona niantsoantso indray no nambanan’ireto andian-jiolahy 
ireto ny basy ho vonoina ka tsy nisy afa-nihetsika. Mandeha noho izany ny resaky ny olona fa toa lasa 
sy filan-kaja fotsiny ity resaka “operation” atao lava eto amintsika amin’ity, fa tsy mahasakana 
ny andian-jiolahy manao ny asa ratsiny. Mmisy mihitsy no milaza fa matoa manana basy tsara sy mahery 
ary sahy toy izao ny jiolahy, dia tsy maintsy misy mpitandro filaminana mpiaro sy mpanampy azy ao 
Ho hita eo anefa izay ambaran’ireo mpitandro ny filaminana eto Toamasina, na ny polisy mpanao fisafoana 
tanàna, na ireo zandary izay manao ny “operation mandio” ankehitriny ity. 




















