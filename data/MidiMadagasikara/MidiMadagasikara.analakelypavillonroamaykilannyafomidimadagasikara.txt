ANALAKELY : « PAVILLON » ROA MAY KILAN’NY AFO – MIDI MADAGASIKARA

Nisehoana fahamaizana indray ireo « pavillon » teny Analakely, omaly maraina tokony ho tamin’ny 
ora tany ho any. Tsena roa be izao no indray levon’ny afo. Saika lasa lavenona avokoa ireo entana 
tao amin’ireo tsena ireo. Tsy nisy kosa ny aina nafoy na ny naratra. Manakaiky ny fety, feno olona 
ireo tsena isan-karazany, indrindra fa ny teny Analakely, eny fa na dia vao maraina aza. Hatairana 
misy toa izany an’ireo olona marobe sy ny an’ireo mpivarotra teny an-toerana, raha nahita ity setroka 
nivoaka avy tamin’ny tafon’ireo trano kely ireo. Fotoana fohy avy eo, niredareda ny afo tao amin’ireo 
roa nifanakaiky tao an-toerana. Nisavoritaka ny olona. Tetsy andanin’izay, niolomay namoaka 
entany avokoa ireo mpivarotra sasany nahita izany. Hatreto dia tsy fantatra mazava izay antony 
ny afo. Araka ny filazan’ireo teny an-toerana, dia toa hoe « court-circuit » no nampirehitra ireo 
fivarotana ireo. Fotoana fohy taorian’ny nitranganan’ny fahamaizana dia tonga teny an-toerana 
mpamonjy voina nifehy ny afo tsy hiparitaka. Ary tao anatin’ny minitra vitsy monja dia maty ny afo. 
izany aza, tsy azo noraisina intsony ireo entana rehetra, izay mitentina an-tapitrisany maro 
anatin’ireo fivarotana ireo. Ny tsy fetezana amin’ny lafin’ny fanamboarana ny tariby mitondra 
mazana no saika matetika ahitan-doza ka mahavery fananana toa izao. Efa tranainy rahateo ireo 
pavillon » ireo ka mety tsy araka intsony ny fanavaozana izany ary tokony hilàna fijerena ifotony 
raha tena izay « court-circuit » izay tokoa no nahatonga ity loza ity. Fa na izany na tsy izany, tokony 
foana ny tsirairay, amin’izao andro maina sy mafana izao, izay antony mahabetsaka ny hain-trano. 



