TRAFIKANA TANALAHY, ANDRONGO: SINOA ROA LAHY VOASAMBOTRA TENY IVATO | NEWSMADA

Par Taratra sur 18/02/2019 

Tsy ny sokatra ihany. Lasibatry ny trafika koa ireo karazam-biby mandady toy ny tanalahy sy ny androngo. 
sinoa roa lahy no voaambotra teny Ivato, ny faran’ny herinandro teo, raha nikasa hanondrana an-tsokosoko 
ho any ivelany. 

Tratra teny amin’ny seranam-piaramanidina iraisam-pirenena Ivato ny Sinoa roa lahy, ny asabotsy 
saika hanondrana an-tsokosoko tanalahy (calumma pasonii), lezard (phelsuma quadriocellata) 
mille pattes (aphistogoniulus). Voalaza fa nahatratra ireto Sinoa ireto ny tompon’andraikitra 
amin’ny minisiteran’ny Tontolo iainana sy ny fampandrosoana maharitra. 

“Notanana ary atao famotorana ireo teratany sinoa roa tratra ireo ary tsy maintsy homena ny sazy 
amin’ny fandikan-dalàna nataony, araka ny nambaran’ny minisitra tompon’andraikitra. Nanambara 
koa andriamatoa minisitra fa tsy maintsy hohamafisina ny fanaraha-maso eny amin’ny seranam-piaramanidina 
hiverimberenan’izao tranga izao. 

Ity trangana fanondranana an-tsokosoko harena voajanahary sy ny biby ity izay matetika mitranga 
amin’ny seranam-piaramanidina Ivato. 

Teratany vahiny mazàna no tratra amin’izany ka tena tafiditra amin’ny fikasana hanondrana an-tsokosoko 
tahaka izao ny Sinoa, indrindra fa ny sokatra. Vao ny 18 janoary lasa teo ny nahatrarana ilay Sinoa 
amin’ny fanondranana sokatra. Zana-tsokatra miisa 113 ny saika havoakan’io Sinoa io, saingy 




Manao antso hatrany ny tompon’andraikitra avy amin’ny minisitera, na ny amin’ny ladoany koa aza, 
vaovao rehefa misy ny mampiahiahy amin’ny tranga tahaka itony. Ankoatra ny fisavana sy ny fisian’ny 
hahafahana mitily izany mantsy, anisan’ny zava-dehibe ny fanomezam-baovao. Mety hisy ny mpiray 
sns, matoa sahy mbola minia mitondra ireo biby ireo hivoaka eny Ivato ihany ireo olon-dratsy. 

Eo ihany koa ny mety mahamaivana ny sazy mifanaraka amin’ny karazana fandikan-dalàna tahaka izao 
mampiverimberina ny fanondranana an-tsokosoko. Ny fisian’ny tolotra sy tinady amin’ireo harena 
ireo, izay ilam-pandinihana ihany koa ny fisorohana azy. 





Les commentaires sont fermées. 

