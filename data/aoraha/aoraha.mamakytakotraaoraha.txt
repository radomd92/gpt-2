MAMAKY TAKOTRA • AORAHA

« Taitra ny olona tsy mba taitra, ka nony taitra irery vao mamaky takotra! Mitombina io fomba fiteny 
ankehitriny. Amin’izao ora farany efa hametrahan’ny Filohan’ny Repoblika ny fialany amin’ny 
fiandrianana izao, vao mikoropaka mafy ery ny tenany mitokana zava-bita. Efa-taona anefa no teo, 
hita izay natao! “Tsy araka mihitsy aza, hono, ankehitriny ny fanenjehan’Ingahilehibe ireo fitokanana 
manerana ny Nosy”, raha ny voalazan’ny ao an-dapa. Ny lafy tsaran’izay, dia mitombo ny fotodrafitrasa 
eto Madagasikara. Satry izany ho androm-pifidianana toy izao foana ny andavanandrom-piainan’ny 
satria amin’io fotoana io vao misitraka izany asa fampandrosoana izany ny valalabemandry. 

Ny manahirana fotsiny, asa fampandrosoana hitohy sa ho asa zara fa vita tahaka ny fahita mahazatra 
ihazakazahana etsy sy eroa ity? Enjehina daholo i Babay sy Lohavohitra. Ny atahorana sao ho reraka 
ihany ka tsy hahavita inona intsony rehefa tena ao anatin’ny fampielezan-kevitra. Izao vao misehoseho 
ho tena mahavita azy ingahy Filoha. Ho resy lahatra ve anefa ny vahoaka, izay efa ela niaretana teto 
firenena ity? Any amin’ny latsa-bato miafina no hahitantsika ny marina. 

Na izany na tsy izany, tanteraka ihany koa izany ny fanirian’ ireo mpanao pôlitika, nitaky ny fialan’ny 
volana vitsivitsy lasa izay. Efa betsaka no tsy nahandry ny andro zoma, tamin’ireny fotoana ireny 
voaaron’ny hafetsifetsena tamin’ny fahaizana milalao ny lalàna ho an’ny tombontsoa manokana 
Ingahirainy. Efa indroa miantoana izy no voahozongozona nefa amin’izao andro akaiky fifidianana 
vao tanteraka ilay hoe: “Miala Rajao…” 









Enregistrer mon nom, mon e-mail et mon site web dans le navigateur pour mon prochain commentaire. 



