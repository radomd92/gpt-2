ANTSIRABE : VITA PAKA, FENO LOTO NY TANANA – MIDI MADAGASIKARA

Rakotra loto ny tananan’Antsirabe taorian’ny fetin’ny paska, an-jato taonina no fako nesorina 
talata fotoana nanombohana ny fanadiovana ny tanana. Nanao fanadiovana faobe ny hery velona teto 
manoloana izany ka ny ben’ny tanana sy ireo mpiara-miasa aminy mihitsy no nandray kifafa nitarika 
fanadiovana. Tsy niasa irery ny kaominina fa nitondra ny anjara birikiny ihany koa ireo orinasa 
nandray anjara tamin’ny fampirevena ny vahoaka, toy ny Comadis nitondra fitaovana raitra amin’ny 
fanadiovana, ny antokom-pinoana maro samihafa sy ireo fiangonana zandriny izay nahatonga solontena 
niara-nanadio ny tanana. Noho ny habetsahan’ny fako dia voatery nampiana ireo fiara mpitatitra 
raha ny fanazavan’ny tompon’andraikitry ny fanadiovana ao amin’ny kaominina. Isan’andro matsy 
fotoanan’ny fahavaratra izao dia mahatratra 160 taonina isan’andro ny fakon’Antsirabe, nandritra 
fety iny fotsiny anefa dia 200 taona teo no fako nesorina. 




















