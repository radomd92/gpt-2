AMBATOMENA : FRANTSAY MPIASAN’NY AMBASADY VOATSATOKA ANTSY SY VOAENDAKA – MIDI MADAGASIKARA

Valizy diplomatika no lasan’ny olon-dratsy. Antontan-taratasy maro momba ny asa no tao anatiny, 
araka ny fantatra. Voatery nentina teny amin’ny hopitaly ny naratra. 

Tokony ho tamin’ny valo ora alina teo, afak’omaly, no nisy nanendaka ny lehilahy iray, teratany 
izay miasa eo anivon’ny masoivoho frantsay. Nisy roalahy nanaraka izy ary rehefa dify tetsy ambanimbany, 
ho any Tsaralalàna, dia notsatohan’ireo antsy ny hatony. Raha araka ny vaovao azo tamin’ny mpitandro 
filaminana dia « mallette » iray teny aminy no nalain’ireo olon-dratsy, izay rifatra nitsoaka 
vita ny fanendahana. Mbola afaka niantso ny namany ny naratra. Vetivety foana dia tonga ireo niaraka 
fiara tsy mataho-dàlana ary nitondra ny marary faran’izay haingana teny amin’ny hopitaly. Tsy 
atahorana intsony ny ain’ilay vazaha, raha araka ny fanamarihana hatrany. Rehefa mety ho vazaha 
dia tsy tsara loatra ny mandehandeha harivariva amin’ny toerana maizimaizina. Manintona avy 
ny olon-dratsy izany ary tsy misalasala izy ireo mampiasa fitaovam-piadiana mba hangalàna izay 
azo alaina. Ny ao an-tsain’ny olon-dratsy mantsy dia misy vola hatrany any amin’ny vazaha ary misy 
lafovidy ihany koa. Eo Analakely no tena matetika lasibatry ny asan-jiolahy ny vahiny. Ny fakan-tsary 
ho an’ny mpizaha tany. Ny valizy entina kosa raha ho an’ireo miasa eo amin’ny manodidina. Ny indro 
tamin’ity indray mitoraka ity dia mety hisy akony eo amin’ny fifandraisan’ny firenena roa tonta 
raharaha. Mety hisy indray ny mpanao fanadihadiana manokana avy any ivelany hijery ifotony ny 
Ny tsikaritra mantsy, rehefa misy ny teratany frantsay misy maka an-keriny, tsy misalasala mihitsy 
masoivohon’izy ireo ny manafatra manam-pahaizana manokana amin’ny fanadihadiana. Tamin’ity 
ny olona miasa eo anivon’ny ambaasady mihitsy no voatsatoka antsy, asa raha handeha lalina ny famotorana… 



