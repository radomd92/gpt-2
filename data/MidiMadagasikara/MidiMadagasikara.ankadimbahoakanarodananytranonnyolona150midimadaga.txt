ANKADIMBAHOAKA : NARODANA NY TRANON’NY OLONA 150  – MIDI MADAGASIKARA

Narefotry ny mpitandro ny filaminana avy hatrany ny baomba mandatsa-dranomaso rehefa nanomboka 
ireo olona teo an-toerana. Ny antony dia noho ny fandravàna trano miisa 15 teo Ankadimbahoaka. 
izay efa niadiana teny anivon’ny fitsarana ary narahin’ny minisiteran’ny fitsinjaram-pahefana 
hatramin’ny ela. Ny niafarany anefa dia nisy fanapahan-kevitra hanesorana ireo olona nanamaintimolaly 
tany. Hatreto dia fanitàrana ny làlana no antony ôfisialy nahatonga ny fandrodanana. Toe-javatra 
notsipahin’ny mponina, satria amin’izy ireo dia novidian’ny karàna ny tany ary fomba entina hanakonana 
fotsiny ny hoe fanitarana. Efa an-taonany no nisian’ny disadisa teo anivon’ilay orinasa karàna 
notondroin’ny olona ho tompon’antoka amin’ity ady tany ity sy ireo olona izay efa nanamaintimolaly 
tany hatramin’ny ela. Maro ny fikambanana efa niady ho an’ny olona ka nanao izay fomba rehetra hanintomana 
sain’ny tompon’andraiki-panjakana rehetra, indrindra tamin’ny andron’ny tetezamita, ny amin’ny 
akaiky ity raharaha ity, izay amin’izy ireo dia mamofona kolikoly avo lenta. Toa nahomby ihany 
satria nihantona tokoa ny fandrodanana. Omaly, vao maraina dia efa nisahotaka teny Ankadimbahoaka. 
antony dia ny fisian’ny mpitandro ny filaminana maro tonga teny an-toerana ary efa niambina ny 
Ny tapak’andro hariva no nigadona teny ny vadin-tany ary dia natomboka tamin’izany ny fandrodanana. 
ny ranomaso, tao ny kikiaka. Tsy nanakana ny bulldozer namotika ireo trano miisa 15 anefa izany. 
ny fanazavan’ny mpitondra tenin’ny mponina dia eo amin’ny 150 eo no tsy manan-kialofana vokatr’ity 
fandravana omaly ity. 



