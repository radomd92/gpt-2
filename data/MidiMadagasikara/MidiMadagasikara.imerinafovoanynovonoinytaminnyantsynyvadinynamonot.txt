IMERINAFOVOANY : NOVONOINY TAMIN’NY ANTSY NY VADINY, NAMONO TENA IZY AVY EO – MIDI MADAGASIKARA

Fandriana mihoson-drà. Faty roa be izao no hitan’ny mponina niampatra tao amin’ity tokantrano 
tetsy Imerinafovoany omaly maraina, tokony ho tamin’ny 10 ora tany ho any. Lehilahy iray sy vehivavy 
Araka ny loharanom-baovao azo dia mpivady izy ireo, ary ny fizahana nataon’ireo tomponandraikitra 
nahafan’izy ireo nilaza fa mety maty notsindron-drangahy antsy ity olona niaraka taminy, avy 
namono tena izy. Mpivarotra « yaourt » eny amin’iny faritra iny ity rangahy ity raha ny filazan’ireo 
eny an-toerana. Tamin’io omaly io anefa, gaga ireo mpandray ny entan’ity rangahy ity fa tsy nipoitra 
Efa nisy ahiahy nipetraka ihany tamin’ireo olona nahafantatra ity rangahy ny amin’ny zava-niseho. 
loharanom-baovao teny an-toerana hatrany mantsy no nahafantarana fa henon’ny olona nifamaly 
an-trano izy mivady ireto ny alin’io. Nisy sasany tamin’ireo mpifanolo-bodirindrina aza no naheno 
vonjeo tao amin’ilay tokantrano saingy toa hoe efa mahazatra ny olona ny maheno azy ireo miady sy 
vonjeo tahak’izany. Tamin’ity indray mitoraka ity araka izany dia niafara tamin’izao rà nandriaka 
vono olona izao ny tantaran’izy ireo. Dian’antsy maromaro no teny amin’ny vatan-dramatoa, izay 
nilona tanteraka tao anaty rà mandriaka. Tsy nahitàna ratra kosa ny vatan-drangahy, izay antony 
ireo tomponandraikitra nilaza fa namono tena izy. Ny tsy fahatongavan’ity rangahy ity nanao ny 
andavanandro no nahamailo ny mponina ka nandehanan’izy ireo teny an-tranony. Ity tranga mampihoro-koditra 
anefa no hitan’ireto farany tao amin’ity tokantrano ity. Tonga teny an-toerana avy hatrany moa 
tomponandraikitry isan-tsokajiny nanao ny fizahana ireo razana. Efa nanokatra ny famotorana 
ireo zandary eny an-toerana, raha ny vaovao azo hatrany. 




















