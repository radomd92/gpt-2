FIFIDIANANA SOLOMBAVAMBAHOAKA :: MILAZA HO MBOLA EO AM-PANDAMINANA IREO ANTOKO GOAVANA • AORAHA

Handalo sivana ireo kandida ho depiote amin’ ireo antoko goavana. Amin’ izao folo andro tsy hahatongavan’ny 
farany hanaterana ireo antontan-taratasy firotsahana izao dia mbola kandidà telo no nanatitra 
antontan-taratasiny, araka ny vaovao azo teo anivon’ny Vaomieram-pirenena mahaleo tena misahana 
fifidianana (Ceni). 

“Mbola eo am-pandaminana tanteraka ny antoko TGV amin’izao fotoana. Misy ilay antoko Isika rehetra 
amin’ i Andry Rajoelina (IRD) ihany koa ka tsy maintsy hisy ny fandaminana anatin’ izany. Tsy mbola 
aloha izany hatreto ny afaka hisoratra ho kandidan’ny antoko. Mbola ho alaina avokoa ny soson-kevitra 
ny distrika. Hivory ny foibe avy eo ka homena fotoana hahafahany mandresy lahatra ny amin’ny fandaharanasa 
harosony. Hatao ny fandinihina avy eo ka eo vao hivoaka ny lisitr’ireo izay hirotsaka amin’ny anaran’ny 
TGV isaky ny distrika rehetra manerana an’i Madagasikara”, hoy Rasoamaromaka Hery, mpitan-tsoratra 
ny Antoko Tgv. 

Raha ho an’ny Antoko Hery Vaovao ho an’i Mada- gasikara (HVM) kosa dia fantatra fa mbola hisy ny fivoriana 
eo anivon’ ny antoko. “Hifandamina izahay miaraka amin’ilay Vondron’ny Tia tanindrazana (VTT) 
miaraka amin’ ny antoko HVM ka anatin’ izany no hahitana ireo kandidà izay vonona hisolo tena ny 
Tsy misy ny olana fa amin’io herinandro ho avy io ihany dia ho fantatra ireo kandidà », hoy kosa i Mohamed 
mpitan-tsoratra nasionalin’ny antoko. Mbola anatin’ny fandaminana tanteraka izany izy ireo 
ny fanazavana azo. Nanambara kosa nefa fa amin’io herinandro io dia efa hisy ny kandidà izay hirotsaka amin’ny anaran’ireto 
roa ireto. Raha ny antoko Tiako i Madagasikara (TIM) kosa, araka ny vaovao azo avy amin’ny depioté 
teo aloha dia anatin’ny fandaminana goavana izy ireo ka tsy mbola afaka manambara ny fotoana hametrahana 
antontan-taratasin’ireo kandidà. 











Enregistrer mon nom, mon e-mail et mon site web dans le navigateur pour mon prochain commentaire. 



