HALATRA GAZOALA  : POLISY NY IRAY AMIN’IREO TRATRA | NEWSMADA

Par Taratra sur 03/11/2016 

Nohamafisin’ny kaomandin’ny vondron-tobim-paritra Antananarivo Ville, ny Chef d’escadron, 
Andry Sedera, nandritra ny valandresaka ho an’ny mpanao gazety, omaly fa hoe polisy ny iray amin’ireo 
sivy voarohirohy ho tompon’antoka tamin’ilay halatra gazoala teny Amoron’Akona, izay misy ny 
Filoham-pirenena. Voalaza fa ity polisy ity no tompon’ilay fiara P.309 nampiasaina tamin’ny 
ireto gazoala halatra ireto. Mpiasa ao amin’ny tetikasan’ny filoham-pirenena, ny enina amin’ireto 
ireto raha ivelany kosa ireo olona telo hafa. Nandritra ny fanadihadiana no nahafantarana fa efa 
roa volana izay no nanaovan’izy ireo ity halatra gazoala ity. Mamoaka gazoala toy izao isan-kerinandro 
ireo. Mbola eo am-pikarohana ny tena mpandray ny entana halatra kosa ny zandary. Tsiahivina fa 
am-pamoahana ny entana no sendra ireo zandary nanao fisafoana izy ireo, ka noraisim-potsiny rehefa 
hatreny Amoron’Akona. Mitohy ny famotorana. 



Les commentaires sont fermées. 

