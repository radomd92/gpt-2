FITONDRANA LAVANILA :: TERATANY SINOA VOATAZON'NY POLISY ETSY TSARALALÀNA • AORAHA

Nentin’ny polisy eny amin’ny Kaomisaria foibe, etsy Tsaralalàna, sady notazonina avy hatrany 
lehilahy iray teratany sinoa sy vehivavy malagasy iray, afak’omaly. Nahatrarana lavanila masaka 
roapolo sy roanjato kilao ny fiara nentin’izy ireo. 

Tsy nisy taratasy mazava mombamomba sy ny fitaterana an’ireo entana ireo ka izany no nahatonga 
mpitandro filaminana nandray andraikitra. 

«Naheno izahay fa misy fiara tsy mataho-dalana mampiahiahy eny amin’ny By-Pass. Nidina teny an-toerana 
nisava an’io fiara io. Natao tao anaty baoritra ny lavanila efa masaka marobe, izay voalaza fa avy 
Sambava », hoy ny polisy eny Tsaralalàna. 

Tsy nanonona ny anaran’ ny olona nividianana an’ireo lavanila ireo ireto voasambotra. Fantatra 
novidiana efatra hetsy ariary sy dimy hetsy ariary ary saika hamidiny amin’ny vidiny valo hetsy 
eo ho eo ireo entana ireo lavanila tsy nisy taratasy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



