TOETRANDRO :: NANDRAVA ZAVATRA MARO NY RIVOTRA SY NY ORAM-BE • AORAHA

Niteraka fahasimban-javatra maro sahady ny oram-be voalohany amin’izao vanim-potoana manasara-taona 
na teto an-dreni­vohitra izany na ho an’ny faritra. Naato tsy fidiny noho ny fahasimban’ny efitrano 
fanadinana ny adina Bakalôrea tany amin’ ny lisea Andramasina. 

« Niongotra noho ny rivo­tra mahery nifofofo ny tafon’ny efitrano iray tao amin’io lisea io. Lena 
ireo mpiadina ka tsy maintsy naja­nona ny fanadinana », hoy ny loharanom-baovao iray avy any an-toerana. 

Nandray fepetra haingana mikasika an’izany ny avy ao amin’ny Ofisin’ny Bakalôrea mba hahafan’ireo 
manohy ny fanadinana. “Hafindra amin’ireo efitrano ao amin’ny sekolin-dry mompera ireo mpiadina. 
minisiteran’ny Fampianarana ambony kosa no mandray ny fepetra hafa”, hoy Rakoto­nasy Solonjaka, 
fanadinam-pirenena, omaly. Voalaza fa maro ny zavatra samba, tany Andramasina, ankoatra ny tao 
lisea. 

Ankoatra ny tany Andramasina, nahagaga ny mpandeha teto an-drenivohitra ihany koa ny habetsaky 
rano teny an-dalambe, toy ny teny Analakely, Antanimena, Behoririka sy ny maro hafa. Toy izany 
koa ny teny Besarety eo amin’ilay toerana misy ny fanamboaran-dalana ankehitriny. “ Nisy fiara 
nihitsoka teo afovoan-dalana. Nosokafan’ny mpanao lalana ny fantsona mpitondra rano saika hamboarina 
mbola tsy vita akory dia efa avy ny orana ka tena dibo-drano tanteraka ety aminay”, hoy i Onja, raim-pianakaviana monina eny Besarety. 

Nambaran’ny avy ao amin’ ny sampana mpamantantra ny toetrandro kosa fa mikorontana ny rivotra 
noho ny hafanana be loatra. Tafakatra 30°C rahateo ny mari-pana ho an’ny teto afovoan-tany ka niteraka 
oram-baratra sy havandra. “Mbola mano­didina ny 10mm ihany ny habetsaky ny orana” , hoy ny teknisiana 
amin’ny sampana mpamantatra ny toetrandro. 









Enregistrer mon nom, mon e-mail et mon site web dans le navigateur pour mon prochain commentaire. 



