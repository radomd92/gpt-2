ANALAKELY : JIOLAHY TRATRA NANENDAKA HOLANDEY | NEWSMADA

Par Taratra sur 14/11/2017 

Naiditra am-ponja omaly ireo jiolahy tompon’antoka tamin’ny fanendahana teratany vahiny holandey 
teny Analakely, ny alahady maraina teo. Tratran’ny polisy avy ao amin’ny boriborintany faharoa 
Petite Vitesse ireto jiolahy roa ireto tamin’io fotoana io rehefa avy nanendaka ilay teratany 
teny amin’ny araben’ny Fahaleovantena Analakely. Narahan’izy ireo avy aoriana ilay teratany 
izay tsy nanampo na inona na inona kanjo voaendaka tampoka. Lasan’ireo olon-dratsy tamin’izany 
rojo volamena niaraka tamin’ny diamant mitentina 300 euros. Nifanenjehan’ny polisy avy hatrany 
jiolahy ka noraisim-potsiny. Nohamafisin’ny polisy fa efa nigadra teny amin’ny fonjan’Antanimora 
iray amin’ireto jiolahy ireto. Eny amin’ny faritra Andoharanofotsy sy Anosibe ry zalahy ireto 
mipetraka saingy tonga manao ny asa ratsiny eny Petite Vitesse. Maro ny olona efa nitondra faisana 
jiolahy ireto teny Petite Vitesse sy ny manodidina. 



Les commentaires sont fermées. 

