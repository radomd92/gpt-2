ITAOSY : MPANAO « FACEBOOK » IRAY NOSAMBORIN’NY PÔLISY – MIDI MADAGASIKARA

Hatairana ny an’ireo mponina teny amin’iny faritra Itaosy iny, ny alakamisy lasa teo, raha tonga 
an-toerana nanao bemidina ireo andiana pôlisy misahana ny heloka bevava etsy Anosy, niditra tao 
tokantrano iray. Tovolahy iray no hitan’ny rehetra nosamborina tamin’io fotoana io. Tsy vitan’izay 
mbola nakorontana sy nosavasavaina avokoa ny tao an-tranony. Nivoaka avy tao ireo andiana pôlisy, 
azy, niaraka tamina solosaina sy karazana fitaovana infôrmatika. Azo an-tsaina fa resaka mahakasika 
no nisamborana ity tovolahy. Nanamarina izany rahateo moa ny teo anivon’ny sampana fampitam-baovao 
amin’ny pôlisim-pirenena fa misy tovolahy nosamborina teny an-toerana, noho ny resaka “facebook”. 
fantatra kosa hatreto na resaka inona na resaka inona tao anatin’ity tambajotra sosialy ity no 
fisamborana. Mbola ao anatin’ny fanadihadiana tanteraka izy ireo, raha ny fanazavàna azo. Ny 
antoka aloha, dia na resaka fanalam-baraka na resaka mety hanohintohina ny filaminam-bahoaka 
nahatonga izay zavatra izay. Efa maromaro ihany izay olona nosamborina noho ny resaka fanaovana 
izay teto amintsika. Ary saika ireo zavatra roa ireo ny nisamborana sy nanagadrana azy ireo, ankoatra 
resaka fanelezana vaovao tsy marina, toy ilay tonelina nirodana, na ny vaksiny miady amin’ny pesta. 
araka izany izay mety ho fanazavàna azo avy amin’ireo pôlisy mahakasika ity raharaha ity fa sanganehana 
ihany ireo mpanara-baovao. 




















