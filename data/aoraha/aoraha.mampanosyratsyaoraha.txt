MAMPA NOSY RATSY ! • AORAHA

Miavon-tsy feno i Madagasikara ka toa miseho ho antonona ny ranomasimbe Indiana intsony! Raha 
izany ve ka ny ampahefa-dalana todin’ny ekipam-pirenena malagasin’ny baolina kitra (Barea) 
fiadiana ny amboaran’i Afrika (Can) no natao nihoatra noho filolohavana an-tampon’ny loha ny 
azy, indrindra ny fandaniam-bola (sa fanomezam-bola). Zara raha nahazo izay sahaza kosa iretsy 
malagasy an-jatony nalefa hiaro ny voninahi-pirenena amin’ny Lalaon’ny Nosy atsy Maorisy. 

Nozarazaraina tamin’ireo minisitera ny fanomezana vatsin-dalana, asa raha vatsy no iantsoana 
na koa hoe ny voatsirambin’ny tanana! Tsy hahavitan-taona moa fa kosa mba misy lanjany e! Tsy nampiray 
maro tokoa anefa, sady tsy nanakoako eran’izao tontolo izao ny lazany, koa maninona no handeha 
taingim-bozona sy hilaharana mba hahazoana dera sy laza amin-dRamalagasy olon’ny fo? Ny fiaingana 
iny vita ihany,na dia tsy nisy an-jatony tapitrisa ariary niraradraraka aza, fa ny zava-niseho 
an-tanin’ olona no tena tongo-bakivaky. Maromaro ireo akom-baovao nitondra endrika ratsy ho 
Madagasikara tany ivelany tany indray. Tamin’ity moa, na am-polony aza ireo taranja ifaninanana, 
tsy tokana tahaka ny baolina kitra, tany Ejipta, dia tsy nahavimbina mpanohana malagasy iray akory 
Filohan’ny Repoblika. Tsy hita taratra ihany koa ny adidy sy andrai – kitra sahanin’izany minisiteran’ny 
izany. Mety variana tamin’ny fahombiazan’ny Barea tamin’ny CAN, angamba, izay nijanonan’ingahy 
sy ny mpiara-miasa akaiky aminy maromaro efa ho telo herinandro niaraka tamin’ny ekipam-pirenena 
Ejipta, ka nampalaindaina ny Lalaon’ny Nosy. Ekena fa tsy vao iray volana akory no nanaovana ny 
atleta malagasy, saingy diso fantatra loatra ny fomba fiasan’ny fanjakantsika. Ary ahitany fanazavana 
izay zava-mitranga mety hahamenatra sy tsy ara-drariny eo. Asa, sao fitondran’ny mpandresy ihany 
no misy eto, dia hoe ny omby mahia tsy lelafin’ny namany satria na ny fanohanana an’ireo karazana 
fotsiny aza dia efa samy hafa be. Mba hanao ahoana re ny lanjan’ireo atletantsika izay hahazo medaly 
amin’ity Lalaon’ny Nosy ity eo anatrehan’ny fanjakana e? Sa dia Nosy tokoa, angaha, fa tsy Kaontinanta.. 









Enregistrer mon nom, mon e-mail et mon site web dans le navigateur pour mon prochain commentaire. 



