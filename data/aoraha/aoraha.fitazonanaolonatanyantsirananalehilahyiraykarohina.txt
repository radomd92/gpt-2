FITAZONANA OLONA TANY ANTSIRANANA :: LEHILAHY IRAY KAROHINA NOHO NY FAKÀNA AN-KERINY KARÀNA • AORAHA

Namoahan’ny pôlisy taratasy fikarohana ny lehilahy iray antsoina hoe Salime Madi Nasera noho 
raharaha fakàna an-keriny lehilahy karàna iray tany Antsiranana, tamin’ny alatsinainy 14 janoary 
teo. Tadiavina miaraka aminy ihany koa ny lehilahy iray voatondro ho namany samy voarohirohy tamin’ity 
ratsy ity. Votsotra, taorian’ny fikarohana nataon’ny pôlisy, ilay Karàna nisy naka an-keriny, tamin’io 
14 janoary io. Tratra niaraka tamin’io Karàna io, tao amin’ny trano nitazonana azy ny tompon-trano. 
farany no nosamborina natao famotorana. Tamin’izany no nahafantarana fa nisy olona roa nanofa 
trano nitazonana azy io. 

Voasambotra tany Antanambao Avaratra any Antsiranana ihany, taorian’ izay, ny lehilahy iray 
ho mpanofa trano. «Notantarain’ity lehilahy voasambotra fa lehilahy iray hafa izay tompon’ antoka tamin’ny raharaha fakàna an-keriny no naniraka azy hitady trano hanagiazana an’iry Karàna. Niakatra aty an-drenivohitra naka ny vola 
fianakaviana lasibatra io mpaniraka io sy ny namany ary izao niara-tsy hita izao », hoy ny pôlisy. 











Enregistrer mon nom, mon e-mail et mon site web dans le navigateur pour mon prochain commentaire. 



