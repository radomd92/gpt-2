MISOKATRA HO AN’NY REHETRA :: HAHARITRA DIMY ANDRO NY TSENABE IRAISAM- PIRENENA MOMBA NY VATOSOA SY FIRAVAKA • AORAHA

Fampiroboroboana ny harena an-kibon’ny tany. Hanomboka ny 23 ary hifarana ny 27 oktobra ho avy 
ny tsenabe iraisam-pirenena momba ny vatosoa sy firavaka, izay hatao eny amin’ny Mining Business 
eny Mamory Ivato. Mpandray anjara dimampolo eo ho eo no hampiranty ireo vokatra mampiavaka azy 
izay misehatra momba ny vato sarobidy eto Madagasikara. 

Hitondra ny traikefany sy hanao famelabelaran-kevitra mandritra izany ihany koa ireo manam-pahaizana 
izay nohafarana manokana. “Tanjona ny hampahafantarana ireo rehetra liana amin’ny fikirakirana 
sarobidy, na mpandraharaha vaventy, na madinika, na olon-tsotra. Hisy ny torolalana homena hahafahan’ny 
manara-dalàna, amin’ny fitrandrahana vatosoa”, hoy Rakotoarisoa Zohasina, talen’ny fampiroboroboana 
ny fifandraisana eo anivon’ ny Biraon’ny kadasitra momba ny harena an-kibon’ny tany eto Mada-gasikara 
BCMM, isan’ireo mpikarakara. 

Ankoatra izay dia hampahafantarina amin’io foara iraisam-pirenena io ireo lalan-jotran’ny 
eto amintsika, manomboka any amin’ny kariera, mandra-pivadik’izany ho vokatra voahodina. Hitondra 
traikefany amin’izany ny IGM (Institut de Gemmologie de Madagascar. « Hisy laboratoara manokana 
hampianarana sy hampirisihana ny Malagasy mba hisehatra amin’ny fanodinana vato mialoha ny hanondranana 
mankany ivelany. Tanjona ny mba hampisy vidiny tsara lavitra ny vatosoa », hoy kosa Rasolonjatovo 
tale jeneralin’ny IGM.Ho maimaim-poana ny fitsidihana ity foara iraisam-pirenena ity. 









Enregistrer mon nom, mon e-mail et mon site web dans le navigateur pour mon prochain commentaire. 



