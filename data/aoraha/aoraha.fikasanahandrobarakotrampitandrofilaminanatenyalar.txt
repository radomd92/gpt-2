FIKASANA HANDROBA :: RAKOTRA MPITANDRO FILAMINANA TENY ALAROBIA • AORAHA

Nisy andiana mpitandro filaminana avy amin’ny Polisim-pirenena sy ny Zandarimariam-pirenena 
teny Alarobia, ny alin’ny zoma lasa teo, noho ny antso vonjy nataon’ny olona teny an-toerana. Ankoatra 
polisy avy eny amin’ny Kaomisaria eny Analamahitsy dia niatrana teny ihany koa ny avy amin’ ny Hery 
polisim-pirenena sy ny zandary, araka ny fitantaran’ny olona eny an-toerana. 

Fantatra taorian’izay fa nisy jiolahy nikasa handroba tao amina tokantrano iray. Tafaporitsaka 
olon-dratsy. Nanenjika sy nanao ny fanarahan-dia, nandritra ny alina, ny mpitandro filaminana 
tsy nahatratra azy ireo. Môtô teo an-tokotany no saika nalain’ireo mpangalatra. 

«Ny mpifanila vodirin-drina tamin’ilay trano saika voaroba no nahatsikaritra voalohany ny lehilahy 
mampiahiahy. Izy ireo no nampandre ny mpitandro filaminana. Tonga ara-potoana ny polisy. Voasoroka 
asa ratsy. Nokarohina ihany anefa ireo mpangalatra», hoy ny polisy. Taitra tamin’ity fahitana 
mpitandro filaminana tamin’ny andro alina ity ny mponina teo amin’ny manodidina ka nivoaka nifampanontany 
zava-misy. 









Enregistrer mon nom, mon e-mail et mon site web dans le navigateur pour mon prochain commentaire. 



