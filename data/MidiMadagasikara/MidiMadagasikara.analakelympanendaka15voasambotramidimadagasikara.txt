ANALAKELY : MPANENDAKA 15 VOASAMBOTRA  – MIDI MADAGASIKARA

Eo anelanelan’ny amin’ny efatra maraina, ka hatramin’ny dimy matetika no tena manao ny asaratsiny 
mpanendaka eo Analakely, fa tsy arakaraka eritreretin’ny maro hoe amin’ny alim-be. Niainga tamin’ny 
an’izany no nanaovan’ny pôlisy misahana ny boriborin-tany voalohany hetsika hamongorana azy 
ny alin’ny alarobia teo. “Efa nofantarinay mialoha avokoa ny mombamomba azy ireo ary nampitahanay 
karazan-tsary anananay eto am-pelan-tànana. Nitombina tokoa rehefa natao ny fidinana an-tsehatra” 
araka ny fanazavan’ny tomponandraikitra voalohany eo anivon’ny komisarian’Analakely. Samy 
ny fiafenany sy ny fialokalofany avokoa ireo mpanendaka. Tao ny tetsy amin’ny “pavillon” no nosamborina. 
ihany koa ny tao anaty tsihy eo ambany “arcade”. Izany dia ankoatra ireo izay mbola nanatontosa 
asany ka niparitaka erak’Analakely. Raha ny fanazavan’ny pôlisy hatrany, dia nisy dimy tratra 
am-panatontosana ny asaratsiny. Mbola nahatratrarana antsy sy “lame” teny amin’izy ireo. Haterina 
amin’ny Fampanoavana anio ireo mpanendaka ireo raha araka ny vaovao azo. Nisy amin’izy ireo no 
nigadra ary nivoaka vao tsy ela akory ny fonja. Midika izany fa tsy olana amin’ny mpanendaka intsony 
hoe mandalo eny Antanimora izany. Na koa mety misy olona ao ambadiny, miaro azy hany ka toa toeram-pandalovana 
anatin’ny fotoana fohy fotsiny ny atao hoe fonja amin’izy ireo. 



