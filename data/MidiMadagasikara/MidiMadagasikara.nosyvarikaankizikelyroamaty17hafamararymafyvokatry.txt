NOSY VARIKA : ANKIZIKELY ROA MATY,  17 HAFA MARARY MAFY VOKATRY NY FIHINANANA TRONDRO MISY POIZINA – MIDI MADAGASIKARA

Vokatry ny fihinanana trondro vaventy antsoina hoe : sifaka, dia ankizikely roa 3 taona sy 9 taona 
maty, ary olona 17 hafa marary mafy, tany Nosy Varika. Ny faramparan’ny herinandro teo no nitranga 
fahapoizinana ara-tsakafo ity, ary mbola misy amin’ireo marary no manaraka fitsaboana any amin’ny 
tsaboina maimaim-poana, ary tsy misy atahorana intsony ny ain’izy ireo, raha ny nambaran’ny mpitsabo 
an-toerana. Raha ny tati-baovao azo dia tsy azo hanina ity karazana trondro iray ity, kanefa noho 
fahasahiranana misy dia mbola nandrahoin’ ny olona ihany ka nohaniny, ka ireo zaza tsy manan-tsiny 
tsy nahazaka ny poizina tamin’ireo hazan-drano no namoy ny ainy. Ankoatra izay, dia tovolahy iray 
no tsy hita popoka natelin’ny rano, afak’omaly, ary mbola karohina hatramin’izao. 




















