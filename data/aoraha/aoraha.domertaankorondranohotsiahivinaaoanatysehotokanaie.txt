DOME RTA ANKORONDRANO :: HOTSIAHIVINA AO ANATY SEHO TOKANA I ELVIS PRESLEY, CHARLES AZNAVOUR JOHNNY HALLIDAY • AORAHA

Fety sy korana be anisan’ny hiavaka tokoa ny seho miandry an’ireo mpankafy mozika rock rehetra 
avy etsy amin’ny efitrano malalaky ny Dôme RTA Ankorondrano, ny zoma 7 desambra ho avy izao manomboka 
7 ora hariva. “Fair-Play entre 2 tours” no lohatenin’ny fampi-sehoana, izay hitondrana tsiaro 
hamerenana indray an’ireo hira tena nampahalaza sy nanamarika an’i Johnny Halliday sy Elvis Presley 
i Charles Aznavour. 

Mpanakanto maromaro nandia vanim-potoana samihafa, samy manana ny gadona voiziny nefa natambatry 
herin’ny zavakanto no indray hampivondrona talenta hanafana ny lanonana, amin’io fotoana io. 
hiaka-tsehatra i Lumène sy Rolly, samy mpiangaly mozika manana ny mampiavaka azy. Ho avy ao koa 
orkestra Diap, izay havanana amin’ny findramana hirana mpanakanto hafa, malagasy sy vahiny, 
fombany manokana. Azo antoka fa hikalo ny vazon’ireto kalazalahy ireto amin’ny endriny vaovao 
koa i Koloina, mpandresin’ny fifaninanan-kira “Feo tokana ditara iray”, novokarin’ny fahitalavitra 
Tsy ho ambakan’ izany koa anefa ny kanto hoentin’ireo tovovavy tanora mpanao soradihy miavaka 
amin’ny Sweety. 

“Seho tsy manam-paharoa no harosonay ho an’ny mpijery, amin’io fotoana io. Nanaovana fikarohana 
mihitsy ny nisafidianana an’ireo hiran’i Johnny Halliday, Elvis Presley ary Charles Aznavour 
halahatra mandritra ny fiarahana. Natao hifanaraka amin’izay koa ny ravaka sy ny haingo haseho 
an-tsehatra”, araka ny fanazavan’i Naya Razafy, avy amin’ny RTA mpikarakara. 

Ankoatra ny hira dia tsy nataon’izy ireo ambanin-javatra ny lafiny feon-kira satria vondrona 
tarihin’i Taxx, izay manana ny maha izy azy amin’izao fotoana izao no hisahana ny fikirakirana 
zava-maneno. Hian- tsoroka ny fanamafisam-peo sy ny jiro kosa ny Natural Sound, izay efa tsy zoviana 
amin’ny fanafanana lanonana. 









Enregistrer mon nom, mon e-mail et mon site web dans le navigateur pour mon prochain commentaire. 



