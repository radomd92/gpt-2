RUGBY – «BARTHES TROPHY» :: MISOKATRA HO AN’NY MAKIS NY LALANA MANKANY AMIN’NY VONDRONA A • AORAHA

Nomontsanin’ny ekipam-pirenena Malagasy, taranja baolina lavalava, sokajy zazalahy, latsaky 
20 taona na ny Makis U20, tamin’ny isa 51 noho 0, ny ekipan’i Maraoka, nandritra ny lalao manasa-dalana 
an’ny fiadiana ny amboara “Barthès Trophy” vondrona B, notanterahina tany Zimbaboe, omaly. Nitarika 
isa 18 noho 0 ny Makis teo amin’ny fotoam-pialan-tsa­satra ary nitohy ny fanaterana baolina noentin-tanana 
mpilalao malagasy teo amin’ny fizaram-potoana faharoa. 



Tafita hiatrika ny lalao famaranana izany ireto mpilalaontsika ireto ary efa azo antoka ihany 
ny tsy hihintsanana any amin’ny vondrona C, amin’ny herintaona. Ny iray amin’ny Maraoka sy Côte 
no hidina.Niondrika ihany koa teo anatrehan’ny Zimbaboe, mpampiantrano, tamin’ny isa 26 noho 
ny ekipan’i Côte d’Ivoire teo amin’ny manasa-dalana ilany. Teo amin’ny fizaram-potoana voalohany 
dia nitarika tamin’ny isa 6 noho 10 ny ivoariana saingy nijanona tamin’io isa folo io izy ireo, raha 
ny fampiakarana ny elane­lana kosa ny Zimbaboeana. 

Hiatrika ny lalao famaranana, amin’ny 20 avrily ho avy izao, ny ekipan’i Zimba­boe sy Madagasikara, 
amin’ity fifaninanana ity. Hiady ny tapakila hiakarana ho eo amin’ny vondrona A izy ireo. Tamin’ny 
dia nomontsanin’i Zimbaboe, tamin’ny isa 100 noho 15 ny Makis, teo amin’ny manasa-dalana. Hanala 
amin’ny mpampiantrano izany izy ireo. Hiady ny laharana faha­telo kosa ny Ivoariana sy ny Maraokana. 
resin’i Côte d’Ivoire tamin’ny isa 11 noho 5 ihany koa i Maraoka, tamin’ny taon-dasa. 









Enregistrer mon nom, mon e-mail et mon site web dans le navigateur pour mon prochain commentaire. 



