OLANA MOMBA NY TANIN’NY ONIVERSITE TOLIARA  : NANAO FITOKONANA IREO MPAMPIANATRA MPIKAROKA | NEWSMADA

Par Taratra sur 28/03/2017 

Nanatanteraka fitokonana fanairana ireo mpampianatra mpikaroka ao amin’ny oniversite Toliara, 
Antony, noho ny fisian’ireo trano manodidina ny trano fianaran’ny mpianatra izay tsy nahitam-bahaolana 




Voaresaka hatrany ny resaka tany tao anatin’ny fitokonana lavareny nataon’ny mpampianatra mpikaroka 
amin’ny oniversite Maninday Toliara. Isan’ny mametraka olana amin’ny fanatanterahana ny asa 
ny fisian’ireo trano manodidina ny trano fianaran’ny mpianatra izay tsy nihatam-bahaolana mihitsy 
araka ny fanazavan’ireo mpampianatra. Manoloana izany, raikitra ny fitokonana, omaly maraina 
Toliara tamin’ny alalan’ny diabe fanairana ny tompon’andraikitra rehetra voakasik’ity tany 
indrindra fa ny minisiteran’ny Fampianarana ambony sy ny fanjakana foibe. Niala teo amin’ny Kianja 
ao Maninday Toliara ary nifarana teo amin’ny vavahady fidirana ao amin’ny Oniversite ny filaharan’ireo 
taorian’ny fampahafantarana ireo mpianatra ny anton’izao fitokonana izao. 

Araka ny fampitam-baovao avy any an-toerana, herinandro ny fiatoan’ny fampianarana ka akatona 
birao sy ny sekoly rehetra. Fa naneho ny tsy fahafaliany manoloana ity fampijanonana ny fampianarana 
ity herinandro ity ny mpianatra ka nanao antso avo hamahana ny olana fa te hianatra izy ireo satria 
mbola vita ny taom-pianarana. 

Ho lakolosy fanairana ireo tompon’andraikitra, nanampy ireo mpampianatra amin’ny filaharana 
mpianatra na teo aza ny fangatahana hisian’ny fampianarana. Filanjana sorabaventy no nataon’ireo 
fihetsiketsehana omaly. Nambaran’izy ireo hatrany fa hitohy ny fitokonana sy ny fanakatonana 
sekoly mandra-pahitana vahaolana maharitra. 



Les commentaires sont fermées. 

