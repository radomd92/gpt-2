FIEFERANA AVARADRANO : TOKANTRANO 12 VOATAFIKA, VOAOLANA NY ZAZA AMAM-BEHIVAVY – MIDI MADAGASIKARA

Nandravarava tanteraka ny andian-jiolahy tetsy Soamanandray ao anatin’ny kaomina Fieferana, 
ny alatsinainy alina lasa teo. Tokantrano am-polony teo no lasibatra, olona roa no naratra ary 
mpianaka no nampiharan’ireo jiolahy no filan-dratsiny. Amam-tapitrisany any ho any kosa ny teti-bidin’ireo 
very. 

Araka ny fitantaran’ireo niharam-boina, dia tokony ho tamin’ny 10 ora alina eo ireo olon-dratsy 
tonga nanafika ny tananan’izy ireo. « Maromaro ireto farany, hoy ny filazan’ny raim-pianakaviana 
voatafika tany an-toerana. Ary samy nirongo fitaovam-piadiana mahery vaika avokoa izy ireo ». 
ny voalazany, dia niezaka nanohitra ireto mpanani-bohitra ireto ihany ireo fokonolona saingy 
nahahovoka firy noho ny hery tsy mitovy. Hany ka nanao izay danin’ny kibony teo an-tanana. Manodidina 
tokantrano 12 teo ho eo no voatafika tamin’io fotoana io. Nisy tokantrano iray niharan’ny mafy 
tamin’ireo, hoy ny fanazavana azo. Tsy vitan’ny nalain’ireo jiolahy mantsy izay zavatra sarobidy 
aminy, fa mbola nampiharan’izy ireo ny herisetra ihany koa ny tao an-trano. Teo imason’ny raim-pianakaviana 
mantsy no naolan’ireo tsy matahotody ny reniny sy ny zanany vavy. Ary tsy izay ihany fa mbola nodarohan’izy 
ihany koa ity raim-pianakaviana ity. Rehefa azon’ireo olon-dratsy izay nilainy, dia nitsoaka 
izy ireo nony avy teo. « Niezaka niantso vonjy ihany izahay, saingy ny somary nampalahelo sy mampitaraina 
fokonolona dia adiny roa taty aorian’ny fanafihana vao tonga ireo mpitandro filaminana. Inona 
moa ny famonjena vita amin’izany, fa dia maratra izay maratra ary voaolana izay voaolana. Efa nadio 
ny rano nitan’ireo mpanafika » hoy hatrany ity raim-pianakaviana ity. Na izany na tsy izany dia 
nisy fanenjehana sy ny fikarohana ireto olon-dratsy ataon’izy ireo. Marihana, fa sivy kilaometatra 
miala iny lalam-pirenena fahatelo, mitsofoka eo Ankadikely Ilafy no misy ity tanana noravan’ny 
ity. 



Mba mandry ve ny sainareo mpitandro filaminana raha adiny roa aty aoriana ianareo vao tonga hamonjy 
amin’ny lalana 09 km sa tsisy fitaovana koa ve? 

zany foana no mahazo ny vahoaka rehefa mba mila vonjy ,nolzaina ny sasany fa tsy misy solika rehefa 
mila vonjy na tara vo tonga ,inona mo no ilaina ireny poste avancé ireny ,anefa nge eo Ambohitriniandriana 
misy poste avncé ihany e!sady matetika mihitsy mijaly iny faritry ny Comune Fieferana iny misy 
na fanafihana matetika ,asa raha mba manao tatitra ny Maire mankany an ireo manampahefana ,ohatrahoe 
na Genderme sns ,afaka manontany olona any @ ireo manodidina ny Fieferana ianareo mpanao gazety 
tena marina ireo 


















