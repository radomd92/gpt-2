TOLIARA : ZANAKA NOTADIAVINA NANDRITRA NY 20 TAONA, TANY AMIN’NY « FACEBOOK » VAO HITA – MIDI MADAGASIKARA

Trangam-piarahamonina mapihetsi-po tsy fahita na fandre matetika no taterina amintsika mpamaky 
Zanaka lahy notadiavina nandritra ny 20 taona, ka tany amin’ny « facebook » vao hita, izay tsy maty 
fa salama tsara sy lehibe. Taitra ity reny tambanivohitra efa mihaosan’ny adim-piainana, monina 
Betsinjilo, raha nahazo taratasy avy any Italia, izay naterina masera tao an-tranony, ny 2 jolay 
« Tsy maty tsy akory ny zanakao fa salama tsara ary lehibe no sady efa milamina ny fiainany », raha 
voasoratra tao anaty taratasy, izay nampiarahana tamin’ny sarin’ilay tovolahy maromaro nanomboka 
faha efatra taonany. Raha ny fanazavana azo avy tamin’ny renin’ilay tovolahy latsa-dranomaso 
loatra nahita an-janany nivantana indray tamin’ny « internet », dia mbola tao am-bohoka ity tovolahy 
no maty voatifitry ny dahalo tany Miary Distrikan’i Toliara II ny rainy. Noho ny fahasahiranan-dreniny, 
feno roa taona izy, dia naterina notezaina tao amin’ny tobin-dry masera. Enim-bolana taorian’io 
nisy vazaha mivady tsy manan-janaka nangataka zaza hatsangana tao amin-dry masera, ka raha vao 
tany ampita ilay zaza, dia sarotra tamin’ireo relijiozy no nampahafantatra mazava ny zava-nisy 
renin’ilay zaza, na dia niezaka imbetsaka aza ity farany nitalaho ny mba hanoroana azy hoe aiza 
nandefasana ny zanany ary ny adiresy mazava momba ny nitaiza azy ? 




















