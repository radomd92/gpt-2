MBA MENATRA AMIN’IZAY E! • AORAHA

Na teo aza ireo ezaka vitan’ny Birao mahaleo tena miady amin’ny kolikoly notarihin’ny tale jeneraly 
Jean Louis teo aloha, dia mbola azo lazaina fa maro ny ezaka miandry ny tale jeneraly vaovao Andrianirina 
Eric. Mbola maro mantsy ireo tompon’andraikitra tsy menatra sy tsy matahotra manao ny tsy fanao 
amin’ireny biraom-panjakana samihafa ireny. Tsy hay raha hoe zatra ny lalandririnina, na ny fitiavam-bola 
diso tafahoatra. 

Manafintohina sy mankarary sofina mihiitsy ny mihaino ireo mpiasa sy tompon’andraiki-panjakana 
sasany rehefa hitaky vola an-kolaka na hanao kolikoly izay izy ireo. Eto dia tsy hanonona birao 
sampan-draharaha isika fa mahatsiarova tena ianareo mpanao lalankitan-kisoa. Ny soson-kevitra 
hampihenana na hanafoanana ireo fomba ratsy ireo no haroso. 

Hoy ireo mpiasam-panjakana sasany rehefa mila raharaha ianao ka tsy maintsy handoavam-bola ilay 
“ireto ny vola tsy maintsy aloanao ary afaka iray volana na roa volana farafahaingany vao hivoaka 
taratasinao raha hanaraka ny ara-dalàna ianao. Azo atao ihany anefa ny mifampiresaka amin’ny 
raha tsy takatrao io vola na somary maimaika ianao”. Misy indray ireo milaza fa “mba hahafahana 
ny taratasinao na ny dosienao dia tokony hantsoina matetika ry zalahy any ambony any, ka mila “credit” 
lasantsy kely aho, ary mba mila tsipazana kely koa ry zalahy hikarakarany azy haingana…” Mba hanafoanana 
fomba ratsy mahazo faka any an-dohan’ny mpiasa sasany io dia tsara raha atao peta-drindrina ny 
vola aloa arakaraka ny fepetra tokony harahina samihafa, tahaka ireny amin’ny fandefasana vola 
finday ireny. Ankoatra ny fametrahana peta-drindrina ireo sara tsy maintsy haloa rehetra ireo 
tokony hafainganina araka izay tratra koa ny fanaovana asam-panjakana ilain’ny vahoaka rehetra 
fa ny tsy maintsy ampandalovina aty amin’ny foibe aty Antananarivo. Ny fitarazohan’izany no mitarika 
amin’ireo mpiasam-panjakana sasany. Isan’izany ny famoahana ny vokatry ny fifaninanana hidirana 
mpiasam-panjakana; ny fiandrasana dosie ampandalovina antanantohatra samihafa na miandry 
vokatry ny fitsirihana ifotony (tany, fiara…) tsy maintsy ataon’ireo mpiasam-panjakana sasany… 

Ankoatra izany, dia mbola tazana eny amin’ireny lalam-pirenena ireny ny fanolorana an-tsokosoko 
ho an’ireo mpitandro filaminana. Indraindray atao any anaty gazety, na mody mivadika any aorian’ny 
na mody mifandray tanana ry zalahy mifanolotra ilay arivo ariary na roa arivo ariary. Santionany 
fomba ratsy mahazatra ireo mpiasa sasany ireo, fa tsara hamafisina kokoa ny fandraisana andraikitra 
hanafaizana ireo mbola manao an’Andriamanitra ho tsy misy. Mba handrosoan’ity firenena ity sy 
henatra amin’ny filaharana ratsy eran-tany dia any aminao andriamatoa tale jeneraly vaovao ny 
Mba menatra amin’izay koa ry mpanao kolikoly a! 









Enregistrer mon nom, mon e-mail et mon site web dans le navigateur pour mon prochain commentaire. 



