NISY FAMPIOFANANA MAIMAIMPOANA  : AZO HAMONJENA AINA NY VONJY VOINA | NEWSMADA

Par Taratra sur 11/09/2017 

Isan-taona, an-tapitrisa ny olona mitondra takaitra, noho ny ratra na mamoy ny ainy mihitsy satria 
ny fitsaboana nomena azy taorian’ny fitrangan’ny voina na loza iray. Mamonjy aina ny fifehezana 
vonjy voina manampy amin’ny fandraisana an-tanana haingana sy mahomby ny tra-doza ary mety isorohana 
fahafatesana mihitsy. Isaky ny asabotsy faharoa amin’ny volana septambra, manokana andro ho 
vonjy voina ny vondrona na fikambanana maro. Anisan’izany ny federasiona iraisam-pirenena ho 
Croix rouge sy ny Croissant rouge izay tompomarika voalohany amin’ny vonjy voina amin’ny tranga 
maneran-tany. Tamin’ity taona ity, naompana amin’ny loza mety hiseho ao an-tokantrano sy ny lozam-pifamoivoizina 
lohahevitra. Efa misy ny mpitatitra nahazo fiofanana amin’ny vonjy voina. Manana mpamonjy voina 
ny toerana sasany toy ny ao Carion Manjakandriana, Ambohimahasoa. “Manofana ny tomponandraikitry 
sekoly sy ny tokantrano vonona hifehy ny vonjy voina koa ny Croix rouge malagasy”, araka ny fanazavan’ny 
iray, dokotera Rabeson Izaka, ny asabotsy teo, teny Analakely. 



Ilaina ny fitaovana fanaovana vonjy voina 

Misy ny fitaovana manokana tokony hananan’ny sokajin’olona mpanao vony voina. Ahitana karazany 
toy ny ho an’ny fianakaviana, ho an’ny olona latsaky ny 100, ho an’ny fiarakodia… Tokony manana 
fitaovana ireny avokoa rehefa fiara, isorohana ny fahafatesana raha azo vonjena amin’ny vonjy 
ihany. Nivarotra izany ny CRM hatramin’ny taona 2012. Hamonjena sy hitazonana aina ny “trousse 
premiers secours” Nampiofana ny daholobe, momba ny tsara ho fantatra amin’ny vonjy voina raha 
loza miseho ao an-tokantrano ny tomponandraikitra ny Croix rouge, ny faran’ny herinandro teo, 
amin’ny tokontanin’ny kaominina Antananarivo Renivohitra. Nandray anjara mavitrika koa ny 
nasionaly sy rezionaly ary ny fianakaviana maromaro avy amin’ny boriborintany enina. 

Manohana ny hetsika ny farmasia eto an-dRenivohitra. Mahazo torohevitra momba ny vonjy voina 
amin’ny manampahaizana manokana ny olona mividy fanafody ao amin’ny farmasia eny amin’ny Digue 
eo amin’ny farmasia Métropole Antaninarenina sy Isoraka, anio. 



Les commentaires sont fermées. 

