FIFIDIANANA SOLOMBAVAMBAHOAKA :: HO SARO-PIARO AMIN’AVARADRANO I TATIE VOLOLONA • AORAHA

Hifampidinika sy hihaino. Izany no fomba fiasa entin-dRamaroson Rahelivololona Victorine na 
Vololona hiarovana ny tany sy ny mponin’ Antananarivo Avaradrano. Fomba fiasa tsy foronina fa 
niainany an-taonany maro teo anivon’ny antoko Antoka sy Dinan’ny Nosy (ADN) ary hapetrany amin’ity 
tanindrazany ity. Afaka milaza fa mahafantatra tsara an’ Avaradrano i Tatie Vololona satria efa 
betsaka tamin’ireo mponina manerana an’io distrika midadasika io izy. 

“ Zanak’Avaradrano aho ary tena saro-piaro amin’izany tany niaviako izany. Amin’ny maha-reny 
koa dia hamolavola, hampandany ary hanara-maso ny fampiharana ny lalàna ho an’ny tombon- tsoan’ny 
amin’ny ankapobeny sy ny vahoakan’Avaradrano aho”, hoy hatrany i Tatie Vololona. 

Teny ierana amin’ny vahoaka 

Anisan’ny zava-baovao entin’i Tatie Vololona amin’ny fomba fiasa ny fametrahana ny Sekoly ambony 
an’ny vahoaka. Tsy oniversite akory izy io fa sehatra ifanakalozan-kevitra isan-tanàna entina 
ny zava-misy sy handraisana fanapahan-kevitra hampandrosoana ny tanàna. 

“Avy ao no hanovozako ireo hevitra hampitaina eny amin’ny Antenimieram-pirenena. Ilaina amin’ny 
fanaovana politika vaovao ny teny ierana miainga eny ifotony. Samy manana ny andraikiny ny tsirairay 
manome toky kosa aho fa hitondra ireo hetaheta ireo ka handresy lahatra ny Fanjakana mba ho tafiditra 
anatin’ny lalàna mifehy ny teti-bolam-panjakana ireny hetaheta ireny”, hoy hatrany i Tatie Vololona 











Enregistrer mon nom, mon e-mail et mon site web dans le navigateur pour mon prochain commentaire. 



