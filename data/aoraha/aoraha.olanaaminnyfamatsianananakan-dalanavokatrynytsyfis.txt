OLANA AMIN’NY FAMATSIANA :: NANAKAN-DALANA VOKATRY NY TSY FISIAN-DRANO  NY MPONINA TENY TSARAHONENANA  • AORAHA

Mihombo ny fitroarana.Naneho ny fahatezerany noho ny fahatapahan’ny rano ihany koa ny mponina 
amin’ny fokontany Tsarahonenana, omaly. Faritra telo ao amin’io fokontany io no nanao hetsika 
ny famerenana ny ranony ka nidina an-dalambe. 

Nalahatr’izy ireo tamin’ny arabe ireo daba mavomavo fakàna rano ho mariky ny fahatezarany. Natoratorak’ireo 
teny afovoan-dalana kosa ny an’ny hafa. 

“Tezitra ny mponina. Efa ho roa volana latsaka tety aminay no tsy nisy rano. Raha sendra mba mandeha 
io paompin-drano io dia ora iray eo ho eo ihany sady amin’ny alina na vao maraina be. Etsy an-danin’izany, 
betsaka ny fangatahana sy ny fanairana ny tompon’andraikitra nataonay saingy tsy misy mamaly 
Antony iray tena nampitroatra ny mponina izany”, hoy i Christophe, mponina eny Ampandrianomby 
ao amin’ny fokontany Tsarahonenana, omaly. 



Nambaran’ireo mponina eny hatrany fa anisan’ny olana ho azy ireo ny halaviran’ny toerana hakana 
vokatry ny fahatapahana. “Any Avaradoha lavitra be any no manakarama mpaka rano izahay. Vidiana 
vidiny dimanjato ariary ny iray amin’ilay daba mavomavo iny. Izahay nefa mampiasa rano 250 litatra 
ho eo isan’andro, izany hoe impolo miverina vao ampy izany”, hoy ny fanampim-panazavany. 

Omaly ihany dia efa nitondra vahaolana ny avy amin’ny Jirama ka nandefa ireo fiarabe mitondra rano 
ny fahasahiranan’ny mponina. Etsy an-danin’izay, nidina an-tsehatra ihany ireo mpitandro filaminana 
ireo mponina satria niteraka savorovoro ny fizarana rano. Notsindrian’ireo mponina eny an-toerana 
fa takian’izy ireo ny hamerenana amin’ny laoniny ny fandehanan’ny rano. 

Marihina fa anisan’ny vahaolana vonjimaika hamahana ny olan’ny tsy fahampian-drano eny amin’ny 
maro eto an-drenivohitra ny fitsinjarana rano amin’ny alalan’ny fiarabe mitondra rano mahazaka 
hatramin’ny 10m3 eny amin’ireo fokontany izay tena ianjadian’ny tsy fisian-drano. 









Enregistrer mon nom, mon e-mail et mon site web dans le navigateur pour mon prochain commentaire. 



