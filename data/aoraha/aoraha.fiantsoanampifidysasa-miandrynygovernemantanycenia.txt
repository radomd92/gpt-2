FIANTSOANA MPIFIDY :: SASA-MIANDRY NY GOVERNEMANTA NY CENI • AORAHA

Naneho hatrany ny fahavononany amin’ny fikarakarana an’ireo fifidianana amin’ny ampahany mila 
any amin’ireo kaominina roa amby telopolo nahitana tsy fahatomombanana tamin’ny fifidianana 
tamin’ny 27 novambra 2019, ny Vaomiera mahaleo tena misahana ny fifidianana (Ceni). Ny didy fampiantsoana 
avy amin’ny governemanta sisa no andrasana, araka ny fanazavan’ny filohan’ny Ceni, Rakotomanana 
tamin’ny antso an-tariby, afak’omaly. 

“Efa vonona avokoa ny lafiny ara-bola sy ny fanomanana ara-teknika. Tsy miova ny fitsipi-dalao. 
lisi-pifidianana sy ireo birao fandatsaham-bato ary ireo filaharan’ny kandidà tao anaty lisitra 
aloha ihany no hampiasaina amin’ny fifidianana amin’ny ampahany”, hoy izy. 

Etsy ankilan’izany, efa vitan’ireo Fitsarana misahana ny ady fanjakana isaky ny faritany ny fampahafantarana 
kandidà momba ny famerenana latsa-bato any amin’ny faritra nilatsahan’izy ireo, araka ny fanazavan-dRazafindrakoto 
kaomisera mpisolo toerana voalohany ao amin’ny Fitsarana misahana ny ady amin’ny fanjakana etsy 
afak’omaly. 

Tsiahivina fa kaominina efatra amby roapolo no hamerenana fifidianana ben’ny tanàna sy mpanolotsaina 
ny tsy fahatomombanana sy ny ahiahina hala-bato nitranga. Kaominina valo no tsy nanana kandidà 
mihitsy. 









Enregistrer mon nom, mon e-mail et mon site web dans le navigateur pour mon prochain commentaire. 



