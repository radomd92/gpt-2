« VILLAGE TOURISTIQUE » MAHAJANGA : TAOVA NAMPIAHIAHY, NAMPISAHOTAKA IREO OLONA – MIDI MADAGASIKARA

Nampihoron-koditra. Tsy nisy nofo, tsy nisy hoditra intsony fa ireo taova rehetra ao anaty no hitan’ny 
teo amin’ny tora-pasiky ny « village touristique » tao an-drenivohitr’i Boina tao, ny sabotsy 
teo. Taitra sy nisahotaka avokoa ny rehetra nahita ity tranga tsy dia fahita ity, indrindra fa maro 
olona no nandehandeha teny an-toerana tamin’io fotoana io. Niely teo no ho eo avy hatrany mantsy 
feo fa hoe taovan’olona sendra nisy nanipy na nentin’ny ranomasina teo izy ireo. Teo anatrehan’izany, 
nidina teny an-toerana ireo tompon’andraikitry ny filaminana niaraka tamin’ireo mpitsabo avy 
amin’ny Sampan-draharaha monisipaly misahana ny fahadiovana tany an-toerana. Rehefa natao 
fitiliana, dia voamarina fa tsy taovan’olona velively izy io, na dia mitovy tsy misy valaka amin’ireo 
taova ianarana any am-pianarana aza ny endriny. Araka ny fampitam-baovao nomen’ireo namana avy 
an-toerana izay nanao fanadihadiana, dia voalazan’ireo mpitsabo, fa « tsy mitovy velively amin’io 
taovan’olona, indrindra moa ny tsinay kely. Ambonin’izay dia misy « poche » hafahafa eo aminy ; 
marihana fa tsy hita amin’ny taovan’olombelona ». Nandiso avy hatrany ny filazana sy ny tsaho naely 
izany ireo tompon’andraikitra fa tsy taovan’olona velively izy io fa mety ho hazandranomasina, 
mbola tsy fantatra hatreto. Ankoatr’izay, araka ny fanazavana azo tamin’ny namana tany an-toerana 
koa dia tsy navela teo amin’ny toram-pasika izy io, fa nentina mpanjono avy any anivon-dranomasina 
« Hitan’ity farany nitsingevana teny ambony rano izy io ary nentiny fotsiny mba hoe haseho ny olona 


















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

