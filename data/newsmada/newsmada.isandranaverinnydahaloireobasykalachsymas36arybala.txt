ISANDRA: NAVERIN’NY DAHALO IREO BASY KALACH SY MAS 36 ARY BALA | NEWSMADA

Par Taratra sur 11/06/2019 

Basy Kalachnikov roa, Mas 36 iray, basy vita gasy roa ary bala miisa 32 ka ny 31 amin’ireo 7,62 mm ary 
kosa 7,5 mm no naverin’ny dahalo avy ao Vatolava, fokontay Sabotsy, kaominina ambanivohitr’Isorana, 
ny 7 jona 2019 lasa teo. Araka ny tatitra nampitain’ny zandary, naverina an-tsitrapo ireto fitaovam-piadiana 
vaika ireto ary nilaza fa hiova fo ary tsy hanao ny asa ratsiny teo aloha intsony ireo dahalo namerina 
basy ireto. Milaza ny mbola hamerina ireo fitaovam-piadiana ihany koa ny ankamaroan’ireo dahalo 
amin’ny distrikan’Isandra. Ho fampiharana ny voalazan’ny filoha Rajoelina ny amin’ny famerenana 
basy tsy ara-dalàna sy vokatry ny fanentanana nataon’ny zandarimariam-pirenena avy ao Fianarantsoa 
ny tokony hamerenana ireny basy ireny amin’ny mpitandro filaminana ary koa ny vokatry ny asan’ireo 
ao amin’ny ZRPS Alpha ny nahazoana izao vokatra izao. Mitohy hatrany ny fanentanana ataon’ny zandarimaria 
an-toerana momba ity hetsika famerenana basy tsy ara-dalàna ity. 



Les commentaires sont fermées. 

