ANTOHOMADINIKA – HAIN-TRANO MAHATSIRAVINA : TELO MIANAKA MATY, MAY KILAN’NY AFO – MIDI MADAGASIKARA

Loza mahatsiravina no niseho tetsy Antohomadinika ny sabotsy alina lasa teo. Trano hazo maromaro 
an-toerana mantsy no indray levon’ny afo. Araka ny tatitra azo avy amin’ny mpamonjy voina dia olona 
no namoy ny ainy vokatr’izany, izy mivady lehibe, niaraka tamin’ny zanany vavy 10 taona. Tokony 
tamin’ny valo ora alina tany ho any no niseho ny loza, raha ny fanazavana azo hatrany. Tsy fantatra 
hatreto izay antony nahatonga ny fahamaizana. Raha ny filazan’ireo mponina teny an-toerana dia 
lelafo nijoajoala no hitan’ireo mponina niainga tao amin’ilay trano hazo iray. Velona avy hatrany 
antso vonjy. Nikoropaka ny iray tanana, samy niezaka namonjy ny fananany tetsy andaniny, ary ny 
ilay afo tsy hitatra tetsy an-kilany. Ny rivotra ihany koa somary nitsoaka mafy ka isan’iray nampanano 
ny famonoana ny afo teny an-toerana. Tamin’izay ihany koa no nahafantaran’ireo mpiara-monina 
mbola misy fianakaviana taraiky tao amin’ilay trano niavian’ny afo, ka raikitra ny famonjena 
ireo. Sarotra ihany ny famonjena azy telo mianaka ireto noho ny hidim-baravarana izay tsy nahafahana 
tao an-trano mihitsy. Efa saika voafehin’ireo fokonolona ihany koa ny afo, vao tonga teny an-toerana 
mpamonjy voina raha ny fanazavana azo hatrany. Ny niezaka namonjy ireo olona tavela tao anaty trano 
nilofosan’ny maro. Saingy indrisy fa efa vatana mikarainkona sisa no hany navelan’ny afo tamin’izy 
mianaka tao an-trano. Fianakaviana maromaro no tsy manan-kialofana vokatr’ity hain-trano mahatsiravina 
indray teny amin’iny faritra Antohomadinika iny. Ankoatr’ireo namoy ny ainy mantsy dia maro amin’ireo 
teny an-toerana ihany koa amin’izao fotoana izao no tsy manana n’inona n’inona. Potika tsy nisy 
lasa lavenona avokoa mantsy ny entana tao an-trano. Teo anatrehan’izay, tonga teny an-toerana 
tompon’andraikitra isan-tsokajiny avy. Efa nomena ny fianakaviana kosa ny vatana mangatsiakan’ireo 
telo, namoy ny ainy tamin’ity hain-trano ity. Efa mandeha kosa ny fanadihadiana mahakasika ny 
ny afo, raha ny fantara hatrany. 




















