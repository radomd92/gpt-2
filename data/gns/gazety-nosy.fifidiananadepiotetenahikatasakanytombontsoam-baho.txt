FIFIDIANANA DEPIOTE : TENA HIKATASAKA NY TOMBONTSOAM-BAHOAKA TOKOA VE ?

Nisokatra ny alatsinainy teo ary haharitra hatramin’ny faha-25 may misasak’alina ny fampielezan-kevitra 
amin’ny fifidianana solombavambahoaka. Ara-tarehi-marika aloha dia toa vitsy kokoa raha miohatra 
mpirotsaka tsy miankina na tsy narotsaka ny antoko ireo mirotsaka amin’ny anaran’ny antoko pôlitika. 
ambara amin’ny fiteny mahazatra dia hoe “mahaleo tena”. 

Sarotra koa anefa ny tena hilaza hoe “mahaleo tena” ny maro amin’izy ireo satria ny firotsahany 
tsy amin’ny anaran’ny antoko fa ny fony sy ny sainy dia miaraka amin’ny antoko pôlitika ihany. Saika 
tsy tafiditra tamin’ny anaran’ny antoko mantsy no maro nirotsaka tamin’ny anaran’ny tenany (???). 

Etsy ankilany, ireo tena ambara fa “mahaleo tena” kosa dia hita fa tsy mieritreritra firy ankoatra 
tombontsoan’ny tenany manokana. Aoka hotsorina. Volabe mantsy no takian’ny fanaovana fampielezan-kevitra 
efa nivonona ho amin’izany izy ireny, ary mikendry ny hanonitra ny laniny sy haka tombony amin’ny 
isan-karazany aza, rehefa tonga eny Tsimbazaza. Ireo mirotsaka hafa tsy tamin’ny alalan’ny antoko 
dia tsy maintsy hiray lasy amin’ny antoko maharesy lahatra azy izy rehefa lany. Na ho mpiara-dia 
fitondrana Rajoelina na hiray tarika amin’ireo mpiara-dia amin-dRavalomanana. Izay no kisary 
fifaninanana pôlitika amin’izao fotoana. Vitsy dia vitsy ny ankoatra izay, raha avy amin’ny antoko. 

Hatreto anefa aloha, ny tsapa sy tsikaritra, dia ho solombava ho amin’ny tombontsoany manokana 
no tena tarigetra, ka na izy hikimpy, hanohana an-jambany ny fitondrana, na hikimpy, hanohitra 
ny fitondrana, na hilalao sy hilomano ka izay hahitana tombontsoa manokana no hironana, arakaraky 
fandehan’ny raharaha. 

Tsy mbola ho hita taratra loatra amin’izay ho firafitra ny Antenimierampirenena vaovao eo ny tena 
endrika ny fiovana ambara hoe “miainga amin’ny solombava voafidim-bahoaka”. Na ny ho taham-pahavitrihan’ny 
aza amin’ity dia mbola ahiana hihena be, noho ny mbola fibahanan’ny fahatsapan’ny maro fa “solombava 
amin’ny tombontsoany manokana no tena ihazakazahan’ny maro ho eny Tsimbazaza”. 



