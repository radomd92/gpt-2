MISY TERORISTA ETO TANA : NISY IRAY VOASAMBOTRY NY ZANDARY – MIDI MADAGASIKARA

Ahiana ho misy hifandraisany amin’ny asa fampihorohoroana nitranga tany Parisy ny 13 novambra 
teo ity rangahy voasambotra ity. Nahitàna porofo mahakasika an’izany rahateo ny atotan-taratasy 
tao an-tranony. Raha araka ny loharanom-baovao akaiky ny mpitandro ny filaminana dia mifandray 
amin’ny mpampihorohoro izy ity ary efa narahin’ny fitondrana frantsay maso rahateo. Isan’ireo 
nampiahiahy arak’izany ary tao anatin’ny fifandrimbonana iraisam-pirenenan’ny mpitandro 
filaminana na “Interpol” no nivoahan’ny anarany. Voamarin’ny mpanao fanadihadiana Malagasy 
fipetrahany teto an-drenivohitra. Natao ny fisamborana azy ary natao ihany koa ny fisavàna ny 
dia io nahitàna porofo ahiana misy hifandraisany amin’ny mpampihorohoro io. Tazomina ary hatao 
ao amin’ny biraon’ny zandary eto an-drenivohitra io Djihadiste io efa ho andro vitsivitsy izay. 




















