NIANDRY NY FOTOANA HAKANA AZY : NAFENIN’IREO JIOLAHY TAO ANATY FAKO NY MASININ’ILAY ORINASA | NEWSMADA

Par Taratra sur 12/12/2017 

Nidoboka am-ponja, omaly, rehefa avy natolotra ny fampanoavana ireo jiolahy miisa enina ary vehivavy 
tompon’antoka tamin’ny halatra “machine industrielle” tao amin’ny orinasa iray eny Tanjombato, 
herinandro teo. Voasambotry ny polisy avy ao amin’ny kaomisaria Tanjombato ireo mpangalatra 
ho nangalatra masinina tao amin’ny orinasa ireto. Araka ny fanazavan’ny polisy, tonga nametraka 
tao amin’ny polisy ny orinasa iray momba ny fahaverezan’ny entana maromaro toy ny “machine industrielle” 
entana hafa tao amin’izy ireo. Nandray andraikitra avy hatrany ny polisy ka voasambotra ny olona 
mpiambina ilay orinasa, ny 7 desambra 2017 maraina. Ny tolakandron’io ihany, voasambotra koa 
jiolahy efatra naman’ireo tratra voalohany. Fantatra tamin’ny alalan’ny fanadihadian’ny polisy 
fa lovia natao tao anaty gony mitentina 4 hetsy Ar no navoaka ny telo tamin’ireo olon-dratsy. Niroso 
fikarohana hatrany ny polisy ka fantatra fa nisy olona saika hanatanteraka halatra “machine industrielle” 
koa tao amin’ilay orinasa. Efa hita tany anaty fanariam-pako ny masinina sasany tao amin’ilay 
fa niandry fotoana namoahana kosa ireo mpangalatra. Mbola nahitana “machine industrielle” roa 
amin’ireo voasambotra nandritra ny fisavana nataon’ny polisy. 



Les commentaires sont fermées. 

