ALAN’ANKARAFANTSIKA : JIOLAHY TRATRA SAIKA HANGALATRA ZANA-TSOKATRA | NEWSMADA

Par Taratra sur 03/08/2016 

Noraisim-potsiny ! Saron’ny zandary avy ao amin’ny borigadin’Ankazomborona ny jiolahy iray 
hangalatra zana-tsokatra tao amin’ny alan’Ankarafantsika, afakomaly vao maraimbe. Tratra 
aminy koa ny fitaovana nampiasainy… 

Tao amin’ny valan-javaboahary ao Ankarafantsika no nahasamborana ity jiolahy ity. Araka ny fampitam-baovao 
amin’ny tompon’andraikitry ny serasera eo anivon’ny faritra Boeny, jiolahy efatra no niditra 
tao amin’ity valan-javaboahary ity. Naheno zavatra mikasaosaoka ny mpiambina tamin’io fotoana 
ka nampandre ny zandary sy ny mponina tao an-toerana. Nanara-dia avy hatrany izy ireo ka tratra 
ny iray tamin’ireo jiolahy. Tratra tany aminy koa ny fitaovana saika hangalarana sokatra sy ny 
atidohan’ireo olon-dratsy amin’ity raharaha ity. Nahitana laharana maromaro nahafantarana 
teti-dratsy efa nomanin’izy ireo andro maromaro mialoha tany amin’ity jiolahy tratra ity. 

Naterin’ny tompon’andraikitra misahana ny fiarovana ny alan-javaboahary any amin’ny sampandraharaham-paritra 
ny tontolo iainana sy zava-manan’aina ary ny ala ao Mahajanga ity jiolahy ity. Hisy kosa ny fanadihadiana 
sampandraharaha ity miaraka amin’ny zandary any an-toerana. Voalaza fa ao anatina tambajotra 
zana-tsokatra Angonoky ity jiolahy ity sy ny namany. 



Les commentaires sont fermées. 

