BATERIA IRAY MONJA NO NANGALARIN-DRY ZALAHY… : MATY NY IRAY, MIADY AMIN’NY FAHAFATESANA NY IRAY NIHARAN’NY FITSARAM-BAHOAKA | NEWSMADA

Par Taratra sur 16/08/2016 

Halatra bateria iray monja nitarika ho amin’ny fahafatesana. Niharan’ny fitsaram-bahoaka ireto 
lahy tratran’ny fokonolona tany Toamasina. Maty ny iray, ny faharoa mbola atahorana ny ainy. Tsy 
intsony ny vahoaka. 

Tsy nananan’ny fokonolona antra fa nanamparan’izy ireo ny hatezerany ireto roa lahy mpangalatra 
tao amin’ny fokontany Dépôt Toamasina, ny alin’ny asabotsy hifoha alahady teo tokony ho tamin’ny 
ora sy sasany maraina. Daroka sy vono nahazo azy roa ary notaritarihin’ny olona eran’ny tanàna 
ireo. Tsy nijanona izany raha tsy nalemy tanteraka ireto roa lahy mpangalatra bateria. Samy mbola 
tany amin’ny hopitaly izy roa lahy tokony ho tamin’ny 5 ora maraina ary samy nahazo ny fitsaboana 
saingy tsy tana ny ain’ny iray, raha mbola miady amin’ny fahafatesana kosa ny faharoa. 

Raha ny loharanom-baovao, vokatry ny fahatapahan-jiro no voalazan’ilay mbola velona fa nanosika 
ireo hangalatra bateria mba hampiasaina amin’ny fanazavana ny trano, kanefa izao niharan’ny 
izao. 

Ny olona rahateo anefa efa leom-boanana amin’ny firongatry ny asan-jiolahy na eo aza ny ezaky ny 
filaminana.Vao tsy ela ny resaka momba ny fahakiavian’ny mpitandro ny filaminana manoloana ny 
fitsarana ireo jiolahy voasambotr’izy ireo. “Leo ny fiverimberenan’ny asan-jiolahy lava ny 
ary efa tsy matoky ny fitsarana ka izao miroso amin’ny fitsaram-bahoaka izao”, hoy ny fanehoan-kevitra. 

Mafana amin’ny asan-jiolahy… 

Toamasina izay niarahan’ny rehetra nahita fa mafana amin’ny asan-jiolahy, toy ny vonoan’olona, 
indrindra ilay raharaha kidnapping nahafatesana ankizy ny faramparan’ny taona 2015 lasa teo. 
raharaha farany izay nangingina ho azy teny, ary tsy hay izay niafaran’ny toe-draharaha amin’izao 
izao. 

Ny asan-jiolahy kosa efa namindran-toerana, izany hoe namerenana indray ny lehiben’ny FIP Toamasina 
nisy ny hetsika nahitam-bokany avy hatrany ny herinandro ambony teo. 

Na izany aza, tsy ampy ny ezaka mandeha ila, satria izao miafara amin’ny fitsaram-bahoaka izao 
raharaha rehefa tsy voafehy na voatazona ireny olon-dratsy ireny. Manampy trotraka koa anefa 
fahantrana, araka ny filazan’ilay voasambotra fa noho ny tsy fananana sy ny haizina no mahatonga 
ireo hangalatra. Vahaolana marolafy, araka izany, ny andrasana amin’ny tompon’andraikitra 
ho foana ny asan-jiolahy, ny fitsaram-bahoaka… 



Les commentaires sont fermées. 

