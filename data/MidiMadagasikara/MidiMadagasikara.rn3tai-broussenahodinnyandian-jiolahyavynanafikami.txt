RN3 : TAXI-BROUSSE NAHODIN’NY  ANDIAN-JIOLAHY AVY NANAFIKA – MIDI MADAGASIKARA

Nisehoana fanafihan-jiolahy mahery vaika teo Antokonana, Ankazondandy, amin’iny lalam-pirenena 
iny, ny alin’ny alatsinainy lasa teo. Rehefa avy nanafika ireto andian-jiolahy ireto dia nitsoaka 
tamina taxi-brousse iray teo an-toerana. 

Isan’ny mampikaikaika ireo mponina any amin’iny faritra Avaratry ny renivohitra iny ny resaka 
fandriampahelamana ; izay mahazo vahana tokoa amin’izao. Afak’omaly, tokony ho tamin’ny 10 ora 
sasany alina teo ho eo, dia tokantrano sy mpivarotra maromaro teo amin’ny tanàna iray antsoina 
Antokonana, ao amin’ny kaominina Ankazondandy no lasibatry ny andian-jiolahy. Nahatratra teo 
12 lahy teo ho eo ireo olon-dratsy ireo ; izay nirongo basy sy zava-maranitra isan-karazany. Tamin’io 
io moa, dia saika efa tapi-mandry avokoa ireo mponina ka nanararaotra izany ireto andian-jiolahy 
Vola mitentina eo amin’ny fito tapitrisa ariary teo ho eo no lasan’izy ireo tamin’izany, niaraka 
entana sarobidy isan-karazany. Vao nahavita ny asa ratsiny izy ireo dia nitsofoka tao amina taxi-brousse 
niantsona teo amin’io toerana io. Ity farany izay mbola saika hangalarin’izy ireo sy hoentiny 
Teo alohan’io fiara io anefa, nisy fiarabe iray nitondra hazo. Taitra tamin’io fanafihana miharo 
fiara io ireo olona natory tao anatin’ilay fiarabe ka niezaka nibahana ny fitsoahan’ireto olon-dratsy, 
alàlan’ny fanipazana hazo teny amin’ny arabe. Nikoropaka noho izany ireo olon-dratsy nitondra 
fiara ka nivoaka ny làlana ity farany ary latsaka tanaty tatatra amin’ny sisin-dàlana. Nivoaka 
tao indray ireto andian-jiolahy ireto ary nanohy ny diany, an-tongotra, nianavaratra nihazo 
kaominina Mangamila, araka ny tatitra azo. Nampandrenesina avy hatrany moa ny zandary misahana 
faritra iny ary efa eo an-dalam-pikarohana ireto jiolahy izy ireo. Ny zandary avy ao amin’ny borigadin’Andriampamaky 
no misahana ny raharaha. Marihana, fa tsy nisy aina nafoy na naratra tamin’ireo olona voatafika 


















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

