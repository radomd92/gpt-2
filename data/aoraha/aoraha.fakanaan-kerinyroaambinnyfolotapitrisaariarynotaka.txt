FAKANA AN-KERINY :: ROA AMBIN'NY FOLO TAPITRISA ARIARY NO TAKALON'NY FAMOTSORANA RANGAHY IRAY • AORAHA

Noentin’ny tahotra ny fianakaviana hany ka nanome volabe an’ireo jiolahy naka an-keriny lehilahy 
iray tany Isoanala Betroka, ny alin’ny alatsinainy lasa teo. Vola roa ambin’ny folo tapitrisa 
no nomena ho takalon’ny famotsorana an’ilay lasibatra. Efa tafaverina any amin’ny fianakaviany 
amin’izao fotoana izao. 

Tao an-tranony no nisamboran’ny jiolahy sy nakan’izy ireo an-keriny an’ity lehilahy lehibe, 
ny alin’ny alatsinainy. Tsy fantatra mazava ny isan’ ireo olon-dratsy nirongo zava-maranitra 
fitaovam-piadiana. Nisy niditra naka azy tao an-trano. Ny sasany niandry teny ivelany. Ny ampitso 
dia niantso sy nifampiresaka tamin’ny fianakaviana ireo mpaka an-keriny. Nitaky vola an-tapitrisany 
ho takalon’ ny famerenana an’ilay zokiolona izy ireo. Voaloa ny vola. Tafaverina ny lasibatra. 

Milaza ho tsy nahafantatra ny fisian’io tranga fakàna an- keriny io ny zandary any an-toerana. 
votsotra ilay nalaina an-keriny vao naheno izy ireo. Mandeha ny fanadi- hadiana sy fanangonam-baovao. 









Enregistrer mon nom, mon e-mail et mon site web dans le navigateur pour mon prochain commentaire. 



