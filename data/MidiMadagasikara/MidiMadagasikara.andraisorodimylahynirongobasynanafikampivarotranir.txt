ANDRAISORO : DIMY LAHY NIRONGO BASY NANAFIKA MPIVAROTRA, NIREFODREFOTRA NY BASY – MIDI MADAGASIKARA

Nirefodrefotra indray ny basy teny amin’ny faritra Andraisoro iny, omaly hariva. Mpivarotra 
teny an-toerana no niharan’ny fanafihan-jiolahy, tokony ho tany ho any amin’ny 6 ora sy sasany 
ho any. Voalazan’ireo pôlisy tonga haingana teny an-toerana, taorian’ny antso vonjy nataon’ireo 
fa dimy lahy ireo olon-dratsy ary nitondra basy. Lasan’izy ireo tamin’izay ny vola matin’ity mpivarotra 
ity tao anatin’ny iray andro, izay mitentina eo amin’ny roa hetsy ariary teo. Nahavita ny asa ratsiny 
ireo, no nigadona teny ihany koa ireo sampan-draharaha miady amin’ny asan-jiolahy eo anivon’ny 
niaraka tamin’ireo pôlisy avy amin’ny kaomisaria misahana iny faritra iny. Araka ny fantatra 
dia nihazo ny lalan-kely mivoaka any Avaratr’Ankatso any ireto olon-dratsy ireto, ary tamin’izay 
izay, mba hoentin’izy ireo hanakonana ny fitsoahana no nanapoaka basy izy ireo. Tsy nisy ny naratra, 
nisy ihany koa ny aina nafoy, raha ny loharanom-baovao hatrany. Hatramin’ny ora nanoratanay dia 
velona ny fifanenjahana sy fikarohana ireto jiolahy mitam-piadiana, fanetriben’ny firenena 
Efa fotoana elaela izay no tsy nisian’ny fanafihan-jiolahy mahery vaika toa izao teny amin’iny 
iny, raha ny nambaran’ny tompon’andraikitry ny filaminana misahana iny faritra iny, dia izao 
izao indray. Tamin’izay fotoana izay, kalaky no nentin’ireo olon-dratsy nanafihana mpivarotra, 
dia sigara iray fonosana no azon’izy ireo. Eo anatrehan’izay, manentana ireo mpivarotra ny pôlisy 
tsy hamoha ny tsena ela loatra, raha vao manomboka maizina ny andro. “Tsy hoe manakana ny fitadiavam-bolan’izy 
akory izahay”, raha ny fanazavana hatrany, “fa mba ho fisorohana ny tranga toa izao sy ho fitandroana 
ainy sy ny fananany ary indrindra ny filaminana”. Ireto farany tokoa mantsy dia efa manao ny ainy 
ho zavatra mihitsy, hisian’izay fandriam-pahalemana izay. 



