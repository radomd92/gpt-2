FITSIDIHAN’I PAPA FRANÇOIS : ATAO VAINDOHAN-DRAHARAHA NY RESAKA FILAMINANA

Iray amin’ireo olona manan-kaja indrindra eran’izao tontolo izao ny Papa François ka tsy azo atao 
mihitsy ny resaka filaminana mandritra ny fandalovany eto Antananarivo, ny 6 ka hatramin’ny 9 
ho avy izao. Miara-misalahy eo amin’izay fitandroana ny filaminana sy ny fandriampahalemana 
ny avy eo anivon’ny pôlisim-pirenena, ny zandarimariam-pirenena sy ny Tafika. Tato anatin’ny 
vitsy izay dia tsy sasatry ny mivory etsy amin’ny Toby Ratsimandrava ireo tompon’andraikitra 
eo anivon’ny OMC (Oragne Mixte de Conception) sy ny avy amin’ny fiangonana katolika, mandinika 
mametraka ny lamina rehetra mikasika ny fitandroana ny filaminana ankapobeany. Ankaotra izay, 
ho andro maromaro izay no manao fanazaran-tena manokana hiatrehana ny zava-doza rehetra mety 
ny mpitandro filaminana. Nametrahana “camera de surveillance” maro ihany koa eny amin’ny faritry 
seranampiaramanidina Ivato, ny lalàna rehetra handalovan’ny Papa Ray masina sy ny toerana hanatanterahana 
lamesa lehibe eny Soamandrakizay. Manao antso avo amin’ireo mpino Katolika rehetra moa ny OMC 
hanaraka amin’ny antsakany sy andavany ny toromarika rehetra omen’ny EKAR sy ny fandaminana rehetra 
mandritra ny fotoana hitsidihan’ny Papa François eto amintsika. 

