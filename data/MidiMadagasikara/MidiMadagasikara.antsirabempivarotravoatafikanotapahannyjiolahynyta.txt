ANTSIRABE : MPIVAROTRA VOATAFIKA, NOTAPAHAN’NY JIOLAHY NY TANAN’ILAY RAMATOA – MIDI MADAGASIKARA

Nitrangana fanafihan-jiolahy tao Mahafaly Vatofotsy Antsirabe, mpianaka mitazona fivarotana 
lasibatra tamin’izany, notapahan’ireo jiolahy ny ratsatan’ilay ramatoa .Ny Alarobia alina 
teo no nisehoan’ny fanafihana, tao anatin’ny fahatapahan-jiro no nanararaotra niditra an-keriny 
amin’ny trano fonenana no sady fiasana ny jiolahy 5 . Iaraha- mahalala rahateo fa dia tapatapa-dava 
herinanaratra teto Antsirabe tato ho ato izay. Asa, efa nandrasan’ireo jiolahy kendry tohina 
ny fahatapahan-jiro, ny alin’ny Alarobia lasa io. Tokony ho tamin’ny valo ora alina, vao voahidy 
ny varavarana no tapaka ny jiro, nanararaotra ireo jiolahy namaky ny varavarana fidirana. Henon’ilay 
lahy ihany ny korotandrotana tamin’zany ary nivoaka izy hijery ny zava-misy. Teo am-pamohana 
trano izy no avy hatrany dia notsenain’ny jiolahy tamin’ny daroka sy vely vy. Tafaporitsaka ihany 
zazalahy ity nitady vonjy, saingy efa tafiditra ny trano koa ny jiolahy. Namoha trano, hikasa handositra 
hijery ny zanany ilay renim-pianakaviana no avy hatrany koa dia nokapain’ireo jiolahy tamin’ny 
be ny tànany ka ny rantsan-tanany havanana fasiana peratra no tapaka. Rehefa izany, voaambana 
sy antsy lava ilay raim-pianakaviana sy ny zanany vavy mbola tavela tao an-trano. Nasaina nandady 
ireo jiolahy amin’ny efitrano misy ny vola. Ankoatra ny vola 3 hetsy ariary, vola maty tamin’io 
io dia noraofin’ireo jiolahy ihany koa rehefa azo raisin-tanana sy ny finday rehetra. Matetika 
andro avy orana izao, miampy ny fahatapahan-jiro no mampirongatra ny vaky ny trano sy asan-jiolahy 
tokony ho mailo hatrany ny rehetra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

