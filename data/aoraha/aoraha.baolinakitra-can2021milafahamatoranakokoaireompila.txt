BAOLINA KITRA - CAN 2021 :: MILA FAHAMATORANA KOKOA IREO MPILALAO ETO AN-TOERANA • AORAHA

Nitombo ireo mpilalao avy eto an-toerana hofantenana amin’ny ekipam-pirenena malagasy amin’ny 
baolina kitra na ny Barea, izay nantsoin’i Nicolas Dupuis, hiatrika an’ity dingana fifanintsanana 
fia­diana ny amboaran’i Afrika na ny CAN 2021 ity. Miisa valo izy ireo no niatrika ny fam­pi­vondronana 
fanoma­nana ny lalaon’ny Barea amin’i Etiopia rahampitso, eny amin’ny kianjaben’i Mahamasina. 

Hita nandritra an’ireo fanazarantena ny fahasamihafan’ireo mpilalao mpila ravinahitra sy ireo 
eto an-toerana. Nilaza Andriamanarivo Franklin, mpanazatra mpanampy ny Barea fa “mbola tsy ampy 
ireo mpilalao mivoatra eto an-toerana raha oharina amin’ireo efa manana traikefa any ivelany”. 

Nanambara kosa anefa i Nicolas Dupuis, mpanazatra ny ekipam-pirenena fa: “manana ny vintany ho 
mpilalao hifandona amin’i Etiopia ireo mpilalao avy eto an-toerana, na eo aza ny elanelan’ny fahaizan’ireo 
avy any ivelany”. 

Andrasana anio ny famoahan’ ireo teknisiana ny lisitra faran’ireo mpilalao miisa valo ambin’ny 
handrafitra ny Barea amin’ny lalao raham­pitso sy handeha ho any Nizera. 

Mety mbola hisy fiovana ireo mpilalao hiatrika an’i Etiopia sy Nizera ary ireo izay handeha hifandona 
Côte d‘Ivoire, amin’ny taona 2020. Nanamafy i Nicolas Dupuis fa: “tsy midika mihitsy fa tsy ho ao 
lisitra amin’ny lalao amin’i Côte d’Ivoire ireo mpilalao tsy tafiditra amin’ ireo lalao roa ireo”. 

Tsara fanomanana ny Etiopiana 

Ekipa manana ny maha izy azy sady efa nanomana tsara ny dingana fifanintsa­nan’ny amboaran’i Afrika 
ny CAN 2021 i Etiopia. Tsy anisan’ireo firenena tafakatra tamin’ny dingana ampahavalon-dalana 
ireo tamin’ ny CAN 2019 farany teo. 

Niatrika lalao ara-pirahalahiana ny etiopiana tamin’ny volana oktobra tamin’ity taona ity. 
lehibe ho azy ireo izany raha oharina amin’ny ekipam-pirenena malagasy. Tsy nanao fifandonana 
mihitsy ny Barea taorian’ny CAN 2019, tany Ejipta. Manana mpilalao mpila ravinahitra miisa telo 
i Etiopia hanamafisana ny ekipany. 

Zara raha nisy dimy andro no fotoana niarahan’ireo mpilalao malagasy nano­mana an’izao dingana 
izao. Heverin’i Nicolas Dupuis, mpanazatra ny Barea, fa ampy io fampivondronana io noho ireo mpilalao 
nilalao tany amin’ ny klioba nisy azy avy. 











Enregistrer mon nom, mon e-mail et mon site web dans le navigateur pour mon prochain commentaire. 



