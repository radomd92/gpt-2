AMBOASARY ATSIMO : VOATIFITRA SY VOAFIRA FAMAKY NY KAPITENY FANEVA, NALEFA HELIKÔPTERA ATY AN-DRENIVOHITRA – MIDI MADAGASIKARA

Nifanjevo indray ny dahalo sy ny zandary tao Andranomena Tsivory, Amboasary Atsimo, andro vitsivitsy 
izay. Naratra vokatr’izany ny Kapiteny Faneva, kômandin’ny kaompania Tôlagnaro. Araka ny fampitam-baovao 
dia voan’ny balan’ireo dahalo izy ary tsy vitan’izay fa voafira famaky ihany koa. Ny loharanom-baovao 
no nahafantarana fa, naratra mafy ny lehilahy. Ity manamboninahitra zandary atahoran’ireo dahalo 
amin’iny tapany Atsimo iny mihitsy mantsy no nitarika ireo zandary namany, niaraka tamin’ireo 
“niova fo”, raha ny vaovao hatrany, nandeha nanenjika ireo malaso ireo. Toa efa nandrasan’ireto 
kendry tohina teo amin’ity toerana ity anefa izy ireo, ka izay no nahavoa ny Kapiteny Faneva. Noho 
halalin’ny ratra sy fahabetsahan’ny rà very, dia atahorana mafy ny ainy, raha ny loharanom-baovao 
ka voatery nalefa haingana amin’ny helikôptera aty an-drenivohitra noho izany. Tsiahivina fa 
mahery fo ity zandary iray ity, ary nanana ny lazany mihitsy tany Atsimo tany, tamin’ny fampandrian-tany 
Nambara mantsy fa natao biby fampitahorana ireo ankizy kely izy ary isan’ny atahoran’ireo dahalo 
koa. Teo aminy ihany koa no nametrahan’ireo dahalo aman’arivo maro ny fiadiany, volana vitsivitsy 
izay. Na dia eo aza ny raharam-pirenena mihazakazaka izay tsy izy aty an-drenivohitra, manao ny 
ary mandady ihany koa ny trambo any amin’iny tapany Atsimon’ny Nosy iny, amin’ity asan-dahalo 
indray ity. 



