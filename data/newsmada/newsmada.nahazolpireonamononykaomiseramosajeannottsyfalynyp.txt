NAHAZO LP IREO NAMONO NY KAOMISERA MOSA JEANNOT  : TSY FALY NY POLISY, AHINA NY KORONTANA AO IHOSY | NEWSMADA

Par Taratra sur 27/02/2018 

Misalasala amin’ny fampiharana ny fanapahan-kevitry ny fitsarana ambony ao Fianarantsoa, amin’ny 
fahafahana vonjimaika, ireo tompon’antoka tamin’ny famonoana ny kaomisera misotro ronono, 
Jeannot, ny Fampanoavana ao Ihosy. Ankilany, namoaka teny ny lehiben’ny polisy ao Ihosy fa tsy 
manoloana izany. 

Lasa olana any Fianarantsoa, ankehitriny, ny fanomezan’ny fitsarana ambony any an-toerana fahafahana 
ireo olona voarohirohy tamin’ny famonoana kaomisera efa misotro ronono, Mosa Jeannot, tany Ihosy 
alin’ny 2 oktobra 2017. Efa navoakan’ny fitsarana ambony ao Fianarantsoa ny didy manome fahafahana 
ireo voarohirohy, ary efa neken’ny fampanoavana any Ihosy, saingy tsy mbola nampiharin’izy ireo 
hitandroana ny filaminana any an-toerana. 

Fantatra mantsy fa tsy faly amin’ity fanapahan-kevitry ny fitsarana ity ny olona any Ihosy izay 
ireo fianakavian’ny maty ka milaza fa miandry ireo voarohirohy ireo avy hatrany ny fitsaram-bahoaka 
vao mivoaka ny fonja. Nilaza ihany koa ny kaomisera any an-toerana, Pelimana François, fa tsy manaiky 
fanapahan-kevitry ny fitsarana manome fahafahana vonjimaika io. “Efa nahazo toromarika ny kaomisaria 
raha mivoaka ny fonja ireo olona ireo, hosamborina avy hatrany, ary hotanana ato amin’ny polisy 
ny tena marina”, hoy ny kaomisera Pelimana François. 

Mbola nanamafy moa ity farany fa tsy azon’ny fitsarana veroka ny mety ho vokatr’izao fanapahan-kevitra 
eo amin’ny fiarahamonina. “Mety hiteraka korontana izao satria tsy hanaiky velively izao ny fianakaviany 
ireo mponina ao Ihosy”, hoy ny fanazavana. Mihenjan-droa ny tady eo amin’ny fampanoavana Ihosy 
ny fampanoavana foibe noho tsy fampiharana didy momba ity fanafahana vonjimaika ity. 



Mafampana ny raharaha any Ihosy any amin’izao fotoana izao. Ahina hitranga any an-toerana ny korontana 
ny tany Ikongo. Fanapahan-kevitra tsy am-piheverana mety ahitan-doza. Tany Ikongo, ny famotsorana 
tahaka izao no nanafihan’ny olona efa anjatony maro ny fonja sy ny fitsarana ary ny zandarimaria. 
nisy nahasakana izany, ary nitsoaka tany an-toerana ireo mpitsara. Nanafarana mpitandro filaminana 
mihitsy tany an-toerana nampandry tany. Tamin’izany ny nisian’ny lozam-paiarakodia ka nahafaty 
maromaro. Vao herinandro teo no niverina tamin’ny asany ny mpitsara vaovao tany Ikongo. Izao indray 
any Ihosy ity. Korontana ny mety hiseho? Toe-javatra izay tokony handraisan’ny tompon’andraikitra 
amin’ny tranga efa niseho. Ny tsy fahatokisan’ny vahoaka ny mpitandro filaminana sy ny fitsarana, 
ka fitsaram-bahoaka ny hiafaran’ny raharaha. 



Les commentaires sont fermées. 

