ILANIVATO : RAINDAHINY AMIN’NY VAKY TRANO, TRATRA I VAZAHA SY NY NAMANY | NEWSMADA

Par Taratra sur 30/07/2016 

Nidoboka am-ponja, afakomaly ireo jiolahy raindahiny tompon’antoka tamina vaky trano teny Alasora, 
herinandro teo. Efa tapitra namidin’izy ireo avokoa ny entana rehetra… 

Voasambotry ny polisy miasa ao amin’ny poste de police Ilanivato teny Manarintsoa Isotry, ny herinandro 
ireto jiolahy raindahiny ireto. Araka ny fampitam-baovao avy amin’ny polisy, nahazo loharanom-baovao 
ireo fa misy olona mivarotra entana halatra eny Ilanivato. Nandray fepetra avy hatrany tamin’ny 
vela-pandrika ny polisy ka lehilahy iray antsoina hoe Vazaha no tratra voalohany. Fantatra tamin’ny 
polisy fa ny alin’ny alahady 24 jolay hifoha ny alatsinainy 25 jolay 2016 no namaky trano eny Alasora 
ireo. Groupe électrique, pompe à eau, convertisseur, batterie ary entana tao anaty baoritra maromaro 
lasan’izy ireo tamin’izany. Voalazan’izy ireo araka ny tatitra avy amin’ny polisy fa efa lafo 
ireo entana halatra ireo, afa-tsy ny groupe électrique sisa. Nohamafisin’ny polisy fa jiolahy 
efa nigadra enim-bolana noho ny resaka halatra tany Ambatondrazaka, ny taona 2014 i Vazaha. 

Jiolahy iray antsoina hoe Rasily, 30 taona koa tratran’ny polisy avy ao amin’ny boriborintany 
eny Analamahitsy teny Manjakaray, ny alatsinainy teo. Mampihorohoro amin’iny faritra iny ity 
ity, raha ny fanazavan’ny polisy. Mampitahotra olona anaty bar rehefa te hisotro zava-pisotro. 



Les commentaires sont fermées. 

