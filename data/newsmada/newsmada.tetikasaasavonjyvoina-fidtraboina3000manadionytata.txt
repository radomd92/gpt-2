TETIKASA ASA VONJY VOINA-FID : TRABOINA 3 000 MANADIO NY TATATRA SY NY TANÀNA | NEWSMADA

Par Taratra sur 19/01/2018 

Natomboka, omaly, ny tetikasa Asa vonjy voina amin’ny alalan’ny fanatanterahana asa fanadiovana 
ny tanàna taorian’ny fandalovan’ny rivodoza Ava ka ireo traboina ihany no manao ny asa. “Fanampiana 
vola ho fiarenana taorian’ny voina ny tanjon’ny tetikasa miantefa amin’ireo traboina tena marefo”, 
ny talem-paritry ny Fonds d’intervention pour le développement (Fid) eto Antananarivo, Rajaoharilalao 
omaly, teny amin’ny fokontany Antohomadinika III G Hangar. Ho an’ny fokontany Antohomadinika 
G Hangar, 169 ny fianakaviana (misy olona 662) lasa traboina noho ny rivodoza Ava. Olona 150 isan’andro 
voasokajy ho marefo manao ny asa fanadiovana ny tatatra 1 600 m mampivarina ny rano maloton’ny « 
» efatra amin’ny « canal » C3 ao Andriantany. Hamboarina koa ny tetezana mampitohy ny fokontany 
amin’i 67 ha, araka ny nambaran’ny sefo fokontany, Ralivarison Louis Guitta. Mandray vola 5 000 
isan’andro isan’olona izy ireo.Tetikasan’ny fanjakana fa vatsian’ny Banky iraisam-pirenena 
izy io ary tanterahin’ny Fid sy ny sehatra hafa toy ny BNGRC sy ny minisiteran’ny Mponina. Hijanona 
fokontany ny fitaovana rehetra nanadiovana ny tatatra aty aoriana. 

Hihena ny isan’ny traboina rehefa vita ny fanadiovana ny tatatra satria hikoriana tsara ny rano 
avy amin’ny tokantrano. Tokony hodiovina indray mandeha isam-bolana ny tatatra rehetra amin’ny 
efatra ao anatin’ny fokontany. 

Misy faritra telo hafa 

Ho an’ny eto amin’ny faritra Analamanga, misitraka ny tetikasa Asa vonjy aina ny fokontany 10 eto 
Renovihitra sy 10 hafa eny Atsimondrano. 3 000 ny traboina mpahazo tombontsoa. Ankoatra ny teny 
nidina nijery ny fizotry ny asa teny Anosizato Atsinanana II koa ny tomponandraikitra niaraka 
talen’ny kabinetra ny praiminisitra, omaly. Hanatanterahana ny tetikasa koa ny any Alaotra Mangoro, 
Vatovavy Fitovinany. Mahatratra 5 400 ny traboina hanao ny asa fanadiovana ho an’ny faritra telo 
Mitentina 4 821 405 000 Ar ny sorabola kirakiraina ho an’ny tetikasa. 



Les commentaires sont fermées. 

