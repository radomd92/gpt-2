ATSIMONDRANO : TOERANA FANAMBOARANA BASY VITA GASY RAVAN’NY ZANDARY – MIDI MADAGASIKARA

Basy vita gasy maromaro no sarona tao amin’ity toerana ity, ny alakamisy teo. Efa natao ho toerana 
basy vita gasy mihitsy ity ao Ambohibao, kaominina Bongatsara, distrika Antananarivo Atsimondrano 
Taorian’ny lohanom-baovao azon’ny zandary, nidina tampoka teny an-toerana ireto farany ka tamin’izany 
nahatratrarana ireto fitaovam-piadiana ireto : basy 9mm roa, basy PA tena izy iray, « baïonnette 
Mass 36 iray. Nanampy ireo ny fitaovam-piasana vy maromaro natao ho fanamboarana itony basy vita 
itony. Olona roa, izay marihina fa tompon’ilay trano, no voarohirohy sy efa nosamborina tamin’ity 
ity, raha ny fampitam-baovao azo avy amin’ny zandary. Efa mandeha ny famotorana araka izany. 

Mandroso hatrany ny dingana ataon’ireo mpitandro filaminana, amin’ny fandravana itony toerana 
basy vita itony, izay isan’ny mampihanaka ny fiparitahan’ny basy eny an-tanan’olon-tsotra, 
fa ireo olon-dratsy. Raha tsy hiteny afa-tsy ilay teny Anosimpatrana, ravan’ny pôlisy volana 
lasa izay. Tsy afenina fa manam-pahaizana ary marani-tsaina tokoa ireto olona mpanamboatra basy 
gasy ireto. Ary amin’izay, hoy ny mpanara-baovao sasantsany, inona moa no tsy tokony hamerenana 
olona ireny ao anaty vala ? Raha hipetra-potsiny any am-ponja izy ireo dia omena fitaovana sy asaina 
basy ho an’ireo mpitandro filaminana, izay hita fa maro no tsy ampy fitaovana eto amin’ny tanana… 
ve hoe tsy mety hisy bizina ho tapaka indray any ho any ? 




















