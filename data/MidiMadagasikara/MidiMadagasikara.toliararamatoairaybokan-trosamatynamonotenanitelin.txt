TOLIARA : RAMATOA IRAY BOKAN-TROSA, MATY NAMONO TENA NITELINA POIZINA – MIDI MADAGASIKARA

Renim-pianakaviana iray 35 taona eo, monina ao amin’ny Fokontany Betsingilo Ditrikan’i Toliara 
no hita faty tao an-tranony, ny alarobia maraina teo. Raha ny fanazavana azo tamin’ireo olona akaiky 
dia maty namono tena tamin’ny alalan’ny fitelemana poizina ity ramatoa mpivaro-mandeha bokan-trosa 
nilaozam-badiny namela kamboty mianadahy ity. Rangahy vadiny kosa hatramin’izao, dia tsy mbola 
popoka ny toerana misy azy, ary tsy fantatra na maty na velona rehefa nitsoaka niala ny tranony enim-bolana 
izay, niaraka tamin’ny vola 2,5 tapitrisa Ariary. Araka ny tati-baovao voaray hatrany, tsy nahaloa 
ny vola nindraminy niaraka tamim-badiny tamina fampindramam-bola madinika (microfinance) 
tao Toliara ity vehivavy ity, ka noho ny henatra sy ny tahotra ny higadra, dia nisafidy nanapitra 
ainy izy, satria ity renim-pianakaviana irery tamin’ny fahavelony no niezaka sy nilofo mafy nandoa 
volabe nindramina, kanefa noho ny tsena ratsy vokatry ny fahasahiranana misy,dia tsy manam-bola 
ankamaroan’ny mpanjifa, ka tsy nandeha intsony ny varotr’ity ramatoa ity, ary tsy voaloa tao anatin’ny 
volana ny vola nindramina. 



Izao no tena loza fara-tampony, dia tena tsy misy mpiahy, i rangahy aloha dia medrika sazy hejana, 
fidramam-bola toy ny microcrédit itony indray tokony handinika ny fomba fanaony fa mbola hiverina 
izao rafitra tsy mataho-tody izao. Ny fanjaka moa tsy resahina intsony fa tsy misy andraikitra 
na @ inona na @ inona Mandria am-piadanana ramatoa. 


















