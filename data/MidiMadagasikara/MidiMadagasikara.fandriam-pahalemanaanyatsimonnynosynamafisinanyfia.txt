FANDRIAM-PAHALEMANA ANY ATSIMON’NY NOSY : NAMAFISINA NY FIARAHA-MIASA EO AMIN’NY ZANDARY SY NY PNUD – MIDI MADAGASIKARA

Iaraha-mahalala ny resaka tsy fandriam-pahalemana any amin’iny faritra Atsimon’ny Nosy iny. 
lafiny izay indrindra no niompanan’ny resaka nataon’ny solontenan’ny firenena mikambana eo 
Pnud/Oim, raha tonga tetsy amin’ny Tobin’ny zandary tetsy Betongolo, ary nihaona tamin’Andriamatoa 
Sekreteram-panjakana miadidy ny zandarimariam-pirenena, izy ireo omaly. Araka izany dia fantatra 
hisy ny fananganana zana-tobim-paritra na poste avancé-n’ny zandary any amin’ireo faritra mena 
an-toerana. Betroka no hanombohana izany araka ny tatitra azo. Raha ny fantatra hatrany dia hatomboka 
volana Mey ho avy izao izany fananganana fotodrafitrasa izany. « Voaresaka tao ihany koa ny fampitaovana 
zana-tobim-paritra vaovao ireo, toy ny fampiasana « drone », sy ny fananganana Tobim-pahasalamana 
manakaiky ireo zana-tobim-paritra vaovao vao hatsangana ireo, ary farany ny fanatsarana ny fifandraisan’ireo 
amin’ny mpitandro ny filaminana mba hamerenana indray ny fitokisan’ny vahoaka amin’ny zandarimaria 
hoy hatrany ny tatitra azo. Mahatratra hatrany amin’ny roa tapitrisa dolara eo izany fanampiana 
Firenena Mikambana izany amin’izany fampandriana fahalemana ny any Atsimo izany. Tetsy andanin’izay 
dia « nisaotra sy nankasitraka sahady ny Pnud /Oim ny Jeneraly Sekreteram-panjakana miadidy ny 
amin’ny fanomezan-tanana ataon’izy ireo ». Tamin’izany ihany koa no nilazany, fa matotra ny fiaraha-miasa 
amin’ny Firenena mikambana sy ny zandarimariam-pirenena Malagasy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

