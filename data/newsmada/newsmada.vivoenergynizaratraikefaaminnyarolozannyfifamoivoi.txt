VIVO ENERGY  : NIZARA TRAIKEFA AMIN’NY ARO LOZAN’NY FIFAMOIVOIZANA | NEWSMADA

Par Taratra sur 25/05/2016 

Taorian’ny fitrangana lozam-pifamoivoizana maromaro namoizana ain’olona maro, nanamafy ny 
fanentanana momba ny fiahiana ny fifamoivoizana ny Vivo Energy Madagascar izay manjifa ny solika 
eto amintsika. 

Satria orinasa mitatitra solika izy ireo ary manana traikefa amin’ny fiahiana ny fifamoivoizana 
ny loza samihafa, nizara izany amin’ny mpitatitra olona amin’ny UCTS ahitana mpamily 2 300 ho an’ny 
34 ny tomponandraikitry ny Vivo Energy, omaly teny Soarano. « Tao anatin’ny 2 100 andro, tsy nahitana 
mihitsy teo anivon’ny fiaraben’izy ireo mitatitra solika », araka ny fanazavan’ny tale jeneraliny, 
Maiga. « Mila apetraka ny toe-tsaina eo amin’ny mpiasa rehetra indrindra ny mpitatitra olona fa 
tsy hamono azy ny asa ataony ka hanatanteraka ny fomba isorohana ny loza mety hitranga izy ireo», 
ny mpiandraikitra ny fiarovana eo amin’ny Vivo Energy, Rakotoarivelo Jannick. Efa fanao isan-taona 
fanentanana tahaka izao, aorian’ny fifampizarana, tokony mahalala ny andraikiny ny tsirairay 
ny lozam-pifamoivoizana amin’ny tandrify azy avy. Misy rahateo famaritana ny lalàna 10 ifaneken’ny 
ho arolozan’ny fifamoivoizana iraisan’ny mpitatitra. 

Nambaran’ny tale jeneralin’ny fifamoivoizana an-tanety ihany koa nandritra ny fifanakalozana 
fa efa mamolavola ny lalànan’ny fifamoivoizana ny teknisianina ary hoentina eny amin’ny Antenimierampirenena 
izany. 



Nihena ny lozam-pifamoivoizana noho ny fepetra noraisina 

Nambaran’ny mpiandraikitra lefitry ny brigade des accidents, Relisa Roger fa nihena ny isan’ny 
taorian’ny fepetra noraisin’ny tomponandraikitra. Hatramin’ny fiandohan’ny volana teo, 43 
lozam-pifamoivoizana naharatrana olona ary enina ny aina nafoy tamin’izany. Ho an’ny taxibe, 
ny loza naharatrana olona ary iray nitarika fahafatesana. Tsy voatery mandratra olona na mamono 
vao saziana ny mpamily fa raha mitondra fiara nefa mamo na mandeha mafy dia afaka esorina aminy ny 
mamily. Ny fiandohan’ny volana teo, efatra ny fahazoan-dalana nesorina teny amin’ny mpamily 
vokatry ny hadisoana nataony. 



Les commentaires sont fermées. 

