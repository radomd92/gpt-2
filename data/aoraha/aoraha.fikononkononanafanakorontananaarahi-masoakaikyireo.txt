FIKONONKONONANA FANAKORONTANANA :: ARAHI-MASO AKAIKY IREO MPANAO POLITIKA MAROMARO TARIHINA PASITERA IRAY • AORAHA

Tato anatin’ny andro vitsy izay dia fantatra fa misy mpanao politika maromaro mikononkonona fana-korontanana 
an-drenivohitra. Efa arahin’ny mpitandro filaminana maso akaiky izy. Araka ny loharanom-baovao 
dia pasitera no mitarika azy ireo ary mbola nitohy afak’omaly maraina ny fivoriana natao tamina 
iray eto an-drenivohitra. 



Manodidina ny roa amby roapolo ireo olona tonga niatrika izany fihaonana izany. Nisy ny famenoana 
fidirana ho mpikambana ho isan’ireo ao anatin’ny hetsika voalaza fa kasain’izy ireo hatao. Nivoitra 
ny fotoana nifampiresahan’ izy ireo ny fanaratsina ny mpitondra, toy ny fiampangana taorian’ireny 
teny Mahamasina nahafatesana olona miisa enina ambin’ny folo tamin’ny fetim-pirenena ireny, 
ny loharanom-baovao hatrany. 

Nisy tamin’ireto mpanao politika nandray anjara tamin’ny fivoriana ireto anefa no nilaza fa noho 
fisian’ny feo niely ny amin’ ny fisian’ny baomba tao anatin’ny kianja no antony nahatonga ny olona 
hivoaka ka niafara tamin’iny voina mahatsiravina iny. 

« Efa fantatray avokoa ny anaran’ireo olona mikonon- konona fanakorontanana ireo. Tsy mipetra-potsiny 
fa efa manara-maso akaiky ny fihetsik’izy ireo tsirairay avy» hoy ny tompon’ andraikitra iray 
anivon’ny mpitandro filaminana. 









Enregistrer mon nom, mon e-mail et mon site web dans le navigateur pour mon prochain commentaire. 



