« VITRES FUMÉES » : MITERAKA FAHASORENANA NY FISAVÀNA ETSY SY EROA – MIDI MADAGASIKARA

Feno pôlisy omaly erak’andrenivohitra. Ireo izay nandalo teny amin’ny Digue, ny « route circulaire 
Ivandry sns. Raha ny tena marina dia saika eraky ny boriborin-tany rehetra, dia nahatsikaritra 
fisian’ireo pôlisy marobe teny amin’ny arabe. Saika ireo mpianatra asa no tena voamariky ny olom-pirenena 
teto an-drenivohitra. Nahavelon-tsiky ihany izany satria noheverina fa hiditra any anelakelan-trano 
any ary hijoko sy hisambotra ny mpisinto-mahery sy ny mpanao fandrobana. Saingy tsy izay velively 
zava-nitranga fa antony hafa mihitsy kosa : fanakanana ireo fiara manana fitaratra mainty. Tsy 
an-kanavaka fa izay rehetra nandalo ka nisy fitaratra mainty dia nosakanana, nosavaina ny taratasy 
koa ny fahazoan-dàlana mampiasa izany. Izany dia fampiharana ny didin-dalàna nasiam-panovana 
tsy ela akory izay. Niteraka fahasorenana ho an’ny olona izany, indrindra amin’izao vanim-potoana 
iainana noho ny fisian’ny pesta sy ny tsy fandriam-pahalemana izao. Ekena ny fampiharana ny lalàna 
ilay fotoana ve tsy maintsy izao mihitsy no nanamafisana sy nampiharana izany ? Tsy izany ihany 
fa ny sampan-draharahan’ny ladoany koa dia tsikaritra ho nanao fanakanana fiara sy fisavàna etsy 
eroa. Ny an’ireo indray dia ny fiara mitondra laharana vahiny sy ireny laharana miafara amin’ny 
ireny no tena nosavaina. Izany dia manoloana ny mpanao hosoka sy ny mpampiasa taratasy tsy ara-dalàna 
fahazoana ireo laharana ireo. Dia izany no niainan’ny tandrenivohitra omaly tontolo. Betsaka 
efa nitaraina ny amin’ny tsy azo ampiasana fitaratra mainty intsony, satria iny no mba sady endriky 
fiara no koa mba azo iarovan-tena amin’ny jiolahy matetika. Ny mifanohitra amin’izay anefa no 
fanjakana azy satria nolazaina fa betsaka ireo mpanararao-pahefana sy jiolahy mampiasa fitaratra 


















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

