BARIKADIMY: SARON’NY FIP IREO JIOLAHY NANDROBA ORINASA | NEWSMADA

Par Taratra sur 31/10/2018 

Nanao fikarohana avy hatrany ny polisin’ny Fip, taorian’ny fandrobana nataona andian-jiolahy 
magazay iray mpikirakira momba ny fanondranana letisia sy ireo karazam-bokatra avy amin’ny tantsaha 
ao amin’ny faritra Atsinanana sy Analanjirofo ao Barikadimy Toamasina, ny zoma 19 oktobra 2018 
teo, nahaverezana entana sy fitaovana mitentina antapitrisany maro. Nahitam-bokany izany satria 
omaly ny roa tamin’ireo jiolahy tompon’antoka tamin’ity fanafihana ity. Araka ny fanazavan’ny 
mpiasa ao amin’ilay orinasa ihany ry zalahy ireto. Nilaza izy ireo nandritra ny fanadihadian’ny 
fa efa namidin’izy ireo tamin’ny mpividy “aluminium” ao Ambolomadinika ireo entana nangalarina, 
kojakoja fampiasa amin’ny fanaovana kaonfitiora mitentina 50 euros nefa namidy 3 hetsy Ar ny telo 
tamin’ireo fitaovana ireo. Miisa 200 isa ireo kojakoja fanaovana kaonfitiora letisia. Tratra 
fotoana io koa ny ramatoa iray nividy ireo entana halatra ireo. Mividy “aluminium” ao Toamasina 
mivarotra izany any amin’ny mpanao vilany any Ambatolampy. 



Les commentaires sont fermées. 

