TOAMASINA : HAIN-TRANO GOAVANA, AN-JATONY MAY KILA FOREHITRA – MIDI MADAGASIKARA

Tokony ho tamin’ny 01ora sy 50min ny alakamisy tolakandro, dia nitrangana fahamaizan-trano goavana 
Tanambao V P/elle 13/81 ; izay saika ny “Carreau” rehetra tao amin’ity fokontany ity may kila avokoa 
trano sy ny fananana tao anatiny. Raha ny fanazavan’ny mponina, trano iray izay tsy eto Toamasina 
tompony no voalazan’izy ireo fa niandohan’ny afo, izay tsy mazava ny antony. Trano vita amin’ny 
mora mirehitra ilay niandohany ka avy hatrany dia nijoalajoala ny afo ka niitatra tamin’ny trano 
taminy, mbola trano vita amin’ny fitaovana mora mirehitra ihany koa. Somary nisy rivotra ihany 
nandritra ny fitrangan’ny hain-trano ity ka niitatra tamin’ireo trano nifanila taminy ilay afo 
ka izao niteraka fahamaizana trano an-jatony sy nahatra-boina olona olona an’arivony izao ary 
olona telo niezaka nanavotra ny tranony sy ny fananany. Niezaka ny nanavotra ny fananany hany mba 
navotana ihany ireo fokonolona, saingy ireo entana mba tafavoaka indray dia misy ireo mpangalatra 
izany. Nanao ny ezaka nanara-maso izany ihany ireo mpitandro ny filaminana, saingy noho ny fahamaroan’ireo 
samy mibata ny entany, dia tsy hay intsony izay tena tompony sy ireto mpangalatra mpanararaotra 
fahorian’ny hafa ireto. Nahitana fahatarana 30mn ihany koa ny fahatongavan’ny fiara mpamonjy 
kaominina, izay mbola niandry fotoana maro ihany koa vao afaka niditra ireo lalam-pasika tery 
afaka namono ny afo. Naharitra adiny telo ny afo vao voafehy raha nisy ny fifanampiana teo amin’ny 
mpamonjy voina sy hain-tranon’ny : kaominina, seranan-tsambon’i Toamasina, orinasa Ambatovy, 
ny seranam-piaramanidina Ambalamanasy. An-kilan’izay na teo aza ny tomban’ny tra-boina fa tokantrano 
ity no niatombohan’ny afo. Mbola samy manontany tena ihany ny rehetra, satria manana fanazavana 
ihany koa ireo olona sasany manana ny may tamin’izao hain-trano izao. Ao ny milaza fa toa misy manao 
ratsy nandoro ity fokontany nisy hain-trano ity, ao koa ireo milaza fa herinaratra no niteraka 
fahamaizana izao. Ny fanadihadiana ihany anefa no afaka hamaritra izany, fa amin’izao fotoana 
izao vao samy manao ny tombam-pananany may sy very nisy nangalatra avokoa ireo fianakaviana tra-boina, 
ho hita eo ny ho tohiny. Ankoatra izay anefa, dia manao antso avo ny sampana mpamonjy voina sy hain-tranon’ 
kaominina amin’ny fanalalahana ny lalam-pasika miha-tery rehetra eto Toamasina, mba hisorohana 
manaraka ny tranga toy izao ka mahatonga ny fahataran’ny asam-pamonjena tokony hataon’izy ireo, 
hanavotana ireo trano sy fananana mbola azo avotana mandritra ny hain-trano. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

