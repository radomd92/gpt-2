FIANTSONAN’NY TAXI-BE ENY 67 HA…  : NIDOBOKA AM-PONJA IREO ANDIANA MPANENDAKA | NEWSMADA

Par Taratra sur 01/04/2017 

Naiditra am-ponja, omaly rehefa avy natolotra ny fampanoavana ireo andian-jiolahy mpanao sinto-mahery 
manendaka eo amin’ny fiantsonan’ny taxi-be 119 eny 67 ha, ampitan’ny Havana. Tratran’ny polisy 
am-panaovana ny asa ratsiny ireto jiolahy ireto… 



Saron’ny polisy avy ao amin’ny boriborintany fahafito eny 67 ha, ny alarobia alina teo ireto andian-jiolahy 
dimy mpanendaka sy mpanao sinto-mahery amin’iny faritra 67 ha iny ireto. Araka ny fanazavan’ny 
noho ny firongatry ny asa fanendahana eny amin’iny 67 ha iny nanao ezaka manokana hiadiana amin’izany 
polisy. Toerana maromaro izay tena malaza amin’izany asa ratsy izany no nandraisana fepetra manokana 
nanaovana fisafoana andro aman’alina. Tamin’io alina, jiolahy miisa dimy indray voasambotra 
am-panarahana olona saika hendahin’izy ireo. Nilaza ireto andian-jiolahy ireto nandritra ny 
nataon’ny polisy fa mody matory eo amin’ny fiantsonan’ny taxi-be ampitan’ny Havana ry zalahy 
amin’ny alina ka mifoha haingana rehefa misy olona tian’izy ireo hendahina. Niaiky ny heloka vitany 
zalahy nandritra ny famotorana nataon’ny polisy. 

Faritra mena sy mampikaikaika ny olona ihany koa eo amin’ny fiantsonan’ny taxi-be eo amin’ny toerana 
hoe garazy ka hatreny amin’ny tetezan’Ampasika na antoandro izany na amin’ny alina. Rehefa misy 
fiarakodia koa no tena manao ny ataony ireo jiolahy manaraka ireo fiara ao anaty fitohanana. Tsy 
mandeha fiara ihany fa na ireo olon-tsotra tratra hariva koa aza mitondra faisana amin-dry zalahy. 

Faritra mena toy izany koa ny eo amin’ny garazy hatreny amin’ny Jirama eo Andavamamba indrindra 
amin’ny hariva. Tsy vitan’ny manendaka fa manindrona antsy koa ry zalahy. Nisy tovolahy iray mipetraka 
Itaosy namoy ny ainy vokatry ny asa ratsin’ireo jiolahy tamin’iny faritra iny, afakomaly. Tokony 
tompon’andraikitra akaiky iny faritra iny. 



Les commentaires sont fermées. 

