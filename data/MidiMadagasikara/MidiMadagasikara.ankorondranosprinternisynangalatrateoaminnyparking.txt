ANKORONDRANO : SPRINTER NISY NANGALATRA TEO AMIN’NY PARKING  – MIDI MADAGASIKARA

Eo amin’ny fitoeran’ny fiara an’ny sosaiety iray izay isan’ny goavana ka tsy dia nisy nieritreritra 
hisian’ny halatra no nisy naka ny sprinter (fiara fitateram-bahoaka) iray. “Mitondra ny laharana 
TBB ilay fiara ka ny alin’ny zoma, tamin’ny volana 11 jolay, no nangalaran’ireo olon-dratsy azy” 
araka ny fampitam-baovao teo anivon’ny sampandraharahan’ny pôlisy miady amin’ny heloka bevava 
Ny ampitson’io ihany dia efa nipetraka ny fitoriana teo anivon’ny BC ka taorian’izay dia ireo mpiambina 
voarohirohy voalohany ho isan’ny mpiray tsikombakomba tamin’ny halatra. Naiditra am-ponja 
iray tamin’ireo dimilahy. Nitohy ihany ny famotorana rehefa nahazo fahafahana manohy izany avy 
fitsarana ny BC. Ny asabotsy teo ary dia nisy lehilahy iray nosamborina indray. Teny Ampantsakana 
nahitàna ity lehilahy 31 taona ity. “Izy no tena atidoha nikotrina ny halatra. Ny mpiambina no nalainy 
namana tamin’ny fanatontosana izany tamin’ny alàlan’ny fanaovana lasitra ny mety ho dika mitovin’ny 
fiara. Namboariny izany nony avy eo ary avy amin’iny no nangalàna sy nitondràna ny fiara” raha araka 
fanazavan’ny pôlisy hatrany. Mbola tafiditra tao anatin’ity tambajotra ity ihany koa ny lehilahy 
38 taona, izay mpanasa fiara no asany. Raha vao azo ny fiara dia nentina teny Ifarihy Tanjombato, 
nafindra tao amin’ny madama iray teny Dorodosy nony avy eo. Mbola hita tany amin’ireo olona ireo 
ny taratasin’ny fiara sy ny fanalahidy nampiasaina nangalarana azy. Niaiky avokoa ireo olona 
fa izy ireo no tompon’antoka tamin’ny halatra. Nosamborina tao anatin’izao raharaha izao ihany 
ny mpandray sy mpividy halatra, efa namidy mantsy ny kojakoja maro momba ilay fiara. 



