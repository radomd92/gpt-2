FANAJANA NY TONTOLO IAINANA: NIHAINO NY FANANKIANANA NY ONE | NEWSMADA

Par Taratra sur 19/02/2020 

Miaiky ny Ofisim-pirenena misahana ny tontolo iainana (ONE), fa voafetra ny hoenti-manan’izy 
hanatanterahany ny asany. Na izany aza, raisiny ny fanankianan’ny rehetra entina hanatsarana 
kokoa ny fanajana ny tontolo iainana. 

Nikarakara fihaonambe ho an’ny besinimaro ny Ofisim-pirenena misahana ny tontolo iainana (ONE) 
amin’ny foibeny Antaninarenina. Nambaran’ny tale jeneraly (DG), Ampilahy Laurent, fa tanjona 
fihaonana ity ny handraisana ny hevitry ny daholobe, indrindra ny fanankianana, entina hanatsarana 
ho avy. Nitatitra ny zava-misy eo amin’ny fiharian’ny isan-tsehatra avy, mahakasika ny fahazoan-dalana 
tontolo iainana, ny fanaraha-maso ny fiharian’ny orinasa, na ny tetikasa samihafa. 

Ho an’ny taona 2019, nahatratra 906 ny fahazoan-dalana ara-tontolo iainana nozarain’ny ONE. 
762 ny Fanadihadiana ara-tontolo iainana (EIE) nomena ary 144 ny Fampanarahana araka ny toetr’andro 
fanadihadiana ara- tontolo iainana (MEC). Mikasika ny fitrandrahana harena an-kibon’ny tany 
35%-n’ireo mpisehatra, amin’ny indostria ny 18%, amin’ny tontolo mananaina ny 8%, amin’ny angovo 
6%, amin’ny fizahantany ny 6%, amin’ny fifandraisan-davitra ny 6% ary amin’ny fotodrafitrasa 
6%. 



Nandritra ny fihainoana ny fanehoan-kevitry ny mpanatrika, nambaran’ny filohan’ny filakevi-pitantanan’ny 
voahary gasy (AVG), Razakamanarina Ndranto, anisan’ny ao anatin’ny fiarahamonim-pirenena 
fa tsy ampy na tsy misy mihitsy ny fanatonana ny fakan-kevitra mivantana ny mponina eny ifotony. 
ka maro ny manohitra ny tetikasa avy eo. Soso-kevitra naroson’ny AVG koa ny tokony hamoahana lalàna, 
fa ny fahazoan-dalana ara-tontolo iainana no takina sy havoaka mialoha, vao mandeha ny fahazon-dalana 
satria ny mifamadika amin’izany no zava-misy ankehitriny. Eo koa ny ahiahy mety hisian’ny kolikoly, 
araka ny lalàna, ny orinasa na ilay tetikasa no miantoka ara-bola ny ONE hidinana eny ifotony mikasika 
fanadihadiana ara-tontolo iainana. Vonona ny hifanohana sy hiara-kiasa amin’ny ONE ihany koa 
fiarahamonim-pirenena, amin’ny alalan’ilay vovonana Henika. 

Niaiky ireo ny DG-n‘ny ONE, satria tsy ampy ny hoenti-manan’izy ireo, sady izay rahateo ny voalazan’ny 
“Mila jerena mandritra ny fandinihana ny fanavaozana ny didim-panjakana mikasika ny fampanarahana 
ny toetr’andro ny fanadihadiana ara-tontolo iainana (Mecie)”, hoy ihany izy. 

Fandaharanasa Tanamasoandro 

Mikasika ny fandaharanasa Tanamasoandro, notsorin’ny tale jeneraly, fa araka ny lalàna, tokony 
fanadihadiana ara-tontolo iainana daholo ny tetikasa na ny fihariana rehetra ataon’ny tsy miankina 
ny fanjakana. Efa misy ny fanadihadiana ara-tontolo iainana mikasika ity tetikasan’ny fanjakana 
ary mbola mitohy. Andrasana koa ny Drafitrasa amin’ny famindrana ny mponina (PAR), satria misy 
tsy mbola feno. 

Hatao indroa isan-taona ny fakan-kevitra toy izao, ka eto an-dRenivohitra ny iray, mahakasika 
ankapobeny sy ny firenena, ary ho an’ny renivohi-paritany enina teo aloha ny faharoa. 

Njaka Andriantefiarinesy 

Votre adresse email ne sera pas rendue publique 















