ZAZA TELO NAIDITRA HOPITALY: MITOBAKA ENY AN-TSENA NY KILALAO MAMPIDI-DOZA | NEWSMADA

Par Taratra sur 18/06/2019 

Didim-poitra, fetin’ny Fahaleovantena… “Iray volan’ny ankizy”, fotoana mampirohotra ny ray 
hividy kilalao ho an-janany. Mila mitandrina satria misy ireo kilalao mampidi-doza, toa ny “mozika 
eto amin’ny sary, izay nampiditra hopitaly zaza telo ny faran’ny herinandro teo. 

Araka ny fampahafantarana nataon’ny minisiteran’ny Fahasalamam-bahoaka, ny 14 jona lasa teo, 
fahasemporana eo amin’ny zaza, indrindra ireo latsaky ny enina taona, ny kilalao miendrika zavamaneno 
iray, vita sinoa. Izany dia niainga tamin’ny tatitra voarainy, tamin’iny herinandro lasa iny. 

Voalaza ao anatin’izany tatitra izany fa tao anatin’ny telo andro monja, zaza telo no niditra teny 
hopitaly Soavinandriana (Cenhosoa), noho ny fahasemporana vokatry ny fahatsentsenan’ny lalan-drivotra. 

Misy ihany ny ray aman-dreny mahay manao vonjy aina rehefa sempotra toy ireny ny zazakely. Raha 
fampahafantarana nataon’ny ministeran’ny Fahasalamam-bahoaka hatrany anefa, mitarika olana 
mihitsy ity kilalao ity. Tsy vitan’ny fitaovana “bronchoscopie” ny fanesorana ilay zavatra kely 
fa mila fandidiana, izany hoe toranina mihitsy ilay zaza. 

Manoloana izao tranga izao, miantso ny tompon’andraiki-panjakana ny minisiteran’ny Fahasalamana 
hanao fanadihadiana manokana mikasika ireny vokatra ireny sao mbola misy mampidi-doza toy izao. 
hampahafantarina eo ivelan’ireny entana tsy azo hanina ireny ny mombamomba azy sao tafatelina 
mety hanempotra”, hoy hatrany ny voalazan’ny minisiteran’ny Fahasalambana. 

Mbola mitobaka eny an-tsena 

Hisorohana ny fiverenan’ny tranga toy ity, miantso ny rehetra ny minisiteran’ny Fahasalamam-bahoaka 
hisian’ny fampianarana mikasika ny vonjy aina. Tokony hovoakasik’izany ny ray aman-dreny, ny 
an-tsekoly, ny orinasa, ny toeram-pitaizana zazakely na “crèches”, sns. Manentana ny ray aman-dreny 
izy tsy hanome kilalao na sakafo mety hampidi-doza ny zanany, indrindra ireo latsaky ny efa-taona. 

Efa tamin’ny 14 jona teo ity fampahafantarana nataon’ny minisiteran’ny Fahasalamana ity. Ny 
hatreto, tsy misy ny fandraisana fanapahan-kevitra mikasika ireo kilalao nampidi-doza sy ireo 
hampidi-doza, mbola mitobaka eny an-tsena. Anisan’izany ny balônina misy lohany plastika, maneno 
tsofina, izay mbola azo tsofina tsara na vaky aza ilay balônina kanefa mety ho tafatelin’ny zaza. 

Mampidi-doza koa ireo karazana tsipoapoaka, ary izay indrindra ny nahatonga ny fanjakana nandrara 
ireny. Ny mahagaga, mbola misy ihany ny mahita azy ireny. Mbola mitohy ny fanafarana? Raha lazaina 
tahiry mantsy, tsy inoana ny hananan’ny any an-tokantrano tsipoapoaka efa tamin’ny taon-dasa. 
mbola misy kosa ny mivarotra, nahoana no tsy noraofina izy ireny? 



Les commentaires sont fermées. 

