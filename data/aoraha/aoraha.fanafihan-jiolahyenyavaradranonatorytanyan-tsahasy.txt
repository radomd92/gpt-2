FANAFIHAN-JIOLAHY ENY AVARADRANO :: NATORY TANY AN-TSAHA SY TENY AMIN'NY BIRAON'NY KAOMININA NY FOKONOLONA • AORAHA

Olona am-polony ao amina fianakaviana maromaro mipetraka eny Ankadivory Ambohimalaza no tonga 
ny biraon’ny kaominin’Ambohimalaza, afak’omaly hariva, nitaraina ho niharan’ny fampihorohoroana 
jiolahy mpanafika. Noho ny tahotra dia voalaza fa natory tao amin’io biraom-panjakana io ireo 
ireo, ny alin’ny alakamisy. Niala tsikelikely samy namonjy fodiana, nony tonga ny maraina. Nisy 
fokonolona avy eny Ankadivory ireo ihany koa no nisafidy natory tany an-tsaha sy tany amin’ny fianakaviana 
ny tahotra tamin’ny fandrahonana hatrany. 

« Nanao ny fisafoana niaraka tamin’ny andrimasom-pokonolona ny zandary momba ny fisian’ ireo 
mandrahona ny hanafika ireo. Tsy nisy hita anefa izy ireo, tamin’io alina io», hoy Ramanantsoa 
Ben’ny tanànan’Ambohimalaza. Tamin’ny alin’ny talata lasa teo, no nisehoana fanafihan-jiolahy 
teny amin’ny distrikan’Antananarivo Avara­drano. Tanàna telo, Antempona sy Ankadivory eny 
kaominin’ Ambohimalaza sy tany Ikianja Avaratra Ambohimangakely no notetezin’ireo olon-dratsy. 
ny ainy nafoy sy ny naratra ary ny vola voaroba. 

Nihorohoro ny mponin’Ambohimalaza, taorian’izay. Nambaran’ny loharanom-baovao avy amin’ny 
eny an-toerana fa misy taratasy milaza fandrahonana sy filazana ny fotoana hahatongavan’ireo 
miparitaka any amina toerana vitsivitsy eny Ambohimalaza. Milaza ho tsy mbola nahita sy naheno 
fisian’izany taratasy izany kosa ny Ben’ny tanàna any an-toerana. 

«Tsy nisy taratasy milaza fandrahonana tonga taty aminay. Niantso anay kosa ny avy eo anivon’ny 
ety Ambohimalaza, halina (ndrl: alakamisy alina), fa misy andian-jiolahy mampihorohoro sy milaza 
aty. Tokony hanao fisafoana noho izany ny vatan-dehilahy», hoy kosa ny tompon’ andraikitra avy 
amin’ny fokontanin’Andranosoa ao anatin’ny kaominina Ambohimalaza ihany. 

Efa eo an-dalam-pikarohana an’ireo olon-dratsy ny mpitandro ny filaminana eny an-toerana. Misy 
koa ny fanadihadiana momba ireo fandrahonana voarain’ny mponina ireo. 









Enregistrer mon nom, mon e-mail et mon site web dans le navigateur pour mon prochain commentaire. 



