FIAHIANA NY OLONA MANANA FAHASEMBANANA: NANAO ANTSO HO AN’NY FANJAKANA NY UNAPHAM | NEWSMADA

Par Taratra sur 22/12/2018 

Toy ny isan-taona, nisy ny fanamarihana ny Andro fahatsiarovana ny fanambarana ny zon’ny olona 
fahasembanana karakarain’ny fivondronana nasionaly, ahitana ny fikambanana miahy ny olona 
fahasembanana ara-tsaina (Unapham) eto Madagasikara. Mpikambana ao anatin’izany ny ACBHM, 
Ob, Trisomie 21, Crevie, Ime, La Source. Lohahevitra noraisina nandritra ny hetsika teny amin’ny 
fikambanana Les Orchidées Blanches ny hoe « Tsy fitserana fa adidy sy andraikitra ny fitaizana 
olona manana fahasembanana ». Antso nataon’ny foibe sy ireo tomponandraikitra ny fanentanana 
ny fanjakana hamerina ny tohana ara-bola ho an’ny foibe rehetra miahy sy manabe olona manana fahasembanana 
sy ara-tsaina. Fanampiana efa nisy nandritra ny naha minisitry ny Mponina an-dRamaroson Nadine 
saingy nofoanana rehefa tsy teo intsony ny tenany. Soa fa teo ny mpanohana ara-bola ny fikambanana 
izay manohy ny fanampiana ahafahan’ny fikambanana manohy ny asany andavanandro. 

Mangataka amin’ny fitondrana mahefa koa ny mpitarika ny fikambanana hanampy ny foibe manakaiky 
olona toy ny EPP sy CEG amin’ny fibeazana mampiaty. Manana andraikitra lehibe ny minisiteran’ny 
amin’ny fanamorana ny fanafody manokana ho an’ny olona manana fahasembanana. 



Les commentaires sont fermées. 

