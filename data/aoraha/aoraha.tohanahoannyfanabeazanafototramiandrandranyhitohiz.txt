TOHANA HO AN’NY FANABEAZANA FOTOTRA :: MIANDRANDRA NY HITOHIZAN’NY FIZARANA FITAOVAM-PIANARANA IREO RAY AMAN-DRENY • AORAHA

Mitaky ny hitovian’ny mpianatra amin’ireo Sekolim-panjakana ambaratonga fototra (EPP) rehetra 
ny Nosy ireo ray aman-dreny mba tsy hisian’ny zanak’ Ikalahafa. Miandrandra ny hitohizan’ny fizarana 
fitaovam-pianarana sy ha­na­mpiana ny sekoly ary hije­rena an’ireo mpanabe ihany koa izy ireo. 

An-kilany, nilaza ny loharanom-baovao avy ao amin’ ny Fiadidiana ny Repoblika fa tsy hijanona 
ny fiza­rana kojakojam-pianarana tena raitra amin’ireo EPP manerana ny Nosy.Tsiahivina fa Sekoly 
fototra (EPP) miisa roa teto Antananarivo reni­vohitra no efa nisantaran’ny Filoha Rajoelina 
an’io fizarana io nanomboka tamin’ity volana novambra ity. Ny teny amin’ny EPP Anosibe sy EPP Ampefiloha 
Nanolorany fitaovam-pianarana maro sy nandraisana ireo mpa­mpia­natra Fram ho mpiasam-panja­kana 
amin’ireo sekoly ireo. 

“Nanantena ihany koa izahay ray aman-drenin’ny mpianatra eto amin’ny EPP Anosimpatrana fa hisitraka fitaovam-pianarana ny zanakay. Tokony hotohizana ny efa natomboka satria maro aminay ray aman-dreny 
sahirana. Misy mihitsy aza no mbola tsy mianatra noho ny tsy fisian’ny enti-manana. 

Naheno izahay fa naverina avokoa ny vola naloa tao amin’ireo EPP ireo”, hoy ny solontenan’ireo 
aman-drenin’ny mpianatra, tetsy Anosimpatrana. 

Nohamafisin’ireo ray aman-dreny ireo fa mila mandoa 22 000 ariary vao afaka mianatra ny ankizy. Santatra am-bavarano ihany ireo izay efa nisitraka an’izany, araka ny fanampim-panazavana avy 
amin’ny Fiadidiana ny Repoblika. Misy lamina hapetraka amin’ny fanatanterahana azy. Vao nahazo 
anjarany farany teo, miaraka amin’ireo rakibolana vaovao sy “tablette” nomerika, ireo mpianatra 
amin’ny EPP Scama sy CEG PK3, any Antsiranana. 









Enregistrer mon nom, mon e-mail et mon site web dans le navigateur pour mon prochain commentaire. 



