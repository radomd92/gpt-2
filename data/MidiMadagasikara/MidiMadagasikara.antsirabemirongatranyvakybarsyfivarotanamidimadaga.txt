ANTSIRABE : MIRONGATRA NY VAKY « BAR » SY FIVAROTANA – MIDI MADAGASIKARA

Mirongatra izay tsy izy indray ny vaky trano eto Antsirabe sy ny manodidiana ka ireo toeram-pivarotana 
bar no tena lasibatra amin’izany. 

Rehefa akaiky fety toy izao dia mirongatra foana ny vaky trano sy ny hala-botry ary ny fisoko, matetika 
ireo any ambanivohitra na ireo mpiompy no tena voa mafy hatrany fa ajifan’ireo olon-dratsy ny biby 
rehetra. Raha ny eto Antsirabe renivohitra no resahina dia ny vaky fivarotana no tena nanjaka tato 
ato izay. Saika ho isan-kalina dia handrenesana “bar” na fivarotana enta-majinika hatrany amin’ireo 
sasantsany, isan’izany ny ao amin’ny fokontany Ambohimiandrisoa, toeram-pivarotana zava-pisotro 
nisy namaky tamin’ny herinandro lasa teo. Novakian’ireo jiolahy ny rindrina ary teo ry zalahy 
namoaka ny entana rehetra toy ny zava-pisotro samihafa,ampli baffle iray niampy ny kojakojam-pivarotana 
Tsy nisy nahatsikaritra ny tompo-trano raha tsy efa hamoha ny fivarotana maraina vao gaga. Fa ankoatra 
dia fivarotana firavaka vao nisokatra koa no nisy nikasa hamaky tamin’ny herinandro lasa teo ihany, 
dia mifanalavitra amin’ilay “bar” vaky izy ity. Soa fa taitra ny tompon-trano raha vao naheno ireo 
nisikosikotra ny varavarana, ka nitsoaka nandositra avy hatrany ireo olon-dratsy. Heverin’ireo 
manodidina fa olona eo amin’ny tanana, mahafantatra tsara ny zava misy sy ny manodidina azy ireo 
trano ireo. Marihina anefa fa dia toerana maresaka hatrany iny amin’ny faritra Ambohimiandrisoa 
mandra-paharainan’ny andro. Fa ankaotra izay fivarotana “bar” iray hafa koa no nisy namaky teny 
, tamin’ny herinandro teo iny ihany no nisehoan’izany. Mitovy hatrany ny paikadin’ireo jiolahy, 
rindrina mihitsy ry zalahy, eo no avoakany ny entana ary dia maraina hatrany vao misy mahatsikaritra 
zava mitranga. 

Metetika tokoa rehefa antomotra toy izao ny fety dia maro ireo mpangalatra no mananaraotra, ao 
aza ireo miandry ny fandehan’ny tompon-trano mivoaka ka vao tazany tsy misy olona ny tanana dia 
ry zalahy no miditra manara-po, ka ilaina fitandremana amin’ny tsirairay izany fa tsy ho arak’ireo 
filaminana daholo ny tranga misy, tsy kely lalana rahateo ny jiolahy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

