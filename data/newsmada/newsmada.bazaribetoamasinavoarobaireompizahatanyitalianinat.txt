BAZARIBE TOAMASINA  : VOAROBA IREO MPIZAHATANY ITALIANINA TAMIN’ILAY SAMBO COSTA ROMANICA | NEWSMADA

Par Taratra sur 04/01/2017 

Norobain’ny jiolahy tao Bazaribe Toamasina omaly tolakandro ny sasany tamin’ireo teratany italianina 
nandeha tamin’ilay sambo Costa Romantica. Lasan’ireo jiolahy tamin’izany ny poketra sy ny fakan-tsary… 



Miharihary tanteraka ny tsy fandriampahalemana ao Toamasina na manao izay ho afany aza ny mpitandro 
raha ny fandrobana nahazo ny sasany tamin’ireo mpizahatany nitsidika sy niantsena tao Bazaribe 
omaly. 

Nihantsona tao amin’ny seranan-tsambon’i Toamasina, omaly tamin’ny 6 ora maraina ilay sambo 
hoe “Costa Romantica”, iray amin’ireo sambo lehibe mpitondra mpizahatany mitety izao tontolo 
ary nandao an’i Toamasina tamin’ny 2 ora sy 30 mn tolakandro. Toy ny mahazatra, afaka mivoaka sy 
fitsidihana ny tanàna sy izay toerana tiany haleha ireo mpizahatany nandeha tamin’ity sambo lehibe 
Efa nisy rahateo ny lamisana sy fandaminana nataon’ireo tompon’andraikitra mikirakira ny fandraisana 
ao Toamasina. Misy, araka izany ireo mandeha an-tongotra mivoaka ny faritry ny seranan-tsambo. 
ireo mandray fiara efa vonona amin’izany ka misafidy izay tiany aleha toy ny fitsidihana faritra 
sy arovana. Nisy kosa ireo nisafidy hitsidika ny tsenan’ny Bazaribe ao Ampasimazava. Mpizahatany 
ny ankamaroan’ireo mpizahatany tamin’ity sambo ity raha frantsay sy alemana kosa ny ambiny. Manodidina 
1600 kosa ny isan’ireo mpizahatany nandalo tao Toamasina ireo. Ireo italianina nitsidika tao 
Bazaribe no tratran’ny fanafihan-jiolahy roa nandeha moto. Lasan’ireo olon-dratsy, ny poketra 
ny fakan-tsary ary finday avolenta an’ny ramatoabe iray. Nisy ihany ireo mpitandro filaminana 
polisy kaominaly nisahana ny fiambenana ireto mpizahatany ireto, saingy tsy kely lalana ny ratsy. 



Les commentaires sont fermées. 

