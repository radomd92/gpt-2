IMERINTSIATOSIKA : NIHOTSAKA NY TRANO NAMBOARINA, ROA NO MATY – MIDI MADAGASIKARA

Nidiran-doza ireo mpanao trano enin-dahy. Nirodana tampoka ny trano izay nampakarina rehefa 
ny “betôn” tao anatiny. Roa no maty tsy tsa-drano rehefa nianjeran’izany no sady mbola nitontona 
ambany ihany koa, avy eny amin’ny rihana ambony. Ny efatra kosa nentina haingana tao amin’ny toeram-pitsaboana 
miankina iray tao an-toerana ary mba avotra soa aman-tsara ihany ny ain’izy ireo. Mateti-pitranga 
fisian’ny loza mahazo ny mpanao asa tànana. Tsy vitsy ny maty noho ny fametahana herinaratra ao 
trano vaovao. Torak’izany ihany koa ny namoy ny ainy noho ny fihotsahan’ny trano namboarina. Tsy 
amin’ny risika toy izany anefa izy ireny ary matetika koa dia ny traikefa nifandimby tamin’ny ray 
izay matetika koa dia efa mpanao asa tànana no entina miady, fa tsy nandalo fianarana momba ny asa 
kosa. Mampitombo ny risika anefa izany tsy fisian’ny fandalinana izany. 






















