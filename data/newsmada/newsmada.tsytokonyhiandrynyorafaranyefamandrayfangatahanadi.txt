TSY TOKONY HIANDRY NY ORA FARANY: EFA MANDRAY FANGATAHANA DIPLAOMA NY OFISIN’NY BAKALOREA | NEWSMADA

Par Taratra sur 17/11/2018 

35 511 ny isan’ny mpiadina nahazo mari-pahaizana bakalorea, tamin’ity taona ity. Amin’izao fotoana 
tokony ho efa samy nahazo ny naotiny avokoa ny mpiadina afaka. Ho an’ny mpiadina nanolo-tena, nalefa 
paositra ny naoty fa ho an’ny sekoly kosa, betsaka ireo nangataka ny haka izany an-tanana ka any 
ihany indray ny mpiadina ny mandray ny naoty. Ireo toeram-pampianarana tsy nanao fangatahana 
kosa, nalefa paositra ny naotin’ny mpiadina ao aminy. Efa betsaka ireo tonga eny amin’ny Ofisin’ny 
manao ny « certification » ho an’ny naoty izay takina ao amin’ny antontan-taratasy hidirana amin’ny 
ambony rehetra. 

« Raha vao mahazo ny naoty ny mpiadina manana mari-pahaizana bakalorea, afaka mangataka ny diplaoma 
koa », hoy ny mpiandraikitra voalohan’ny Ofisian’ny bakalorea, Rakotoarison Olivier, omaly 
Ankatso. Tsy tokony hiandry ela satria mety maharitra herinandro hatramin’ny iray volana ny fahazoana 
misy ny diplaoma izay tsy maintsy soniavin’ny filohan’ny oniversiten’Antananarivo. Indraindray, 
iraka any ivelany izy ka miandry ny fiverenany ny fanaovana ny sonia. Mila hamarinina koa ny anarana 
ny daty nahaterahana ao anatin’ny naoty hitondrana fanitsiana avy hatrany mialoha ny hangatahana 
taratasy misy ny diplaoma. 20 000 Ar ny saran’ny diplaoma aloa eny amin’ny banky BNI, ampiarahina 
naoty efa vita « certification » sy ny dika mitovy amin’ny kara-panondrom-pirenena na koa kopia 
ho an’ny mpiadina tsy mbola ampy taona. Ireo zavatra telo ireo no aterina eny amin’ny Ofisin’ny 
eny Ankatso. 



Les commentaires sont fermées. 

