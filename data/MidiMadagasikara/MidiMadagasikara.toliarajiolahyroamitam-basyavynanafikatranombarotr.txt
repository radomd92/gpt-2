TOLIARA : JIOLAHY ROA MITAM-BASY AVY NANAFIKA TRANOMBAROTRA, MATY VOATIFITRY NY POLISY – MIDI MADAGASIKARA

Jiolahy roa efa malaza ratsy sy ikoizana amin’ny fanafihana mitam-basy ao Toliara tampon-tanàna 
ny manodidina no maty tsy tra-drano voatifitry ny polisy nandritra ny fanenjehana azy ireo, afak 
maraina vao mangiran-dratsy, tokony ho tamin’ny dimy ora sy sasany tany ho any, tao Bazaribe. Araka 
loharanom-baovao akaiky ny mpitandro filaminana, dia tranombarotra telo samihafa manakaiky 
trano fiantohana lehibe iray ao Bazaribe Toliara no nasesin’ireo andian-jiolahy nirongo fitaovam-piadiana 
ny alin’ny alatsinainy hifoha ny talata tokony ho tany amin’ny 2 ora sy sasany tany ho any, ka entana 
maro no lasan’ireo mpandroba. Raha ny fantatra dia avy eny ambony tafo no niditra ireo olon-dratsy, 
eo namaky nisesy an’ireo toeram-pivarotana telo voaroba. Nandritra ny asa ratsy anefa no nisy 
monina tsy lavitra an’ireo mangazay voatafika nahatsikaritra ny asa ratsy, ka sahy nampandre 
hatrany ny mpitandro filaminana. Afaka fotoana fohy dia tonga ny bebaoty, ary raikitra ny fanenjehena 
ireo olon-dratsy izay naharitra adiny telo. Tao anatin’ ny fifampitifirana no lavon’ny balan’ 
polisy ny jiolahy roa, ireto farany izay voalaza fa anisan’ireo jiolahy efa mitam-basy tena henjana 
famakiana trano sy fanendahana an-dalambe tao amin’ny “Bande de 5” izay efa nokarohin’ny mpitandro 
hatry ny ela rehefa maty ny namany telo, araka ny fanazavana azo hatrany. 




















