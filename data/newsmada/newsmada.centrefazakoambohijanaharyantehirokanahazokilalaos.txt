CENTRE FAZAKO – AMBOHIJANAHARY ANTEHIROKA: NAHAZO KILALAO SY VATOMAMY ARY HARENDRINA NY KILONGA | NEWSMADA

Par Taratra sur 23/06/2018 

Tafiditra tao anatin’ny lisitr’ireo akany nahazo fanomezana avy amin’ny minisiteran’ny mponina 
Centre Fazako. Hanao fetin’ny hasaramanitra tokoa ny ankizy. 

Tonga teny amin’ny Centre Fazako eny Ambohijanahary Antehiroka, izay tantanan-dRamatoa Andriantsitohaina 
ny ekipan’ny minisiteran’ny mponina, nitondra kilalao sy vatomamy ary harendrina ho an’ny kilonga 
an-toerana. 

Ho afaka hilalao toy ny namany rehetra amin’izao iray volan’ny ankizy izao, ireo ankizy nahazo 
vatsy izany. Faly sy nankasitraka ireo ankizy sy ny mpitantana ny Fazako. 

30 ireo ankizy sy tanora tezain’ny Centre Fazako. Mianatra amin’ny sekoly eny amin’ny manodidina 
ireo ary iantohan’ny akany avokoa ny momba azy. Kamboty sy zanaky ny fianakaviana sahirana ireo 
ireo. 

“Mandany hatrany amin’ny 8 tapitrisa Ar isam-bolana ny akany hikoloana ireo ankizy ireo ho lasa 
sy ho tafita amin’ny fianarana”, hoy ny tale, Rasoarimalala Michèl Claire. Efa misy ireo ankizy 
tao amin’ny akany mianatra eny amin’ny oniversite sy miasa amin’ny orinasa vaventy. Ny sasany 
lasa dokotera sy mpampivelona… 

Tafiditra indrindra ao anatin’ny iray volan’ny ankizy ihany koa ny hetsika fizarana kilalao hataon’ny 
mponina. An’aliny ireo ankizy hisitraka ny kilalao sy ny vatomamy ary harendrina avy amin’ireo 
mitaiza ankizy. Hahazo ny anjarany koa ireo hopitaly roa eto Antananarivo. 



Les commentaires sont fermées. 

