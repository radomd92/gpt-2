RAHARAHA NADINE RAMAROSON : MIKATSO AO AMIN’NY FITSARANA TOAMASINA NY DOSIE – MIDI MADAGASIKARA

Feno enin-taona omaly alahady ny nahafatesan-dRtoa Nadine Ramaroson, minisitry ny mponina sy 
fiahiana ara-tsosialy ary ny vehivavy, tamin’ny fitondrana tetezamita. Nisy noho izany ny fotoam-pivavahana 
sy fanomezana fanampiana ny mponina tao Sonierana Ivongo, indrindra ireo fianakaviana nanao 
fanavotana ireo niharam-boina rehetra nandritra ilay loza an-dranomasina, nahazo ity minisitra 
sy ireo mpiara-miasa aminy enin-taona lasa izay. Ny fianakaviany izay notarihan-dRtoa Danick 
izay mandimby ny asa soa fanaon’ity rahavaviny ity no nitarika ny lanonana rehetra tao Soanerana 
nitrangan’ny loza tamin’izay fotoana izay; ary notron’ireo mpiara-miasa fahiny tamin’ny ramatoa 
sy ireo mpiasan’ny orinasa “Savonnerie Tropicale” ary ireo olom-panjakana sy olom-boafidy tao 
Ivongo sy Fenoarivo atsinanana ary ny faritra Analanjirofo. Nandritra ny lahateniny dia mbola 
ny famonoana ny havany ny fianakaviana Ramaroson tamin’ity raharaha nahafaty ny minisitra Nadine 
ity; manao antso avo hatrany koa izy ireo ny famoahana ny marina amin’ny fanadihadiana lalina ny 
sy ny fitsarana ny antontan-taratasy efa eny amin’ny fitsarana Toamasina efa ho enin-taona izao 
mbola tsy misy valiny hatramn’izao. 

Vavalapasy. Raha hiverenana mantsy ny tantara, dia avy namonjy fety tao Sainte-Marie ny minisitra 
Ramaroson sy ireo mpiara-miasa taminy ary mpanao gazety. Nilamina ny dia tamin’ny nandroso, saingy 
fiverenana dia izao nitranga izao ny lozan-dranomasina amin’ny “vavalapasy”-n’I Soanierana 
Nivadika ny vedety nandehanan’izy ireo ka samy nanavotra ny ainy, taorian’izay anefa dia nipoaka 
ka ity fipoahana ity no voalaza fa tena nahafaty ny minisitra Nadine Ramaroson, noho izy tavela 
ambanin’ilay vedety niongana. Maro ny fanadihadiana nataon’ny fitondrana tetezamita, toy izany 
ny anaran’olona voatonontonona fa mpiray tendro tamin’ny famonoana azy; izay voalaza fa mifaningotra 
resaka andramena sy trafika ny harem-pirenena ny raharaha izay tena nenjehin’ity minisitra ity 
asany. Hatreto anefa dia mijanona ho resa-be avokoa izany, satria tsy miroso mihitsy ny fisahanana 
raharaha na eo anivon’ny fanjakana amin’ny maha-minisitra maty am-perinasa azy, na eo anivon’ny 
eto Toamasina. Mino ireo fianakaviany sy ireo mpiara-miasa taminy fahiny ary ny Malagasy manontolo, 
hisy tohiny amin’izay iny raharaha nahafaty an-dRtoa Nadine Ramaroson iny, aorian’izao tsingerin-taona 
nahatsiarovana ny nahafatesany sy ireo namany izao… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

