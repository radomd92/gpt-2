BETAFO : OLONA 13 NOFAOHIN’NY FIARA – MIDI MADAGASIKARA

Mpivarotra an-tsisin-dàlana no maro tamin’izy ireo. Efatra no tena voa mafy ka voatery nentina 
amin’ny hopitalin’Antsirabe mba ho fanavotana ny ain’izy ireo. Ireo sivy ambiny kosa dia tsaboina 
amin’ny CSBII ao Betafo ihany. Ny harivan’ny alakamisy, tamin’ny dimy ora latsaka fahefany, no 
ity lozam-pifamoivoizana ity, tao an-tàmpon-tananan’i Betafo. Tsy fantatra mazava izay tena 
ilay rangahy nitondra ny fiara R21, izay nisy ny vadiny rahateo. Nofaohiny avokoa ireo olona teo 
sisin-dàlana. Tsy fahatomombanana ara-teknika ve sa kosa nisy aretina nanjo ny mpitondra? Sa 
hafa mihitsy? Nanokatra fanadihadiana avy hatrany ny mpitandro ny filaminana ao an-toerana ary 
fa amin’ny alàlan’izany no hivoahan’izay antony nahatonga ny lozam-pifamoivoizana. 



