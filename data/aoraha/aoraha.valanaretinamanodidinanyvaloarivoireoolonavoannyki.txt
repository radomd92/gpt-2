VALAN’ARETINA :: MANODIDINA NY VALO ARIVO IREO OLONA VOAN’NY KITROTRO • AORAHA

Miparitaka. Manodidina ny valo arivo ankehitriny ireo olona voamarina fa voan’ny kitrotro manerana 
Nosy. Efa mahazo vahana any amin’ny distrika efapolo mahery izany. 

Araka ny fantatra, noho ny tsirambina nataon’ ireo ray aman-dreny amin’ny tsy fanaovana vaksiny 
zaza mandritra ny fotoana tokony hanaovana izany no antony mbola mampirongatra ity aretina ity 
Ankoatra izay , voalazan’ ny tompon’andraikitra ihany koa fa misy ireo olona mandefa zaza voan’ny 
mandeha mianatra ka manaparitaka haingana ny aretina. 

“Misy ireo dokotera milaza fa rehefa vita tsindrona ny zaza dia afaka miverina mianatra. Tsy marina 
izany fa tsy tokony hamonjy sekoly, fiangonana, tsena ary tsy tokony handeha fitateram-bahoaka 
olona voakasik’ity aretina ity mba tsy hamindra amin’ny olon-kafa”, hoy ny tompon’andraikitra 
eo anivon’ny minisitera, omaly. 

Araka ny fanazavana hatrany, efa eo am-pitadiavana ny hevitra izay hamehezana ny aretina ny minisitera 
ny mpiara- miombon’antoka aminy ankehitriny. “Ao anatin’ny vahaolana ny fikarakarana ny vaksiny 
ho an’ireo ankizy dimy taona no ho miakatra. Efa ato ho ato no hahatongavan’ izany ka ireo faritra 
ahitana ny aretina betsaka indrindra no hanombohana ny vaksiny. Anisan’izany ny eto Antananarivo, 
Ambatondrazaka sy Antsohihy ary ny maro hafa”, hoy hatrany ity tompon’andraikitra ity. 

Tsiahivina fa tsy ny ankizy sy ny zaza irery fa maro be ihany koa ireo olon-dehibe no efa voan’ny kitrotro. 
fanamafisana ny fiarovan-tena ihany no nambaran’ny tompon’andraikitra fa fomba hiatrehan’izy 
ny aretina. Anisan’izany ny fihinanana sakafo sahaza, ampy torimaso sy ny maro hafa. Manamafy 
koa ny tompon’ andraikitra fa mbola misy ireo vaksiny hiarovana amin’ity aretina ity ho an’ireo 
latsaky ny herintaona eny amin’ireo tobim-pahasalamana sy ny toerana voatokana ho amin’izany. 









Enregistrer mon nom, mon e-mail et mon site web dans le navigateur pour mon prochain commentaire. 



