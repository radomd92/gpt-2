NOHO NY TOHAN’NY ORN ANALAMANGA: VOHITRA DIMY AFAKA NIKIRAKIRA RANO MADIO | NEWSMADA

Par Taratra sur 27/09/2018 

Afa-pahasahiranana rehefa nijaly amin’ny famatsian-drano nandritra ny roa taona ny mponina 
vohitra dimy : Ambohitriniandriana, Ambondrona, Mahatazana, Tsiazompaniry ary Ambohidrakitra 
amin’ny kaominina Fiaferana, distrikan’Avaradrano. Efa manana tohodrano ny fokontany Ambohitriniandriana 
vaky vokatry ny orambe ny taona 2015.Voatery mandeha an-tongotra 1 km ny mponina maka rano ampiasaina 
fidiovana sy ny amin’ny filana andavanandro. Nangataka fanampiana hanarenana ny fahavoazana 
anivon’ny Ofisim-paritra momba ny fanjarian-tsakafo (ORN) eto Analamanga ny tomponandraikitry 
kaominina ka nanomboka ny fitsirihana ilay fotodrafitrasa simba teny Ambohitriniandriana. 
ny mponina, omaly, eny an-toerana ny tohodrano nohavaozina niaraka amin’ny paompy iombonana 
sy fanasan-damba ampiasain’ny vahoaka. Manondraka tanimbary 150 ha ny rano ary azon’ny tokantrano 
kirakiraina isan’andro. « 500 Ar isam-bolana ny fandraisana anjaran’ny isan-tokantrano mampiasa 
paompy iombonana raha 5 000 Ar ho an’ny tokantrano nampiditra ny rano ao aminy », hoy ny ben’ny Tanàna, 
Hanitra. Nahatratra 15 tapitrisa Ar ny tentimbidin’ny asa natao ho fanarenana ny tohodrano sy 
fotodrafitrasa fanampiny niarahan’ny ORN sy ny mpiray ombon’antoka maromaro (Water Aid, Peace 
ACF, Pam… 

« Hanampy amin’ny fampidinana ny tahan’ny tsy fanjarian-tsakafo eto Analamanga mitaha 51% ny 
tohodrano satria hihena ny aretim-pivalanana ary hisotro rano madio ny kilonga latsaky ny 5 taona 
hoy ny talem-paritry ny ORN eto Analamanga, Randriakotomihaja James Odon. Manana toby PNNC/Seecaline 
ny kaominina tantanin’ny ONG akany Tsimoka. Efa mijoro ny komity hitantana ny rano hikoja ny fotodrafitrasa 
Hovolena hazo koa ny sahandriaka iarovana ny loharano fito mamatsy ny tohodrano. 

Tao anatin’ny fotoana nanaovana ny asa rehetra, nokaramaina isan’andro ny mponina nanatanteraka 
tamin’ny alalan’ny asa tana-maro. 407 ny olona niasa nandritra ny 70 andro. 



Les commentaires sont fermées. 

