ANTANANARIVO: TSY MISY JIRO INTSONY NY “ POTEAUX”

Accueil > Gazetin'ny nosy > Antananarivo: Tsy misy jiro intsony ny “ Poteaux” 

Publié le 21 juin 2018 



Tsy misy jiro intsony maneran’ny “ Poteaux” ny Jirama manerana an’Antananarivo ankehitriny. 
mahagaga raha mirongatra izay tsy izy ny asan-jiolahy sy ny fanendahana eto andrenivohitra. Hatrany 
araben’ny fahaleovan-tena no tsy misy jiro mirehitra intsony amin’ny alina. Manome vahana ny 
zanaky ny alina izany sy ireo lehilahy mpijangajanga. Ny Jiro eny amin’ny trano amin’ny “arcade” 
manazava ao amin’ity toerana malaza ity. Tsy ahafantarana olona intsony ny mandeha haruiva ao 
ankehitriny. Analakely izay taratry ny fandrosoana eto Madagasikara tanteraka. Ny fandehanana 
amin’ny boriborintany fito eto andrenivohitra dia tsy azo atao intsony manomboka amin’ny valo 
alina. Maizim-pito ny toerana rehetra. 

Raha ity raharaha ity no asian-teny dia nihemotra any amin’ny zato taona mahery ny renivohitr’ 
Madagasikara ankehitriny. Tsy hita intsony ilay Antananarivo mirehitra jiro izay nokaloin’ny 
fahiny. Raha mahita izao zavatra izao angamba ny olona nanoratra ireny hira sy tononkalo ireny 
ahoana no hataony? Tena nihemotra ny fandrosoana eto Madagasikara. Ity Antananarivo ity no azo 
izany. Lany andro amin’ny taim-bava sy ny fifanenjehana politika fotsiny ny mpitondra sy ny mpanao 
fa tsy misy mijery ny tombotsoam-bahoaka intsony. 









