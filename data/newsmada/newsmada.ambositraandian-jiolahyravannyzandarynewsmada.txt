AMBOSITRA  : ANDIAN-JIOLAHY RAVAN’NY ZANDARY | NEWSMADA

Par Taratra sur 17/02/2018 

Olona miisa 14 mpikambana ao anatina tambajotran-jiolahy sy asan-dahalo, ka vehivavy ny efatra 
indray saron’ny zandary avy ao amin’ny vondron-tobim-pileovana Amoron’i Mania, nanomboka ny 
voalohan’ny volana febroary 2018 tao amin’ny distrikan’Ambositra sy Ambatofinandrahana. Araka 
fanazavan’ny zandary, misy ifandraisany amin’ny raharaha fanafihan-dahalo tao Ambatofinandrahana, 
volana desambra 2017 ireto voasambotra ireto. Nentin’ireo dahalo nanaraka azy ireo ny tompon’omby 
fotoana io. Tafaverina ny omby miisa 36 taorian’ny fanarahan-dia nataon’ny zandary. Hita ihany 
ny fatin’ny iray amin’ny tompon’omby raha tsy hita popoka kosa ny roa amin’izy ireo. Nanohy ny fikarohana 
kaompania Ambatofinandrahana sy ny kaompania Ambositra ka nanomboka efa fantatran ireo mpikambana 
amin’ity tambajotran-dahalo ity. Nametraka ny vela-pandrika ny zandary ka noraisim-potsiny 
ireo. Nanao tohivakana ny fisamborana azy ireo. Hita tany Ambatofinandrahana koa ny taolam-balon’ireo 
roa tsy popoka voalaza teo aloha rehefa nariana teny an-tampon-tanety. Ny akanjo teny an-kodiny 
nahalalan’ny havany fa izy tokoa ireo. 



Les commentaires sont fermées. 

