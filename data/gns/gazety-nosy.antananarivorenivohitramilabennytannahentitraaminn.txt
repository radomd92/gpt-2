ANTANANARIVO RENIVOHITRA : MILA BEN’NY TANÀNA HENTITRA AMIN’NY FAMPIHARANA LALÀNA

Efa tafiditra ao anatin’ny fampielezan-kevitra mialoha ny fotoana ankehitriny ireo kandidà 
ben’ny tanàna eto amin’ny Kaominina Antananarivo Renivohitra. Hatreto dia ireo kandidà heverina 
misongadina no hita ho mihetsiketsika mafy, tsy iza izany fa ny kandidà atolotra ny fitondrana, 
Andriantsitohaina, sy ny kandidàn’ny antoko TIM, Tahiry Ny Riana Andriamasinoro. Azo antoka 
ny iray amin’ireto farany no handimby an’i Lalao Ravalomanana eo amin’ny fitantanana ny tanànan’Antananarivo, 
volana vitsy. Na ny andaniny moa na ny ankilany dia samy mampanantena ny hanatsara ity renivohitr’i 
ity ao anatin’ny fotoana fohy. Ny zavatra iray tsy azo iadian-kevitra dia manjaka ny gaboraraka 
ny tsy fanajana lalàna sy fitsipika eto Antananarivo, anisan’ny vato misakana lehibe tsy mampandroso 
tanàna. Saika ny sehatra rehetra mihitsy no hanjakan’ny gaboraraka, ao anatin’izany ny fifamoivoizana, 
fitantanana ny tsena sy ny mpivarotra, ny fanorenana trano, sns sns. Raha tena tiana ny hanatsara 
hampandroso ity renivohitr’i Madagasikara ity dia ilaina hamafisina ny fampiharana ny fisipika 
lalàna mifehy ny tanàna. Midika izany fa ben’ny tanàna hentitra eo amin’ny fampanajàna ny lalàna 
ilaina eto Andrenivohitra. Raha raisina ohatra ny resaka fifamoivoizana, samy mahita ny rehetra 
ny ankamaroan’ireo Taxibe miasa eto Antananarivo no tsy manaja ny fitsipika apetraky ny kaominina 
mifehy azy ireo. Torak’izany koa ny posy sy ny sarety, efa misy ny fitsipika mazava napetraka ny 
mikasika ny fotoana afahan’izy ireo mivezivezy eny amin’ny arabe, saingy amin’ny ankapobeny 
tsy misy miraharaha an’izany ireo posy sy sarety fa manao izay danin’ny kibony hatrany. Amin’ny 
iray anefa dia tsy mahagaga raha tahaka izany ny fihetsik’ireo mpitarika posy sy sarety satria 
mandray ny andraikiny ny kaominina miaraka amin’ny pôlisim-pirenena, dia mandritra ny herinandro 
tapa-bolana ihany raha ela indrindra no hentitra izy ireo amin’ny fampananjàna ny fitsipika sy 
lalàna fa aorian’izay dia avela hanao izay tiany ireo posy sy sarety. Raha ny momba ireo mpivarotra 
indray no resahina, efa nisy ny lalàna navoakan’ny kaominina Antananarivo Renivohitra izay mandràra 
mpamongady Sinoa sy Karana tsy hanome entana ireo mpivarotra amoron-dalana tsy ara-dalàna, saingy 
nisy akory ny fanaraha-maso sy fandraisana fepetra momba izay. Mila haverina ny resaka « dicipline 
sy ny fanajàna lalàna eto Antananarivo, noho izany dia ben’ny tanàna hentitra eo amin’ny fampiharana 
lalàna sy fitsipika mifehy ny tanàna no ilaina eto amin’ity renivohitr’i Madagasikara fa tsy ben’ny 
mbola hamela ny gaboraraka . 

