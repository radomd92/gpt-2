BAOLINA KITRA – FIFANINANANA AFRIKANA :: SAMY NANITSY IREO LESOKA HITANY NY CNAPS SPORT SY FOSA JUNIORS • AORAHA

Nandritra ny herinandro teo ho eo no nanamboaran’ireo teknisianany avy, izay tsy nety sy lesoka 
ireo, nandritra ny lalao mandroso nandraisan’ny Cnaps Sport sy ny Fosa Juniors tamin’ny fifaninanana 
ho an’ny taranja baolina kitra. 

Handray ny TS Galaxy FC avy any Afrika Atsimo eny amin’ny kianjan’i Vontovorona ny solontenantsika 
amin’ny fiadiana ny amboaran’ny Kaonfederasiona rahampitso. Nanainga, io maraina io, kosa ny 
Juniors hihazo an’i RD Congo hifanandrinany amin’ny TP Mazembe, amin’ny alahady ho avy izao. 

“Ny lafiny fanafihana no nohamafisina mialoha an’izao lalao miverina izao. Nasiana fanatsarana 
amin’ireo lohalaharana”, hoy Andriambololona Patrick na i Tipeh, mpanazatra ny Cnaps Sport. 
tombony ny ekipa afrikanina tatsimo toarian’ny fandresena 1 noho 0 azon’ny TS Galaxy. 



Mpilalao iray tamin’ireo fito nandrafitra ny Barean’i Madagasikara tamin’ny fifaninanana Chan 
i Lalaina. Ahiana ny tsy hahafahany milalao, araka ny nambaran’ny mpanazatra. 

Vonona amin’ny ankapobeny kosa ireo mpilalao ambiny hiatrika ny lalao miverina amin’ny TS Galaxy. 
maintsy mivoaka mpandresy ny Cnaps Sport raha te hanohy ny fifaninanana, sady mila miaro ny haratony 
hokobanin’ny mpifanandrina ihany koa. 

Henjankenjana kosa ny miandry ny Fosa Juniors any RD Congo ka ny lafiny ara-maoraly no tena nohamafisina 
amin’ireo mpilalao. “Hita tamin’iny lalao mandroso iny ny zavatra miandry anay amin’ny fihaonana 
Nampiana ny fanomanana ara-moraly tamin’ireo mpilalao”, hoy hatrany ny mpanazatra ny Fosa Juniors 


Nisaraka tamin’ny ady sahala 0 sy 0 ny ekipa roa tonta nandritra ny lalao mandroso, tany Mahajanga. 
maintsy tafavoaka mpandresy ny Fosa Juniors FC vao afaka manohy ny fifaninanana, na manao ady sahala 
tsy maintsy mampidi-baolina ihany koa, raha te hiakatra amin’ny lalaom-bondrona. Mbola tsy tapitra 
anefa ny dia ho an’ity tompondaka malagasy ity amin’ny Lalao afrikana isan-tarika na sanatria 
aza izy. Mivarina any amin’ny fiadiana ny amboaran’ny Kaonfederasiona (Caf) ny klioba malagasy. 











Enregistrer mon nom, mon e-mail et mon site web dans le navigateur pour mon prochain commentaire. 



