ADY AMIN’NY HERISETRA: MANATRIKA FIVORIANA ANY OSLO RAJOELINA MIALY | NEWSMADA

Par Taratra sur 24/05/2019 

Nisokatra, omaly any Oslo ary haharitra roa andro, ny fivoriana iraisam-pirenena hanafoanana 
herisetra mifandray amin’ny maha lahy na maha vavy sy ny herisetra momba ny fananahana. Mandray 
amin’ny fivoriana ary misolo tena ny Malagasy ny vadin’ny filoha, Rajoelina Mialy, sy ny solontenan’ny 
Firenena mikambana momba ny mponina miasa eto amintsika. Misy ny dinika manokana nahafahan’ny 
ny firenena malagasy mampisongadina ny zava-misy sy ny asa efa notanterahina hanafoanana ny herisetra 
amin’ny maha lahy na maha vavy. Nampahafantarina tao anatin’ny fihaonana koa ny asan’ny fikambanana 
natsangan-dRajoelina Mialy mifandraika amin’ny fanabeazana olom-pirenena, ny fanohanana 
olona marefo, ny fahasalaman’ny vehivavy… 

Nitafa amin’ny sekreteram-panjakana eo anivon’ny mnisiteran’ny Raharaham-bahiny norvezianina, 
Aksel Jakobsen, izy ireo. Novelabelarina tamin’ny ny zava-misy ny momba ny herisetra mianjady 
tovovoavy sy ny vehivavy eto Madagasikara. Nivoitra fa vahaolana ahafahana miady amin’ny herisetra 
fanohizan’ny ankizivavy fianarana hatramin’ny ambaratonga ambony indrindra. Ho avy eto Madagasikara 
tomponandraikitra ity amin’ny volana jona hitsidika ny tetikasa efa mihodina sy hidinika ny fiaraha-miasa 
mpitantana ny fikambanana Fitia. 

Nihaona tamin’ny tale jeneraly lefitra ny Norad (sampandraharaha norvezianina misahana ny fampandrosoana), 
Marit Brandtzaeg, ihany koa izy ireo. Fanamby napetraky ny vadin’ny filoha ny hikarakarana ny 
iraisam-pirenena momba ny ady amin’ny herisetra sy ny tanjon’ny fampandrosoana maharitra eto 
amin’ny taona 2020. Lohahevitra nifanakalozan-kevitra koa ny fiovan’ny toetr’andro. 



Les commentaires sont fermées. 

