FIPOAHANA VATA FAMPANGATSIAHANA :: OLONA EFATRA TSY NAHATSIARO TENA SEMPOTRY NY ENTONA SIMIKA • AORAHA

Maherin’ny roa­polo ireo olona naratra vokatry ny fipoahan’ny vata fampangatsiahana iray tao 
faritra Seimad, any Nosy-Be, tamin’ny alin’ny 18 septambra lasa teo. Voa mafy ny efatra tamin’ireo 
ireo satria sempotry ny entona simika. Tsaboina ao amin’ny hopitalibe any an-toerana avokoa ireo 




Tsy fantatra izay antony nahatonga io fipoahan’ny vata fampangatsiahana iray io, afak’omaly 
tokony ho tamin’ny 10 ora. Mponina tao amin’ny trano nisy an’ilay vata ireo tsy nahatsiaro tena 
hatrany ireo, taorian’ny fipoahana. Tonga hatrany amin’ireo mponina teo amin’ ny manodidina ny entona simika tao anatin’ilay vata ka izay no voalaza 
nahavoa ireo olona am-polony maro lasibatra, araka ny loharanom-baovao avy any an-toerana. 

“Tsy misy ahiana ny ain’ ireo niharam-boina rehetra hatreto. Mihatsara ny fivoa­ran’ny toe-pahasalaman’ireo 
rehetra rehefa nahazo ny fitsaboana tao amin’ny hopitalibe. Araka ny fahitan’ ny mpitsabo an’ireo 
dia ahiana ho entona amôniaka no nahasempotra an’ireo olona ireo. Nisy tamin’ireo lasibatra no 
nihazo ny tokantranony androany”, hoy hatrany ny loharanom-baovao avy any Nosy-Be. Nanampy betsaka 
olona narary ny fahatongavan’ireo mpitsa­bo maro haingana tao amin’ ny hopitalibe, vantany vao 
tao izy ireo. Voaray araka ny tokony ho izy avokoa izy rehetra. Ora vitsy taorian’ izay dia afaka 
ny sasany tamin’ireo marary, araka ny fitantaran’ireo mponina any an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



