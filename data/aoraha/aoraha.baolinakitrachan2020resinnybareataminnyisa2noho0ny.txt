BAOLINA KITRA – « CHAN 2020 » :: RESIN’NY BAREA TAMIN’NY ISA 2 NOHO 0 NY ZANAKALA FC • AORAHA

Nahazo isa roa sady tsy nidiram-baolina ny ekipam-pirenena malagasy ny baolina kitra na ny Barea 
ny Zanakala FC, omaly, teny amin’ny kianjaben’i Mahamasina. Nentina manomana ny fiatrehan’ny 
ny dingana fifanintsanana amin’ny fiadiana ny ho tompondakan’i Afrika tsy ampiasana mpilalao 
any ivelany na ny CHAN 2020 io lalao ara-pirahalahiana io. 

Fandakan’i Ando, kapitenin’ny Barea, «penalty» no nahitan’izy ireo ny isa voalohany tany amin’ny 
amby efapolo minitra nilalaovana. Mbola nampiditra baolina iray ihany koa i Arnaud tany amin’ny 
faha-80. Nilaza anefa Andriamanarivo Franklin, mpanazatra nasionaly, fa «ny lazon’adin’ny 
tsirairay no tena notsapaina anio (ndlr: omaly) fa tsy nisy isa azo. Tsy natao ambanin-javatra 
koa ny fahaizan’izy ireo miaraka mampiditra baolina”. 

Naharitra herinandro ny fampivondronana teny amin’ny kianja, Carion. Izay lazon’ady sy vovokaina 
hoy hatrany ity mpanazatra ity, no hamafisina amin’ny fampivondronana manaraka. Ny fanafihana 
kosa no hatsaraina eo amin’ny lafiny ara-teknika, raha ny hitan’i Andriamanarivo Franklin. 



Mbola nilalao tsy nisy an’ireo mpilalaon’ny Fosa Juniors ny ekipam-pirenena nandritra an’ilay 
ara-pirahalahina omaly. Mazava ho azy fa mbola tsy nanatrika ny fampivondronana izy ireo nanomboka 
talata lasa teo. 

“Mipetraka foana ny olana eo amin’ireo mpilalaon’ny Fosa Juniors. Tsy mahafantatra ny antony 
nahatonga azy ireo raha ny tenako manokana. Hijery mpilalao hafa izaho sy ireo mpiara-miasa amiko 
mbola tsy tonga rahampitso (Ndlr: anio) izy ireo”, araka ny fanazavan’ity teknisiana ity. 

Nanome fanazavana kosa i Ando Harivola, mpandrindra ny Fosa Juniors FC fa: “efa nifampiresaka 
Arno Steenkistv ,filohan’ny klioba Fosa Juniors, sy Arizaka Raoul Rabekoto, filohan’ny Federasiona 
baolina kitra (FMF). Rahampitso (ndlr: anio) izy ireo vao hiatrika ny fampivondronana eny Carion”. 

Mpilalao dimy ambin’ny folo tamin’ireo dimy amby roapolo hatreto no efa namaly ny antso raha ny 
mpanazatra nasionaly. 











Enregistrer mon nom, mon e-mail et mon site web dans le navigateur pour mon prochain commentaire. 



