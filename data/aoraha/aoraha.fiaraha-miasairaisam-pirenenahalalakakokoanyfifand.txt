FIARAHA-MIASA IRAISAM-PIRENENA :: HALALAKA KOKOA NY FIFANDRAISAN’I MADAGASIKARA ARA-BAROTRA AMIN’I JAPANA • AORAHA

Hivelatra amina sehatra maro ny fiaraha-miasan’ny firenena japoney amin’ny fitondram-panjakana 
Nanomboka omaly ny fihaonana teo amin’ny Filoham-pirenena Andry Rajoelina sy ireo delegasiona 
tamin’ireo mpandraharaha sy tompona orinasa lehibe any Japana, mialoha ny hanombohan’ny fivoriana 
ho fampandrosoana an’i Afrika na « Ticad 7 », hatao any Tokyo, anio. 

Voasonia tao anatin’izany fihaonana izany sahady ny fifanaraham-piaraha-miasa eo amin’ny fitondram-panjakana 
sy ny vondrona orinasa japoney « Jetro », izay miandraikitra ny fifandraisana ara-barotra amin’ireo 
vahiny ao Japana. Fifanarahana mifototra amin’ny fanalalahana an’ireo mpandraharaha malagasy 
japoney manokatra tsena any Japana sy eto Madagasikara io vita sonia omaly io. 

Nandritra ny fihaonany tamin’ny Filoham-pirenena Andry Rajoelina no nanambaran’i Shinachi 
filohan’ny Jica na ny sampandraharaha japoney misahana ny fifandraisana iraisam-pirenena fa 
tsy hijanona eo amin’ny sehatra iray, toy ny fanitarana ny seranan-tsambo fotsiny ihany ny fiaraha-miasa 
Madagasikara ». « Azo velarina amin’ny sehatry ny angovo sy ny tetikasam-pampandrosoana hafa 
koa izany », hoy izy. 

Isan’ireo sehatra mahasarika an’i Madagasikara indray kosa ny fanokafana lalam-barotra any 
amin’ny famokarana sokôla sy lavanila. Nambaran’ny Filoham-pirenena Andry Rajoelina tamin’ity 
ity fa « ady iray lehibe hatrehan’ny fitondram-panjakana malagasy ny ady amin’ny tsy fahampian-tsakafo 
. « Isan’ny ezaka hotontosaina ao anatin’izany ny fampitomboana ny famokaram-bary any Madagasikara», 
izy. 









Enregistrer mon nom, mon e-mail et mon site web dans le navigateur pour mon prochain commentaire. 



