GADRA NITSOAKA : VOASAMBOTRA TENY AMPITATAFIKA I HENINTSOA – MIDI MADAGASIKARA

Isan’ireo telolahy nitsoaka ny fonja tao Antanimora ny voalohandohan’ny volana febroary teo 
Henintsoa Raphalque. Tao ambany fandrian’ny tovovavy sakaizany tetsy Malaza Ampitatafika izy 
nopaingorin’ny zandary ny faran’ny herinandro lasa teo. « Ny mponina no nahatsikaritra fa misy 
vaovao vao nifindra ao amin’ny trano iray ao an-toerana ka ilay lehilahy dia mitovitovy tamin’ilay 
gadra efa nivoaka tamin’ny televiziona sy gazety ary “facebook”, sy mbola nasehon’ireo zandary 
fisafoana tamin’ny olona teny amin’ny faritra nolalovan’izy ireo tamin’ny fotoana nandosirany 
fonja. Tsy nety nivoaka ny trano mihitsy io lehilahy io nandritra ny herinandro nahatongavan’izy 
teo ka vao mainka nanamafy ny ahiahin’ireo mponina teo ka nampandre ny zandary izy ireo ary teo no 
eo ihany dia nijery ifotony teny an-toerana ny zandary ka nametrapetraka ny paik’ady rehetra hisamborana 
io », hoy ny fampitam-baovao avy amin’ny zandarimariam-pirenena. Nony tonga teny ny zandary dia 
tovovavy sakaizany no namoha ny trano. Mahina tanteraka ity farany ka avy hatrany dia nahantonga 
mpitandro filaminana hanadina azy avy hatrany. Nibaradaka ity farany ary nilaza fa miafina ao 
fandriana izy ka noraisim-potsiny teo. Marihana fa gadra voasazy hanao asa an-terivozona 15 taona 
lehilahy ity, noho ny fanafihana mitam-piadiana sy vono olona nataony. Nentina nanaovana famotorana 
koa moa ilay vehivavy, noho ny firaisany tsikombakomba amin’ny fanafenana gadra nandositra. 
izy ireo raha tsy misy ny sampona no atolotra eny anivon’ny Fampanoavana. Tamin’ireo telolahy 
araka izany dia iray sisa mbola miriaria any. Tsiahivina moa fa efa nisy iray tratran’ny zandary 
koa teny Ambohidratrimo. 




















