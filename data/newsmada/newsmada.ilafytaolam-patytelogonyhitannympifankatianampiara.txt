ILAFY  : TAOLAM-PATY TELO GONY HITAN’NY MPIFANKATIA NAMPIARAKA | NEWSMADA

Par Taratra sur 12/10/2016 

Tsy nanampo! Nahita zavatra nifonofono tao anaty gony ireto mpifankatia nampiaraka teny Andohalo 
ny alahady lasa teo, tokony ho tamin’ny 1 ora sy sasany tolakandro. Taolam-paty telo gony ny hitan’ireto 
tamin’izany, ka nampandrenesina ny sefom-pokontany. Nampandre ny zandary avy ao Ankadikely 
farany. Tonga teny an-toerana ny zandary nizaha ity tranga ity, ka nahita fa taolandava miisa 34 
tao amin’ireo gony. Napetraka vonjimaika ao amin’ny fokontany ireo taolana mandra-pahitana 
tompony. Miantso ny olona mety ho vaky fasana ny mpitandro filaminana noho izany, mba hanatona 
Ilafy. Raha tsy misy manao fanambarana, filazana very na fasana vaky, alevina eo amin’ny fasam-bahiny 
Ilafy, omaly 11 oktobra 2016 ireo. Tsy mbola fantatra izay mety tompon’antoka tamin’ireto halatra 
ireto. Tany amin’ireo tanàna manodidina toa an’Ambohimalaza, Ambohimangakely, tato ho ato, 
nisehoana vaky fasana. Asa raha misy ifandraisany ireo. 



Les commentaires sont fermées. 

