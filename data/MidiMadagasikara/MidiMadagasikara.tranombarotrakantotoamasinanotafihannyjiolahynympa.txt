TRANOMBAROTRA « KANTO » TOAMASINA : NOTAFIHAN’NY JIOLAHY NY MPANJIFANY,  IRAY MATY, LASA NY VOLA EFATRA TAPITRISA ARIARY – MIDI MADAGASIKARA

Niverina indray ny fanafihana mitam-basy eto Toamasina ankehitriny na manao ezaka mafy mifehy 
araka ny baiko azon’izy ireo aza ny mpitandro filaminana ; izay miezaka mandeha eran’ny tanàna 
andro na alina. Tranga iray no niseho, ny alatsinainy teo tokony tamin’ny 4ora tolakandro raha 
hividy entana tao amina tranombarotra iray antsoina hoe « Kanto » eto Toamasina ity mpivarotra 
avy any Sahambala Toamasina II. Raha niala maraina tany aminy izy mivady ireto, dia tsy nahatsikaritra 
hoe nisy nanaraka, nefa vao tonga teo amin’ity tranombarotra efa fakan’izy ireo enta-madinika 
izy ireo, dia vavam-basy avy hatrany no nahazo ilay rangahy izay heverin’izy ireo ho nitondra ny 
tao anatin’ilay sakosy nentiny. Avy hatrany dia nitaky vola ireto jiolahy roa nitondra moto scooter 
nitondra PA. Raha nilaza ny tsy manam-bola anefa ilay rangahy, avy hatrany dia notifirin’ireto 
roa ka maty tsy tra-drano teo an-dalam-be . Vao nahita izany anefa ny vadiny dia nanipy ilay poketra 
ny vola tamin’ireto jiolahy ary niezaka namonjy am-badiny, nefa efa tsy tana intsony ny ainy noho 
bala nahavoa ny faritra saro-pady tamin’ny vatan’ilay raim-pianakaviana tamin’izay. Ireo tompon’ny 
sy ireo mpanjifa tao aminy ary mpandalo nahita ny zava-nitranga anefa, dia tsy nisy sahy namonjy 
mivady ireto, ka mora tamin’ireto andian-jiolahy ny nandositra nitondra ilay vola 4 tapitrisa 
azony. Ny mponina manodidina no niezaka niantso mpitandro ny filaminana nanara-dia ireto jiolahy 
nitondra basy nahafaty renim-pianakaviana sy nangalatra vola ireto, saingy tsy tratra intsony 
ireo noho ny moto scooter nentin’izy ireo nanao taingin-droa nahafahany nandositra haingana. 

Milaza anefa ireo mpitandro filaminana nanontaniana, fa tsy olom-baovao amin’ny fanafihana 
eto Toamasina ireto nahavanon-doza ireto, saingy isaky ny mafana ny fanaraha-maso azy ireo, dia 
miala an’i Toamasina izy ireo, ka izao miverina izao indray hampihorohoro mpivarotra sy ny mpanjifa 
ireo mpandraharaha indray. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

