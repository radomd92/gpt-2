GADRA MANDRA-PAHAFATY NY IRAY…  : GADRA TELO LAHY TAFATSOKA NY FONJAN’ANTANIMORA | NEWSMADA

Par Taratra sur 12/02/2018 

Rafalimanana Nirina Dominique, Rakoarisoa Henintsoa Raphalk ary Raharijaona Solofoniaina. 
izy telolahy, gadra tafatsoaka ny fonjan’Antanimora, ny alin’ny asabotsy hifoha omaly alahady. 
voalohany izay voaheloka higadra mandra-pahafatiny. 

Gadra telo voalaza fa tafatsoaka tao amin’ny fonjan’Antanimora ny asabotsy hifoha alahady teo, 
amin’ny secteur A1. Manodidina ny tamin’ny 12 ora alina ka hatramin’ny 3 ora maraina teo ny nitsoahan’izy 
lahy. Tsy fantatra mazava ny antony nitsoahan’izy ireo. Voalaza fa mety nihanika rindrina izy 
ary tafatsoaka tamin’ny varavarankely. Efa mandeha ny fikarohana azy telo lahy, efa misy ny fampahafantarana 
azy ireo. 

Rafalimanana Nirina Dominique, voafonja (MD- 11 / 09 / 2012) noho ny resaka fanaovana vola sandoka, 
notsaraina ka gadra mandram-pahafatiny. Faharoa, Rakoarisoa Henintsoa Raphalk, voafonja ( 
17 /03 / 09 ) noho ny resaka vono olona, ka voasazy15 taona an-tranomaizina. Ary farany, Raharijaona 
voafonja (MD – 05 / 04 /2017) noho ny raharaha fanolanana, fa mbola tsy voatsara izy ity. 

Efa am-pelatanan’ny mpitandro filaminana ny mombamomba azy telo lahy. Nilaza ny zandary fa tamin’ny 
ora tolakandro, ny 11 febroary, naterin’ny iraka avy any amin’ny fonja teny amin’ny zandary ny 
ireo gadra ireo sy ny sarin’ny roa tamin’ireo telo nandositra, ka efa natao ny fanaparitahana izany 
toby rehetra mba handefasana zandary hanao ny fikarohana azy ireo. Nisy ihany koa ny famoriana 
mpandraharaha fonja amin’ny fikarohana ireto gadra nitsoaka ireto. Soa ihany fa tsy nisy nanaraka 
ireo ny voafonja sasany, raha tsy izany mety ho raharaha ihany. 

Taorian’ny nahatafatsoaka an’i Houcine Arfa, ity indray ny gadra tafatsoaka teto an-dRenivohitra. 
fa tsy hisy mihitsy ny gadra mety tafatsoaka ny fonjan’Antanimora,saingy miseho ihany ankehitriny. 



Loza mitatao amin’ny fiaraha-monina raha ny fonjan’Antanimora, na Tsiafahy no vaky na mahatafatsoaka 
tahaka izao, na sanatria miverimberina. Ilana vahaolana haingana ny fijerena ireo fonja rehetra 
amintsika. Efa antitra sy tranainy avokoa ny fotodrafitrasa ary iaraha-mahalala fa efa mihoatra 
isa zakany ny voafonja tazonina ao. 

Tsy mahagaga raha mitranga ny fikasana hamaky fonja, sns. 

Matetika mialoka amin’ny tsy fahampian’ny fitaovana sy ny enti-manana ny fanjakana rehefa misy 
olana. Tsy laharam-pahamehana anefa ohatra ny teti-bola ho an’ny fikarakarana ny fonja, na fanitarana 
amin’ny fotoana fandaniana izany. Mbola ezaka ho an’ny fanjakana ny fandaminana ny tontolon’ny 
sy ny voafonja. 



Les commentaires sont fermées. 

