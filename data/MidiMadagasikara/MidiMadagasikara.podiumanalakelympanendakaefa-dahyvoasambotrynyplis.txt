PODIUM ANALAKELY : MPANENDAKA EFA-DAHY VOASAMBOTRY NY PÔLISY – MIDI MADAGASIKARA

Saika tomefy olona foana iny faritra Analakely sy ny manodidina iny amin’izao an-katoky ny fetim-pirenena 
indrindra fa noho ity toerana ity tsy natao ho an’ny fiara intsony noho ireo hetsika isan-karazany 
tompon’andraikitra. Mazava ho azy fa ambohi-pihaonan’ireo tontakely isan-karazany eny an-toerana. 
dia maro araka izany ny fitarainana voarain’ireo mpitandro filaminana mahakasika izany firongatry 
tsy fandriampahalemana izany. Eo anatrehan’izay indrindra, dia tsy mitsahatra ny mitandro hatrany 
filaminana eny an-toerana ireo pôlisy, ka tamin’izay indrindra no nahatrarana tovolahy efatra, 
fanta-daza tanteraka amin’ny resaka harom-paosy sy fanendahana, ny fiandohan’ny herinandro 
teo. Araka ny fampitam-baovao azo tamin’ny pôlisy hatrany dia efa rain-dahiny tanteraka amin’izany 
ratsy izany ireto efa-dahy voasambotra ireto. “Tamin’ny fanadihadiana natao azy ireo no nahalalana, 
efa tena ela izy ireo no nanao izao asa ratsy izao” hoy ny vaovao. Tsy vitan’izay anefa, fa efa matetika 
izy ireo noho io resaka fanendahana io hatrany. Isan’ireo zavatra mahagaga eto amintsika mihitsy 
satria dia toa ataon’izy ireo toeram-pialana sasatra ve sanatria sa toerana fananganana andian-jiolahy 
ny fonja, izay raha ny tokony ho izy dia toeram-pibeazana sy fanarenana. Fa raha hiverenena kely 
resaka tsy fandriampahalemana mahazo vahana eto an-drenivohitra ity, dia tsy nisalasala ireto 
ireo nilaza teo anatrehan’ireo mpanao fanadihadiana, fa amin’izao fotoana mahabetsaka olona 
izao mihitsy no tena fanararaotan’izy ireo “miasa” ihany koa. Inoana fa mba hitohy torak’izao 
ny ezaka ataon’ireo tompon’andraikitra amin’ny famongorana ireo mpanao ratsy, hahafahan’ny 
mifety am-pilaminana. 



ka tsimaintsy rebirebena ny babakoto @ izay mifidy an’ireo indray @ manaraka . 

Tsotra fotsiny , esory eo analakely io podum io fa tsy misy ilàna azy. Afindrao any @ toerana misy 
na afindrao any lavitra any! Filaminana no ilain’ny vahoaka fa tsy mpangalatra na hogahogan’ireo 
fa mpanankanto mikavina tsy mamely ireo. Dia hoatrinona indray izao ny vola lany t@ ireo? 


















