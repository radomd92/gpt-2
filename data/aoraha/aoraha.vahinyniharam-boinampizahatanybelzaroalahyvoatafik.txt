VAHINY NIHARAM-BOINA :: MPIZAHA TANY BELZA ROA LAHY VOATAFIKA TAO ANATY TRANOLAY • AORAHA

Niharan’ny fanafihana ireto mpizaha tany roa lahy, teratany belza, tamin’ny alin’ny 20 jona lasa 
tany Betsingilo-Ankavandra. Mbola natory tao anaty tranolay izy ireo no notafihin’ny jiolahy 
ny folo mitondra basim-borona enina. Lasan’ireo olon-dratsy avokoa ny vola sy fakantsary ary 
zavatra lafo vidy tany amin’ireo mpizaha tany. 

“Teo amoron-dranoma­sina ireo vahiny ireo no namelatra tranolay sady niala sasatra. Tamin’io 
io no tonga ireo dahalo. Tsy nisy ny fifandonana fa nanaiky mora ireo vahiny. Namonjy tanàn-dehibe 
hatrany izy ireo vantany vao lasa ireo mpana­fika. Tsy nisy fakàna am-bavany azy ireo ka tsy fantatra 
antsipiriany izay zavatra lasan’ireo dahalo”, hoy ny fanazavana azo avy amin’ny mpitandro filaminana, 
an-toerana. 

Vao naheno an’ity tranga ity ny manampahefana any Miandrivazo dia nandefa mpitandro filaminana 
nandeha any amin’io toerana io. Misy ireo mpampandry tany avy amin’ny Tafika nampian’ny Zandarimaria 
an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



