JLY RAMIANDRISOA DANIEL  : TSY MAINTSY SAZINA IREO ZANDARY TRATRA MANAO HELOKA | NEWSMADA

Par Taratra sur 01/10/2016 

“Tsy azo afenina ny raharaha mikasika ny zandary mpandray anjara na ankolaka na mivantana amina 
bevava eo anivon’ny zandariamariam-pirenena…”, hoy ny kaomandin’ny zandariamariam-pirenena, 
Jly Ramiandrisoa Jean de Dieu Daniel. 



Nahitsy ny hafatra nampitain’ny kaomandin’ny zandarimariam-pirenena momba ireo zandary manao 
tsy mendrika. “Tsy maintsy sazina ara-pitsarana na araka asa avokoa ireo zandary tratra manao 
bevava . Na tratra tamin’ny zavatra nataony izy na tratra noho ny fanaraha-maso na fitsirihana 
manokana noho ny vaovao voarain’ny zandarimariam-pirenena”, hoy hatrany izy. Niharan’ny fanakianana 
rahateo ny zandary tato ho ato momba ireny zava-nitranga (zandary nitifitra olona tao Antsirabe) 
ny zandary iray manontolo ireny. 

Nohamafisiny kosa fa nisy ny vokatra azo tsapain-tanana vitan’ny zandary ka isan’izany ny fihenan’ny 
halatra omby sy ny asan-jiolahy raha oharina ny taona 2014 sy 2015 lasa teo. Nifarana omaly, araka 
ny atrikasa niarahan’ireo tompon’andraikitra ambony eo anivon’ny zandarimariam-pirenena 
ny Nosy sy ny avy ao amin’ny foibem-pibaikoana teny amin’ny Toby Ratsimandrava. Manana olana eo 
lafiny ara-pitaovana ny zandarimaria izay misy fiantraikany eo amin’ny fanatanterahana ny asan’izy 
araka ny fanazavan’ny Jly Ramiandrisoa Daniel. Voatanisa tamin’izany ny tsy fahampian’ny fiara 
ahafahana mivezivezy any amin’ireo toerana saro-dalana sy faritra mena amin’ny asan-jiolahy. 
mbola mahenika ny faritra iasan’ny zandarimariam-pirenena koa ny fitaovam-pifandraisana amin’ny 
finday. “Tsy ampy ny fitaovam-piadiana eo am-pelatanana amin’izao raha mitaha amin’ny isan’ireo 
am-perinasa”, hoy izy. 

Nivoitra nandritra izany, fa efa nisy ireo ezaka natao izay mbola hotohizana indrindra ny ady amin’ny 




Les commentaires sont fermées. 

