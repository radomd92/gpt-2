FANAMBARANA MOMBA NY FIFIDIANANA :: MIANTSO NY HANAJANA SAFIDIM-BAHOAKA SY NANAFATRA IZAY HO FILOHA VAOVAO IREO EVEKA • AORAHA

Mahitsy toraka hatrany! Ankoatra ireo mpanara-maso ny fifidianana avy amin’ny Vondrona Eoropeanina, 
nilaza ho nahita maso an’ireo mpizara vola nandritra iny fifidianana filoham-pirenena fihodinana 
iny dia niaiky ny fisian’ny fitobahan’ny volabe ihany koa ny fivondronamben’ny Eveka katôlika 
ny Cem, tao anatin’ny fanambaràn’izy ireo, afak’omaly. 

“Nitobaka ny volabe”, hoy ilay fanambaràna. Fa ao anatin’ny antson’izy ireo indrindra ihany koa 
fiantsoana an’ireo tompon’andraikitra mahefa eto amin’ny firenena mba hamoaka an’izay voka-pifidianana 
sy izay tena safidim-bahoaka. Tsy nohadinoin’ireto raiamandreny am-panahy ireto ny nampita 
sahady ho an’izay Filoha vaovao ho lanim-bahoaka eo. 

Niainga tamin’ny famoahana ireo fomba fahitan’ny tanora niatrika ny Fihaonamben’ny tanora katôlika 
teo, tany Mahajanga, ny fanambaràn’ny Cem momba ny resa-bola. Nivohitra tamin’ izany fa “toa fitiavan-tena 
manjaka eto amin’ny firenena. Mahazo vahana ny fitiavam-bola. Lian-dra ny vahoaka. Ray aman-dreny 
eo imason’ny zanaka no hita. Potika ny soatoavina maha malagasy. Maty ny marina”, no isan’ ny ampahany 
fahitan’ny tanora ny zava-misy eto amin’ny firenena ireo, araka ny voarakitra tao anatin’izany 
izany. 



Mbola nanampy ireo Eveka fa “mampanontany tena ny mahita ireo volabe naparitaka”. Manoloana ny 
manova fomba fanehoan-kevitra ireo raiamandrenin’ ny finoana katôlika ka manao antso. “Vonjeo 
ity tanindrazana malalantsika ity. Miantso ny tompon’ andraikitra izahay mba haneho an’izay 
safidim-bahoaka marina”, hoy hatrany ny fanambaràna. 

Tsy nanadino ny nisaotra ny vahoaka mala- gasy tamin’ny fahendrena nasehony nandritra ny fifidianana 
eveka. Hita taratra, hoy izy ireo, ny fahendren’ny vahoaka. Ho an’ireo izay ho lany hitondra ny 
kosa dia nampita hafatra ireto raiaman-dreny ara-panahy ireto. “Hajao ny teny nampanantenaina 
vahoaka. Sahia mampanjaka ny marina ary aoka hanome toerana hatrany ny fifampiresahana. Aza ekena 
ny fana- potehana ny firenena”, hoy izany hafatra izany. 

Miantso ny Malagasy ho tony ihany koa ny Cem. Ny hafatry ny Papa François no nampitain’izy ireo teo 
: “Maniraka anareo aho ho mpitondra hafatry ny fiadanana any amin’izay misy anareo tsirairay…”. 
an’izao fanambàrana izao ny Arsevekan’ i Fianarantsoa, ny Monsenera Rabemahafaly Fulgence. 









Enregistrer mon nom, mon e-mail et mon site web dans le navigateur pour mon prochain commentaire. 



