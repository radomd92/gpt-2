FANAFIHANA NAHAFATESANA MOMPERA :: NOESORINA AVY HATRANY NY LEHIBEN’ NY ZANDARY ANY MAHITSY • AORAHA

Tezitra mafy ireo tompon’andraikitra ambony eo anivon’ny Zandarimariam- pirenena, raha nahalala 
tranga fanafihana nahafatesana mompera iray sy nandratrana olona iray tany Mahitsy, ny alin’ny 
hariva lasa teo. Nilatsaka ny baiko avy amin’ny jeneraly Ravalomanana Richard, Sekreteram-panjakana 
ny Zandarimariam- pirenena na SEG, omaly, amin’ny hanesorana avy hatrany eo amin’ny toerana an’ilay 
tobim-paritry ny Zandarimaria any Mahitsy. 

Nisy ny fitarainan’ireo mponina any Mahitsy, izay nilaza fa tsy mandray finday mihitsy ity lehiben’ 
zandary ity rehefa nitranga ny fanafihana na dia nantsoina tamin’ny karazana laharana maro aza 
no anton’izao fanapahan-kevitra noraisina tamin’io zandary io izao. Tsy vitan’izay fa voalaza 
koa fa minitra maro taty aorian’ny fotoana nitrangan’ny asa ratsy ny zandary vao tonga teo amin’ny 
lasibatr’ ireo jiolahy, kanefa tsy lavitra ny tobin’ny zandary no misy an’io faritra nahafatesana 
io. 

“Betsaka ireo fitarainana voaray momba ny zandari- maria ao Mahitsy. Na tamin’ny antso an-tariby 
tamin’ny haino aman-jery, na tamin’ny pejy fitarainana “Facebook doleances gendarmerie”. Noho 
mila olona vonon-kiasa sy hiaro ny vahoaka sy ny fananany ny ato amin’ny Zandarimaria”, hoy ny SEG. 

Olona roa no naratra voatifitry ny jiolahy am-polony nanafika mpivarotra mpamongady zava-pisotro 
tany Mahitsy, tamin’iny harivan’ny sabotsy teo, tokony tamin’ ny 7 ora sy sasany iny. Ankoatra 
lehilahy mpivarotra dia voatifitra ihany koa ny mompera iray sendra nandalo teo amin’ilay toerana. 
ny ainy, omaly, iry mpivarotra rehefa notsaboina tany amin’ny hôpitaly Alakamisy. 

Noho tsy fandraisana andraikitr’ireo zandary tany an-toerana dia nidina avy hatrany tany Mahitsy 
kolonely Randrianarivelo Anisse, lehiben’ny Vondron-tobim-paritry ny Zandarimaria Analamanga 
ny hetsika fikarohana ireo jiolahy. Hatramin’ny omaly hariva, dia valo ireo olona efa voasambotra. 









Enregistrer mon nom, mon e-mail et mon site web dans le navigateur pour mon prochain commentaire. 



