TOAMASINA  : “HAPETRAKA NY FITOKISAN’NY VAHOAKA NY FITSARANA SY NY MPITSARA” | NEWSMADA

Par Taratra sur 25/09/2017 

Tafapetraka tamin’ny toerany, ny zoma faha 22 septambra teo, nandritra ny fotoam-pitsarana manetriketrika 
azy, araka ny didy fanendrena azy, laharanaa faha 2017-721 ny 24 aogositra 2017, tetsy amin’ny 
fitsarana ambony Toamasina, ny filoha vaovao Andriamboavonjy Emmanuel Faustant. Nilaza izy 
haverina amin’ny laoniny ny fahatokisan’ny vahoaka ny fitsarana sy ny mpitsara. “Tsy ekena intsony 
fitsaram-bahoaka sy ny kolikoly. Mazava ny lalana mikasika ny resaka vono olona. Satria masina 
fitsarana ka mila mametraka izany maha-masina ny fitsarana izany ny mpitsara”, hoy Andriambohavonjy 
Faustant. Ireo no anisan’ny tanjona apetrany amin’ny mahalehiben’ny mpitsara 

mpamoaka didy sy mpanao fanadihadiana azy eo anivon’ny fitsarana ambony. Nohamafisiny hatrany 
tsy ny olona no tsy tia mpitsara na tsy mahatoky ny fitsarana, fa olan’ny mpanao politika sy ireo 
politika izany. “Ny fahantrana sy ny fahatezeram-bahoaka amin’ny ara-politika no mahatonga 
olana izao”, hoy izy. 

Ho an’ny minisitry ny Fitsarana kosa Rasolo Elise Alexandrine, nohazavainy fa efa nisy fepetra 
noraisin’ny governemanta nandritra ny filan-kevitry ny minisitra, izay hisian’ny fiaraha-miasan’ny 
Fitsarana sy ny minisiteran’ny Filaminam-bahoaka ary ny minisiteran’ny Fiarovam-pirenena 
misy ny sekreteram-panjakana misahana ny zandarimariam-pirenena, amin’ny hetsika fametrahana 
ifotony. Eo ihany koa ny fanentanana ny olona momba ny tsy mahaara-dalana ny fitsaram-bahoaka 
ny famerenana ifotony ny fahatokisan’ny vahoaka ny fitsarana sy ny mpitandro filaminana noho 
zava-misy eto. 

Ankoatra izay, isan’ny olana miseho matetika ihany koa ny fampidirana am-ponja izay misy mpitory 
heverin’ny sasany fa rehefa torina dia tsy maintsy haiditra am-ponja.Nomarihin’ny tonia mpampanoa 
ambony any Toamasina, Andriamihangy Georges Florence, fa 

tsy voatery miditra amin’izany ny mpitsara arakaraka ny zava-misy sy ny vokatry ny famotoran,a 
ihany koa ny momba ny fahateren’ny fotodrafitrasa itazonana ny voafonja . 



Les commentaires sont fermées. 

