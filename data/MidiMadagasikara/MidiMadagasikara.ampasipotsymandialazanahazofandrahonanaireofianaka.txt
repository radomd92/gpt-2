AMPASIPOTSY MANDIALAZA : NAHAZO FANDRAHONANA IREO FIANAKAVIANA, FOKONTANY IRAY LASAN OLON-TOKANA – MIDI MADAGASIKARA

Fianakaviana ao anatin’ny tokantrano 23 no mihorohoro fa horoahina hiala eo amin’ny fokontany. 
nonina tao hatramin’izay ireo mponina maherin’ny 200 ireo, ary ny 11 dia efa tangalamena manodidina 
87 taona, kanefa teraka teo avokoa. Ao amin’ny fokontany Ambinanindrano, kaominina Ampasipotsy 
no ahitana ity tranga ity. Ao amin’ity fokotany ity avokoa no misy ny fasan-dRazan’ireo efa tangalamena 
ireo sy ny taranany tsirairay avy. 37ha ity tany ahitana disadisa ity ary ny 70% amin’ny velarany 
dia misy kininina efa lehibe ary efa fitrandraka. Ny iray amin’ireo mponina ao an-toerana no nilaza 
manana taratasy ara-panjakana izay manambara fa azy irery ny fokontany iray manotolo. Etsy ankilany 
fokonolona dia miray feo fa ny 20a ihany no an’ity olona milaza ho tompony ity. Raha ny fantatra dia 
ny fahitana lalam-barotra ho amin’ireo kininina no fototry ny olana. Miantso ireo tompon’andraikitra 
ireo mponina hijery akaiky ity raharaha ity satria zaza miisa 97 no voatery hajanona tsy hianatra 
fiafaran’ny taom-pianarana amin’ity taona ity. Miraviravy tanana ny mponina ao amin’io fokotany 
ankehitriny. 



Mbola mitoy foana ve ny tsindry hazo lena na dia any ambanivohitra aza.Ilay fanjakana foibe mihitsy 
mampiana-dratsy io dia arahan’ireo mpisolelaka. 


















