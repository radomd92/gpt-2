FIFINDRANA ARETINA :: NIAMPY ZAZAVAVY IRAY IREO OLONA AHIANA HO MATIN’NY PESTA • AORAHA

Zazavavy iray, 15 taona, indray no namoy ny ainy, tany Mahasolo ny talata lasa teo, raha ny fanazavan’ny 
filaminana any amin’ny Faritra Bongolava. Ahiana ho pesta atodin-tarimo no nahazo ity zazavavikely 
araka ny fanazavana azo avy any an-toerana. 

“Teny an-dalana efa hoentina any amin’ny tobim-pahasalamana ity marary ity izao namoy ny ainy 
hoy hatrany ny fanazavana. Efa nandray an-tanana ny fikarakarana rehetra ny avy ao amin’ny tobim-pahasalamana 
an-toerana amin’ny famendrahana fanafody sy ny fanomezana fanafody ho an’ireo fianakaviana 
maty. 

Hatramin’ny omaly, mbola mijanona ho efatra ireo olona voamarina fa matin’ ity aretina ity raha 
ahiahy ny nahafaty ireo olona enina tany Iakora sy tany Mahasolo. Amin’ny zoma ho avy izao no fantatra 
hanatanteraka fivoriana sy hanao fifampizarana amin’ireo mpitsabo mikasika ny valanaretina 
ny avy ao amin’ny minisitera. 

Raha ny tatitry ny minisiteran’ny Fahasalamam-bahoaka, telo amin’ireo olona mararin’ny pesta, 
voalaza fa tratran’ny pesta atodin-tarimo. Ny telo ambiny kosa no pesta aretin-tratra. Tsiahivina 
tsy azo atao ny mandevina ireo olona voamarina fa matin’ny pesta any amin’ny fasam-pianakaviana. 
fifampikasohana amin’ny olona maty dia mbola mety hamindra ny aretina amin’ireo mandray izany 
maharitra taona maro ny fahaveloman’ireo otrikaretina mamindra ny pesta. 









Enregistrer mon nom, mon e-mail et mon site web dans le navigateur pour mon prochain commentaire. 



