FIVANGONGOAN’NY FAKO :: MILAZA HO MANANA OLANA EO AMIN’NY FIARABE NY SAMVA • AORAHA

Fako miavosa. Efa nanomboka andro maromaro izao no niverina nisavovona indray ny fako eran’ny 
maro eto Antananarivo. «Fahatarana nateraky ny fahasimban’ny fiarabe mpaka fako no nahatonga 
fako tsy voaraoka fa efa miezaka ny manarina izany izahay nanomboka omaly », hoy ny fanazavana azo 
amin’ny tompon’andraikitry ny Samva. 

Ity farany izay nanambara fa misy ireo faritra izay tena hita fa efa misavovona be ny fako noho izay 
izany, ka ireny no noraofina mialoha toy ny teny amin’ny fokontany Ambodin’Isotry sy faritra dimy 
teto an-drenivohitra. 

Na izany aza, mbola hita ho misavovona ireo fako eny amin’ireo fokontany hafa eto an-drenivohitra. 
feno avokoa ny daba fanariana azy ireny ary efa miavosa indray koa ny fako mitoby eo akaikiny, toy 
etsy Anosibe, Ankadifotsy ary Andrefan’ Ambohijanahary. Ho an’ity farany, efa herinandro mahery 
no tsy nisy naka intsony ny fako ary efa tsy zaka intsony ny fofona aterak’ izany. « Manakatona varavaran- 
avokoa ireo mponina manamorona ireo misy dabam-pako satria tsy zaka ny fofona aterany sady miditra 
an-trano ny lalitra efa mivangongo eo amboniny », hoy Rakoto mponina etsy Andrefan’Ambohijanahary. 

Na izany aza miandrandra ny fandraisana andraikitra mitohy avy ao amin’ny sampana mpandraoka 
fako ireny ny mponina satria manahy ny mety hipariahan’ ny valanaretina ateraky ny loto izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



