RN4 : TAXI-BROUSSE NOTAFIHAN’NY JIOLAHY, MATY VOATIFITRA NY MPAMILY – MIDI MADAGASIKARA

Taxi-brousse telo be izay no indray niharan’ny fanafihan-jiolahy, raha iny handeha hivoaka hihazo 
làlam-pirenana faha-efatra iny izy ireo, ny alakamisy lasa teo. Teo amin’ny faritra antsoina 
Berehareha, ao Tsaratanana no nitrangan’izany fanafihana izany. Vokatr’izay, mpamily iray 
lavo, voan’ny balan’ireo mpanafika. Tsy nisy kosa ny entana lasan’ireo olon-dratsy. Amin’ny 
toy itony moa dia saika mitovy avokoa ny fomba fanaon’ireo olon-dratsy : na vato mitandahatra eo 
arabe, na vata-kazo lehibe hatsivalana eo amin’ny lalàna. Ireo mpanafika kosa amin’io, efa mitapify 
anaty bozaka any, miandry fotsiny izay hijanonan’izay fiara voasakana. Mazàna dia izay fiara 
irery no tena lasibatra. Kanefa tamin’ity indray mitoraka ity dia telo be izao no indray tratra. 
fa na dia efa nanao lahara-manjohy aza ireto taxi-brousse, saika hitodi-doha aty an-drenivohitra 
Ny fanontaniana mipetraka dia hoe, diso tetika ve ireo olon-dratsy, nanantena fa fiara iray no 
tao anatin’ny haraton’izy ireo ? Raha ny fampitam-baovao azo mantsy dia nirifatra nitsoaka ireo 
rehefa nahatifitra ilay mpamily. Nony tazan’izy ireo mantsy fa fiara telo no indray nifanaraka 
tafajanona teo amin’ny sakana nataon’izy ireo, avy hatrany dia nampiresahany ny basy teny an-tanan’izy 
Tamin’izany no nahavoa ilay mpamilin’ilay fiara voalohany. Nentina novonjena haingana tany 
toeram-pitsaboana ity lehilahy ity, kanefa noho ny habetsaky ny rà very sy ny halalin’ny ratra 
tsy tana intsony ny ainy. Nanao savahao ny faritra manodidina ny mpitandro filaminana rehefa avy 
saingy tsy nahitana na inona na inona, ankoatry ny taim-balan’ireo mpanafika. Na izany aza anefa, 
efa manokatra ny famotorana sy fanadihadiana izy ireo. 




















