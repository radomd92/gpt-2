FANAMBOARAN-DALANA : IZAY MISY HOHANINA IHANY NO MAHAMAIKA E !

Accueil > Gazetin'ny nosy > Fanamboaran-dalana : Izay misy hohanina ihany no mahamaika e ! 

Publié le 15 avril 2019 



Ambara mandrakariva fa ny lalana no toy ny lalandra amin’ny tenan’olombelona miantoka ny ain’ny 
iray. Izany hoe raha olombelona ratsy lalan-dra dia mety tsy haharitra ny fahavelomany. Toraka 
koa ny anjara-toeran’ny lalana eo anivon’ny fiainam-pirenena iray. Tato anatin’ny herinandro aloha izao dia lanonana lehibe ara-panjakana roa momba ny fanombohan’ny 
fanamboaran-dalana no nataon’ny fitondram-panjakana ka ny filohampirenena Rajoelina mihitsy 
tonga nanasongadin-tena tamin’izany. Ny voalohany dia ilay fanombohan’ny asa fanamboarana 
“lalana migodana” mampitohy ny seranan-tsambon’i Toamasina amin’ny lalampirenena faharoa 
Toamasina. Eo amin’ny 10 Km eo ny halavan’izy io, ka ny tanjona dia ny fanamaivanana ny fitohanana 
fikatsoan’ny fifamoivoizana ao an-drenivohitr’i Toamasina. 

Ny lanonana faharoa dia ny natao tamin’ny sabotsy teo tany Ambilobe satria natomboka tamim-pomba 
koa ny lalampirenena faha-5A mampitohy an’Ambilobe amin’i Vohemar. 

Samy tetik’asa iarahana amin’ny fitondram-panjakana sinoa ireo. 

Ny tsy aritra koa anefa dia ny fikojakojana ny lalana hatrizay. 

Tsara tokoa ny manomboka asa famakiana lalana vaovao fa tsy tokony ho latsa-danja ny fikojakojana 
lalana efa nisy, indrindra fa ireo tena fitaterana ny entana sy akora miantoka ny toekarem-pirenena. 
ary voalohany amin’izany ny lalampirenena faharoa mampitohy an’Antananarivo amin’i Toamasina. 

Raha ny hita aloha amin’izao fotoana dia simba ny ampahany betsaka amin’io lalampirenena faharoa 
Lavadavaka saika manemitra azy. Ny fiara mifamoivoy amin’izy io anefa isanandro, sady marobe 
mavesatra ny ankamaroany satria mitondra entana miaka-midina. 

Ny dikan’izany, raha vao misy fahasimbana kely dia tsy ela akory raha tsy voamboatra dia efa miitatra 


Raha nalaina ora 6, mandeha miadana, ny lalampirenena faharoa hatrizay, tsy vita izy amin’izao 
raha tsy ora 8 na mahery. Tombontsoan’iza izany ary faty antok’iza? Moa tsy an’ny firenena ny fahavoazana? 

Asa aloha fa toa tsy fantatry ny mpitondra akory izany satria ry zalahy fiaramanidina an’olon-tsotra 
privé) na fiaramanidina helikaoptera no andehanany rehefa mandeha miala ny lapam-panjakana 
zalahy dia honohono fotsiny no reny, ka matetika no tsy ivakiany loha. Jereo fa mailaka sy dodona ery ny mpitondra mikarakara lanonam-panjakana izahozahoana rehefa 
vatsian’ny avy any ivelany vola no hatao. Volabe tokoa aloha no mikoriana amin’ireo lalana roa 
etsy aloha ireo. Mahatratra 1 Tapitrisa dolara ny km iray. Aoka hotsorina fa “misy kopaka isasahana 
amin’izy ireny e! 

Etsy ankilany, ny tahiry hikojakojana ny lalàna (fonds d’entretien routier = Fer) indray dia tsy 
koa ny nihafarany satria toa tsy hita soritra any anatin’ny tetibolam-panjakana amin’ity taona 
ity, hono izany. Dia ho gaga ve isika raha tsy mivaky loha amin’izay fikojakojana ny lalana efa nisy 
fitondrana? Ka tsy misy “hohanina” ao ka inona no ndeha handrerahan-tena amin’izany? 

Io lalampairenena faharoa mampitohy an’Antananarivo amin’i Toamasina io aloha no noresahina 
io no maro mpampiasa indrindra saingy tsy tokony hadinoina fa voa mafy lavitra noho io lalampirenena 
io ny lalana hafa manerana ny Nosy. Satria koa tsy misy “hohanina” e! 

