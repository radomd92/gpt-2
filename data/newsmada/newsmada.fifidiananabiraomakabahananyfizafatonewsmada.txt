FIFIDIANANA BIRAO  : MAKA BAHANA NY FIZAFATO | NEWSMADA

Par Taratra sur 15/07/2017 

Efa mihetsikatsika. Miomana amin’ny fifidianana handrafitra ny biraony ny Fikambanan’ny zanaka 
faritanin’i Toliara. Nivory tetsy Andrefan’Ambohijanahary izy ireo, omaly, mialoha ny hanaovana 
fifidianana ny 6 aogositra izao. Anisan’ny misahana ny fikarakarana izany ny komitim-pifidianana 
ary nampahafantatra ny lalàna sy ny pitsopitsony rehetra hiatrehana izany. Anisan’izany ohatra 
momba ny filatsahan-kofidin’ireo ho filoha. Hanomboka ny 20 hatramin’ny 27 jolay ny fanaterana 
antontan-taratasy filatsahana, ka aterina eny amin’ny foiben’ny CEF etsy Besarety. Hampahafantarina 
rehetra ny 29 jolay, ny lisitry ny kandidà ary hanomboka ny 30 jolay hatramin’ny 5 aogositra ny fampielezan-kevitra, 
ny nambaran’ny filohan’ny komitim-pifidianana, Félice Adolphe. 



Les commentaires sont fermées. 

