FIFIDIANANA FILOHAMPIRENENA : MIALA ANY NY SAKAIZAN’NY MPANDRESY

Manomboka hita soritra izany fa i Andry Rajoelina no hibata ny fandresena raha tanteraka araka 
nieritreretan’ny mpikarakara azy ny fifidianana. Raha vao nanomboka fotsiny tokoa ny “savaranonando” 
“pré-campagne” tamin’ity hetsiky ny fifidianaa filohampirenena ity dia tsy vitsy ireo nahatsikaritra 
tsy ho azo tohaina ny ho fandresen-dRajoelina amin’ny fifidianana. 

Dia nitohy teny ny fitetezany faritra, ary nanomboka ny fampielezan-kevitra, ka mahatsapa ny 
fa manatombo be Rajoelina. 

Dia indro fa manomboka manao fifindran-tsokina manatona azy ary milaza sy manao fanambarana fa 
azy ny maro. Tsy tratra aoriana ireo mpanao ramasabomanga sy ny mpivadibadika isany ka milaza koa 
“manohana tsy misy fepetra ny kandida Rajoelina”. 

Hatramin’ireo nanohitra azy sy zary nifanao talapetraky ny mpiaotra tamin’ny Hvm ka niara-namaritra 
tetika rehetra hikapana ny lohan-dRajoelina no indro tsy menatra miseho vahoaka ka milaza fa “manohana 


Dia misy ny sahy milaza fa “rehefa nieritreritra lalina dia resy lahatra amin-dRajoelina”. 

Hatramin’ireo nijoro ho fahavalon’ny hetsi-bahoaka hatramin’ny 2009 sy ny farany teo (Aprily 
May 2018) no indro mijoro ka miseho ho mafana fo manohana an-dRajoelina. Ny sasany dia ireo lohalaharana 
fampanaovana sy fandraisana kolikoly teny amin’ny Antenimieram-pirenena (Paon d’or) no miseho 
manambara ny fanohanany an-dRajoelina. 

Amin’ny lafiny iray dia mahamenatra ny toa izany satria izay rehetra avy nandray anjara sy nametraka 
tamin’ny famotehana ny firenena ve izany dia mihazakazaka mitady lasy hialokalofana mba hanohizana 
fitadiavana tombontsoa manoloana ka na hitohy hatramin’ny famotehana ny vahoaka aza, dia tsy 
satria izay no tarigetra? Aza hadinoina fa matoa misy ny fanaovana “sakaizan’ny mpandresy” toa 
dia tsy ny tombontsoam-pirenena loatra no laharam-pahamehana amin’izy ireny fa ny tombontsoany 
ka na izy miaro ny efa azony sy te hampitombno an’izany (acquis), na izy mikatsaka ny mba hisehatra 
fitadiavana tombontsoa manokana amin’izay. 

Amin’ny lafiny iray koa anefa dia mety ho takian’ny vanim-potoana ihany ny tranga toa izany, raha 
ny fahavalom-pirenena eo anoloana ianao. Izany hoe “misy fotoana mahavoatery ny mpifahavalo 
na mpifaninana ara-pôlitika” miara-dalana, raha mieritreritra ny fahavalom-pirenena eo anoloana; 
ny tanjona dia ny hisakana ny fahavalom-pirenena tsy handeresy. Nitranga izany, ohatra tamin’ireny 
ny depiote 73 Ireny izay nahavoatery ny Tgv Mapar sy ny Tim ho tafara-dia. Fa raha hijery ny lavidavitra 
dia ny fiarahan’ny antoko pôlitika tsy mitovy tarigetra sy foto-kevitra tao anatin’ny rafitra 
raha hanohitra an-dRavalomanana tamin’ny 2005-2006-2007-2008-2009, n any tamin’ny fanoherana 
tamin’ny 1991 sy ny tamin’ny 2002. Tany Shina aza dia voatery niara-dalana ry Mao TSe Toung sy ry 
Kai-Chek rehefa hiara-hifanandrina amin’ireo mpanani-bohitra vahiny Japoney, ohatra. 

Mbola tsy nisy kosa aloha ny olona toa an’i Monja Jaona izay sahy nanambara tamin’ny fifidianana 
natao ny faha-7 Novambra 1982 toa izao hoe “tsy mila ny vaton’ireo olona efa nanana dian-tanana 
sy namotika ny firenena sy ny vahoaka Malagasy aho”. 

Ny olana anefa, raha ny eto amintsika dia tsy mitoetra fotsiny eo amin’ny fiaraha-miatrika ny fahavalo 
ny raharaha fa indraindray dia ireny fahavalo omaly ireny indray no lasa mahazo avara-patana na 
lakozia fa ny “akoho taman-trano “ lasa eny antokontany. Dia itokisana tokoa ve ny tranga toa izany? 

