ANOSIZATO : MPANGALATRA MENAKA ROALAHY VOATIFITRA, ENINA HAFA VOASAMBOTRA – MIDI MADAGASIKARA

Voasambotr’ireo pôlisy avy amin’ny sampana miady amin’ny heloka bevava etsy Anosy, ny valo lahy 
ho nandroba fivarotana karàna iray tetsy Anosizato. Andian’olona nitondra fitaovam-piadiana 
niditra an-keriny tao amin’ity tokotanina orinasa mpaninjara entana ilaina isan’andro iray 
amin’iny faritra Anosizato ity, ny faran’ny herinandro teo. Trano fitoeran’entan’ity orinasa 
io nirotsahan-dry zalahy sasak’alina io. Avy hatrany dia nivantana teny amina fiarabe iray nitondra 
menaka niantsona teo an-tokotany ry zalahy ireto. Mora tamin’izy ireo ny nandrovitra ny labasin’ilay 
ary dabana menaka maromaro no lasan’izy ireo tamin’izany. Rehefa naheno ny kotaba nataon’ireo 
nitatitra ny entana ny tompon-trano niaraka tamin’ny mpiambina, avy hatrany dia nitifitra ireto 
tamina basim-borona. Voa tamin’izany ny roalahy tamin’ireto mpanafika, nirifatra nitsoaka 
ny ambiny, namela ireo entana norobaina. Tamin’ny fahatongavan’ny pôlisy teny an-toerana ,dia 
ireto mpangalatra roalahy ireto. Natao ny fanadihadiana an’izy ireo, taorian’ny fitsaboana 
azy. Tamin’izany no nahafantarana ireo namany hafa, hoy hatrany ny fanazavana azo tamin’ireo 
filaminana. Teny amin’iny faritra Anosizato Atsinanana iny avokoa no nisamborana ireto olon-dratsy 
Misy mpamily sy mpanampin’ny mpamily, mpiray tsikombakomba tamin’ireo tompon’antoka, ary mpividy 
Vehivavy ity farany, ary mbola nahitana dabana menaka 32 tao an-tranony. Raha ny fanazavana hatrany, 
nanome toky ireto mpangalatra ity vehivavy ity, fa hovidiny avokoa ireo menaka izay azon’ireto 
ireto. Marihana, hoy hatrany ireo pôlisy, fa efa voaroba ity orinasa ity, ny 6 febroary teo, ka dabana 
dimampolo mahery teo no very, izay hita tao an-tranon’ilay mpividy halatra. Omaly ihany no nohenoina 
anivon’ny Fampanoavana izy valo mianadahy ireto. 




















