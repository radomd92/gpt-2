FARAFANGANA : DIMY LAHY MPANAO FANAFIHANA SY MPANGALATRA TAOLAM-PATY, SARON’NY POLISY – MIDI MADAGASIKARA

Noho ny fanomezam-baovao marim-pototra ny mpitandro filaminana avy tamin’ olona tsara sitra-po 
ny fisamborana ireo jiolahy rain-dahiny sy ikoizana amin’ny halatra omby sy vaky trano arahina 
olona ary halatra taolam-paty, dia nody ventiny ny ezaka natao, ka ravan’ny Polisy avy ao amin’ny 
Brigade Régionale de sécurité Publique » Atsimo Atsinanana ny jiolahy dimy nitam-basy ; izay nokarohina 
ny fotoana ela. Raha ny fanazavana azo, tsy latsaky ny folo ny olona efa matin’ireto jiolahy tanora 
nandravarava ireto, ka anisan’izany ny famonoana ny mpiasan’ny « Madagascar National Parks » 
tao Manombo. Ireto jiolahy ireto ihany koa, hoy ny Commissaire divisionaire Andrianony Philibert, 
nangalatra ny lakolosin-dry mompera tao Maropagnahy, any amin’ny Kaominina Manambotra Atsimo, 
Farafangana. Tamin’ny famotorana natao azy ireo, dia niaiky ny helokabevava vitany ireo jiolahy 
hoy ity manamboninahitra jeneraly ity, ary ny zoma teo no niakatra Fitsarana izy dimy lahy voarohirohy, 
notanana am-ponja vonjimaika avokoa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

