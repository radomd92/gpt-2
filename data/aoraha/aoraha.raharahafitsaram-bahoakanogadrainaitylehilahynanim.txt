RAHARAHA FITSARAM-BAHOAKA :: NOGADRAINA ITY LEHILAHY NANIMBA FIARAN'NY ZANDARY • AORAHA

Voasambotra noho ny fanimbana fiaran’ny zandary, nandritra ny fihetsiketsehana, toy ny trangana 
niseho teny Ambohimanambola, ny sabotsy lasa teo, ny lehilahy iray. Natolotra ny Fampanoavana 
afak’omaly, ka notanana am-ponja vonjimaika eny Antanimora. 

Noentina nanoloana ny mpitsara mpanao famotorana ihany koa ny lehilahy dimy voatondro ho jiolahy 
niharan’ny hatezeran’ny olona, tamin’io sabotsy io. Vokany, naiditra am-ponja ihany koa izy 
lahy ireo. «Voatery nampiasa baomba mandatsa-dranomaso ny zandary tonga teny an-toerana nanaparitahana 
olona nikasi-tanana azy dimy lahy. Nisy nanohitra ny olona sasany. Simba sy vaky tamin’izay ny 
tamin’ny fiaran’ny zandary tonga teny. Lehilahy iray no voasambotra», hoy ny zandary. Samy naratra 
dimy lahy niharan’ny fitsaram-bahoaka. 

Tsiahivina fa nisy fanafihan-jiolahy teny Ambohimanambola, ny alin’ny zoma lasa teo. Fivarotana 
no lasibatra. Ny ampitso dia nisy nahita tao anaty kirihitr’ala ny lehilahy vahiny dimy, toy ny 
momba an’iny fanafihana iny. Nifanaitra ny fokonolona. Voatora-bato sy voadaroka izy dimy lahy 
noahiana ho jiolahy. Noentin’ny zandary natao famotorana izy ireo ka izao niafara tamin’ny fanagadrana 
izao. 









Enregistrer mon nom, mon e-mail et mon site web dans le navigateur pour mon prochain commentaire. 



