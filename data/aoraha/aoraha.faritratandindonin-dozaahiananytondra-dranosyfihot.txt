FARITRA TANDINDONIN-DOZA :: AHIANA NY TONDRA-DRANO SY FIHOTSAHAN’NY TANY • AORAHA

Tombanana hisy ny tondra-drano sy ny fihotsahan’ny tany amin’ny faritra maro, indrindra ny any 
avaratra andrefana sy eto afovoan-tany, araka ny filazana avy any amin’ ny sampana mpamantatra 
toetrandro. 

Hitondra oram-baratra any amin’iny faritra andrefana sy avaratra andrefan’i Madagasikara iny 
tangoran-drahona ao amin’ny lakandranon’i Mozambika sy ny talio hoentiny. Vinavinaina hanatona 
morontsiraky ny Nosy, rahampitso, io tangoron-drahona io. Hiitatra tsikelikely izany, ka hahazo 
ny ankamaroan’ny faritra manerana ny Nosy. Ho mafy ihany koa ny fitsokan’ny rivotra amin’ireo 
voatanisa ireo, izay mahatratra 40 hatrany amin’ny 50km/ora, sady arahina tafiotra mety hihoatra 
63km/ora. 

Hidina be kosa ny maripàna ambony indrindra eto amin’ ny afovoan-tany. Nahazo fampitandremana 
mena amin’ny habetsahan’ny rotsak’orana ny any Melaky, Boeny, Betsiboka, Vatovavy Fitovinany 
Analalava. Miloko mavo kosa ho an’Analamanga, Bongolava, Itasy, Alaotra Mangoro, Belo Tsiribihina, 
Miandrivazo, Marolambo, Mampikony, Boriziny, Antsohihy, Mandritsara, Befandriana avaratra, 
Ambanja ary Nosy Be. 









Enregistrer mon nom, mon e-mail et mon site web dans le navigateur pour mon prochain commentaire. 



