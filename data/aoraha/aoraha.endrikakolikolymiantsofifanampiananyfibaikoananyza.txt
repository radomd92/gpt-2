ENDRIKA KOLIKOLY :: MIANTSO FIFANAMPIANA NY FIBAIKOANA NY ZANDARIMARIA • AORAHA

Nahitsy ny jeneraly Randriamanarina Jean Christophe, Sekreteram-panjakana miadidy ny Zandarimariam-pirenena, 
amin’ny Antenimieran- doholona, omaly, raha namaly ny fitarainan’ny loholona Rakotozafy Jean 
momba ny voalazany fa fakàna vola ataon’ireo zandary sasany, any Anjozorobe. 

“Betsaka ireo zandary efa naiditra am-ponja. Mbola betsaka ireo hiatrika filankevi-pifehezana, 
ho ato. Koa miantso izay olona manana fitarainana izahay mba hanatona hilaza izany aty aminay”, 
io mpikambana ao amin’ny governemanta io. 

Nanazava ihany koa ity jeneraly tompon’ andraikitra voalohany eo anivon’ny zandarimaria ity 
“raha toa ka tsy misy ny fandraisana andraikitra ataon’ny olona voakasika na manana porofo momba 
fandikan-dalàna ataon’ny zandary ireny dia mety hametra-panontaniana indray isika hoe toa mbola 
miverina miasa ihany ilay zandary voampanga. Na mahazo fahafahana aza mantsy ny zandary iray voampanga 
amin’ny Fitsarana ka mbola misy ny mampiahiahy araka ny didim-pitsarana momba azy dia tsy maintsy 
hahazo sazy ara-miaramila izy. Raha afaka madiodio kosa ilay zandary dia tsy misy ihany koa ny sazy 
azo atao aminy dia miverina miasa ihany izy”, hoy hatrany ny jeneraly Randriamanarina Jean Christophe. 









Enregistrer mon nom, mon e-mail et mon site web dans le navigateur pour mon prochain commentaire. 



