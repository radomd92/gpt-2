LAMESA TENY SOAMANDRAKIZAY :: VEHIVAVY IRAY NAMOY NY AINY, OLONA ROANJATO NARARY • AORAHA

Renim-pianakaviana iray no namoy ny ainy, ny sabotsy lasa teo, teny Soamandrakizay. Nihetsika 
ny hasemporana efa nitaiza an’ ity vehivavy lehibe manodidina ny enim-polo taona ity. Efa noentina 
amin’ny toerana fandraisana an-tanana ny marary tao Soamandrakizay izy, saingy nalefan’ireo 
tany amin’ny hopitaly ka teny an-dalana no tapitra ny ainy. 

Avy eto Antananarivo ihany ity renim-pianankaviana ity, raha ny fanazavan’ny Pr Nicole Rakotoarson, 
nisahana ny lafiny ara-pahasalamana teny Soamandrakizay nandritra ny hetsika nomanina teny 
ny fandalovan’ny Papa Fransoa. 



Manodidina ny roanjato kosa ireo marary teny an-toerana raha ny fanampim-panazavana voaray. 
enina no tsy maintsy nalefa teny amin’ny hopitaly, ny sabotsy. Miisa folo ny alahady. Isan-karazany 
aretina nahazo an’ireo olona marary ireo, toy ny fanintona sy ny aretin-kibo. Maro ireo zazakely 
nandalo tao amin’ity toeram-pitsaboana ity. Tsy maintsy nandeha nody alohan’ny faran’ny fotoana , ohatra, ny renim-pianakaviana iray niaraka 
zanany kely taorian’ny fizahana nataon’ny mpitsabo an’ilay zaza. Tratran’ny tsy fahasalamana 
koa hatramin’ny sasany tamin’ireo mpitandro ny filaminana teny an-toerana. 

“ Anisan’ny antony nahabetsaka an’ireo marary ny vovoka be sy ny rivotra tety an-toerana”, hoy 
fanampim-panazavan’ny Pr Nicole Rakotoarson. Marihina fa anisan’ny nanampy an’ireo mpiasan’ny 
teny Soamandrakizay ireo mpilatsaka an-tsitrapo manodidina ny dimanjato. Ireto farany no nanoro 
sy nandray anjara tamin’ny fitondrana an’ireo marary tany amin’ilay toerana voatokana. 

Ankoatra azy ireo, fiara fitaterana marary efatra amby roapolo no indray nisalahy tamin’ny fiatrehana 
lamesa teny Soamandrakizay. 









Enregistrer mon nom, mon e-mail et mon site web dans le navigateur pour mon prochain commentaire. 



