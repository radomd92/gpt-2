FANAFIHANA TENY AN-DALANA :: LEHILAHY NOVONOINA TEO IMASOM-BADINY • AORAHA

Nitrangana asan-jiolahy teny amin’ny lalana teny Tsiadana Ambohidempona, tamin’ny alin’ny 
lasa teo tokony ho tamin’ny fito ora sy sasany. Lasibatra ny mpivady iray. Voalaza fa voadaroka 
voavely tamin’ny antsibe teo imasom-badiny ilay lehilahy, manodidina ny telopolo taona. Nitarika 
fahafatesany ny ratra mafy nahazo azy, fotoana vitsy nahatongavany teny amin’ny hopitaly. 

Mpivarotra eny Ankatso ireto mpivady niharam-boina ireto. Nody hariva avy nivarotra izy ireo, 
zoma io, no nosakanan’ny andian-dehilahy vitsivitsy. Heverina ho efa narahan’ ireo jiolahy mialoha 
mivady. Teo amin’ny lalana mangingina no nanararaotan’ireo tsy mataho-tody nanaovana ny asa 
«Noeritreretin’ireo mpanafika fa mitondra vola mody na misy volabe teny amin’izy mivady. Noterena 
izany izy ireo. Tsy nitsitsy ireo jiolahy. Novelesina tamin’ny antsy ilay lehilahy. Toa tsy nokitihin’izy 
ilay vehivavy. Nanao tifi-danitra, nialoha ny nandosirany ireo olon-dratsy», araka ny fitantaran’ny 
mipetraka eo amin’ny manodidina ny toerana nisehoan’ny fanafihana. Nihoson-drà, avy eo, noentina 
hatrany teny amin’ny hopitaly itsy maratra. Tonga haingana teny an-toerana ny polisy avy ao amin’ny 
polisy etsy Ambohijatovo, saingy efa tsy nahatratra an’ireo jiolahy. Noraisin’ny borigady misahana 
heloka bevava (Bc) ny fanadihadiana. 

Tsy vao sambany no misy asa fanendahana eo Ambohidempona io fa efa an-taonany, ka maro olona mpody 
manodidina ny amin’ny valo ora no efa lasibatr’ireo olon-dratsy teo, raha ny fanazavan’ireo mpampiasa 
lalana mamonjy fodiana eny Ambolokandrina, Ankatso, Ambohipo sy Antsahameva iny. 









Enregistrer mon nom, mon e-mail et mon site web dans le navigateur pour mon prochain commentaire. 



