MAHAJANGA : TELOLAHY TRATRA NITONDRA TAOLAM-PATY 28 KILAO – MIDI MADAGASIKARA

Andeha hamidy eto Mahajanga ireo taolam-paty ireo no tra-tehakin’ny mpitandro filaminana tao 
ny alatsinainy maraina lasa teo. Milanja 28 kilao nalaina tamina fasana fianakavina iray atao 
Maromalandy tany amin’iny faritra Mariarano distrikan’I Mahajanga faha 2 iny. Telolahy izy ireo 
nosamborina avy hatrany taorin’ny velapandrika natao. Olona tsara sitrapo nahatsikaritra ny 
malaton’izy ireo no nampandre ny fisian’ireo mpanao halatra taolam-paty ireo tany amin’iny faritra 
atsinanan’ny Mangatokana iny. 

Araka ny nambara dia any Amborovy manakaiky ny pôtô mainty ao no misy ny mpividy an’ireo taolam-paty 
eto Mahajanga. 7 hetsy ariary no andraisany ny kilao amin’izany ary izy ireo ihany no mandaja azy 
tonga any ny entana. Eo ampikarohany ity farany, indrindra moa ireo mpitandro ny filaminana amin’izao 
miaraka amin’ireo namany sasany izay tafaporitsaka tamin’ny fisamborana izay natao. Ny ampitso 
dia nampiakarina eny anivon’ny fitsarana ny raharaha. Ny eto Mahajanga izay samy mbola mametra-panontaniana 
hoe : ho atao inona tokoa moa ireo taolam-paty angalarina ireo no hanimbazimbana ny razana malagasy 
izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

