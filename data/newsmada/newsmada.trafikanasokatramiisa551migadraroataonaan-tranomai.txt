TRAFIKANA SOKATRA MIISA 551: MIGADRA ROA TAONA AN-TRANOMAIZINA SADY MANDOA LAMANDY 10 TAPITRISA AR IREO VOAMPANGA ROA | NEWSMADA

Par Taratra sur 18/04/2019 

Nivoaka ny 8 avrily teo, tany Mahajanga ny didim-pitsarana mikasika ireo olona voarohirohy nanao 
sokatra miisa 551. Miisa dimy izy ireo, ka nohelohin’ny fitsarana higadra roa taona an-tranomaizina, 
mihatra, ny roa, i Marofo sy Rtoa Anita, miampy fandoavana onitra 10 tapitrisa Ariary. Nanenjehana 
roa ireo, ny tsy fanarahan-dalàna satria nitazona sokatra tao an-trano, ny fitaterana biby arovana, 
fivarotana ary ny tsy fijerena ny lafiny fahasalaman’ireo sokatra ireo. Tsy mahazo mivoaka ny 
Mahajanga koa izy roa ireo mandritra ny roa taona. Manampy ireo, mandoa vola ho fanonerana (dommages 
intérêts) mitentina 10 tapitrisa Ar ihany ho an’ny minisiteran’ny Tontolo iainana sy ny ala. 

Navotsotry ny fitsarana noho ny fiampangana tsy nitombina kosa ny olona telo. Rtoa N., nenitoan’i 
i Djo., vadin-dRtoa N. ary A. Dja., tompon’ny trano nahitana ireo sokatra. 

Mpianakavy avokoa ireo voarohirohy 

Raha tsiahivina ny tantara, nisy sokatra miisa 551, tratran’ny zandary niaraka tamin’ny tompon’andraikitry 
Foibem-paritry ny Ala sy ny tontolo iainana any an-toerana 

tao amin’ny tokantrano iray, ny 26 avrily 2018, tany Tsararano Mahajanga. Notazonin’izy ireo 
olona roa, Rtoa A., nilaza fa mpiandry ny trano, sy A. Dj…, tompon-trano. Anisan’ny voarohirohy 
i D, vadin –dRtoa A., tompon-trano. Nampiditra ny fiara 4×4 nitondra ireo sokatra kosa i Marofo, 
nenitoany i Rtoa N. 

Izany hoe, raha fehezina, mpihavana, mpianakavy avokoa izy ireo, ny olona milaza fa mpiandry trano, 
tompon-trano, saingy samy misy ny lafiny fehezan-dalàna manenjika azy ireo avy. Marihina fa efa 
tamin’ny resaka trafikana sokatra ihany koa i Dj., tompon-trano, saingy navotsotry ny fitsarana 
tsy ampy ny vesatra nanenjehana azy tamin’ity raharaha ity. 



Les commentaires sont fermées. 

