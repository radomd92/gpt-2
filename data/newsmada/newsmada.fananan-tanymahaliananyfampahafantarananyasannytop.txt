FANANAN-TANY: MAHALIANA NY FAMPAHAFANTARANA NY ASAN’NY « TOPOGRAPHE » | NEWSMADA

Par Taratra sur 13/06/2019 

“Mbola maro no tsy mahalala ny tena asan’ny “topographe” sy ireo fitaovana ampiasaina amin’izany”, 
Ratiarison Saddà Eric, filohan’ny fikambanan’ny mpianatra nivoaka ho injeniera “topographe”, 
amin’ny Enam. Izay indrindra ny nahatonga azy ireo hikarakara hetsika, “Land surveyor’s week”, 
amin’ny lapan’ny Kolontsaina etsy Mahamasina, nanomboka omaly. 

Efa maro ireo liana tamin’ny hetsika, toy ny mpianatra, manana vina ny hiditra eo amin’ity sehatra 
iray ity. Raha fintinina, mandrefy ireo zavatra rehetra eo ambonin’ny velaran-tany iray (zavatra 
sy ireo naorina) sy mametraka izany anaty sarin-tany ny asan’ny “topographe”. 

Misy ny fampirantiana ary miara-dalana amin’izany ny fifanakalozan-kevitra eo amin’ny mpitsidika 
ireo matihanina. Hofaranana amin’ny fiaraha-mifaly ny hetsika, eny amin’ny Paon d’or Ivato, 
hariva. 





Les commentaires sont fermées. 

