FANAKORONTANANA SAIM-BAHOAKA, FAKANA AN-KERINY : KAROHIN’NY ZANDARY TATANDRAZA MARC | NEWSMADA

Par Taratra sur 15/01/2018 

Karohina Tatandraza rehefa nahabe resaka teto amin’ny tanàna. Fanakorontanana saim-bahoaka, 
vaovao tsy marina, fakana an-keriny… anenjehana azy avokoa. 

Nilaza ny teo anivon’ny zandarimaria fa efa tamin’ny taona 2017 no nisy didy fampikarohana sy fisamborana 
ity, saingy nitsoaka foana izy io. « Fandikan-dalàna maro ny anenjehana azy tamin’ny faritra maromaro 
amin’ny Nosy, noho ny fitorian’olona maromaro azy. Mbola mitohy miafina tsy sahy mipoitra izy 
ary mbola mitohy, noho izany, ny fikarohana azy », hoy ny zandary. Araka ny fanazavan’ny zandary 
tamin’ny volana mey 2017 teo, efa nisy olona miisa roa mpiray tsikombakomba aminy tamin’ny fakana 
zaza tsy ampy taona miisa 12, avy tany Mananara Avaratra sy Soanierana Ivongo, nentiny nankany 
no efa tafiditra am-ponja vonjimaika ao amin’ny fonjan’Ambovombe Androy. Nanao ny famotorana 
zandary any an-toerana ka nahatrarana ireo olona ireo. Tatandraza Marc kosa nandositra ka mbola 
hita hatramin’izao. 

Nanazava ihany koa ny zandary fa efa nanao fanadihadiana lalina momba ny vidéo sy vaovao naparitaky 
Marc, fa tsy tany Bekily na iray segondra izy ary tsy nisy fanambarana fahafatesana na fangatahan-dalana 
fandevenana natao momba azy tany amin’izany distrika izany sy ny fokontany rehetra misy any an-toerana. 
Manambara ny zandary fa mbola mitohy ary mbola manan-kery ny “avis de recherche” an’i Marc Tatandraza, 
efa nivoaka hatramin’ny taona teo aloha, ka ilazana izay rehetra mety mahita na mahalala izay toerana 
azy mba hilaza haingana amin’ny mpitandro filaminana akaiky azy indrindra », hoy ny zandary. 

Milaza hilatsaka ho filoha 

Na eo aza ity fanambarana nataon’ny zandary ity momba an’i Marc Tatandraza, mitohy ihany ny karazana 
sy fanelezana vidéo ataony amin’ny tambajotra sosialy. Milaza fa hilatsaka ho fidiana ho filoham-pirenena 
io. Nisy ihany koa ny fanelezana fa raha samborina izy sy gadraina, hanapoaka an’i Tsiafahy. 

Raha tsiahivina fohy ny niantombohan’ity raharaha ity, ankoatra ny fakana an-keriny nolazain’ny 
nanao fanambarana fa ho faty ary ho velona indray izy. Nisy ny fanaparitahana video maromaro tamin’izany. 
resabe tamin’ny tambajotra sosialy, teny amin’ny fiaraha-monina rehetra teny izy ity. Maro ny 
tena hoe aiza ny fandraisana andraikitra ataon’ny fanjakana amin’ny toe-javatra tahaka izao. 
ity ny zandary fa mikaroka ka ho hita eo ny vokany. 



Les commentaires sont fermées. 

