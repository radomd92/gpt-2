TOLIARA : TRATRA NAMPIRAFY RAMATOA, RAIKITRA NY ADY ANDALAM-BE – MIDI MADAGASIKARA

Tovovavy iray manodidina ny 20 taona no tratram-badiny (sahabo 40 taona mahery) izay nandeha hiasa 
nampiaraka sy nifanoroka ary nifamihana be tamin’ny sipany, tsy lavitra trano fandraisam-bahiny 
fisakafoana lehibe iray tao Toliara, ny faran’ny herinandro teo. Rafitra avy hatrany ny ady. Ny 
rangahy tompom-bady sady nidaroka an-dramatoa vadiny no nanaitra ny teo amin’ny manodidina sy 
mpandalo. Raha ny vaovao voaray dia hamangy an-dreniny marary no nialan-dramatoa tao an-trano, 
avy nisakafo antoandro. Tsy izany anefa no nisy, fa izao izy tratram-badiny nizara sy nilalao fitiavana 
olon-tiany hafa izao. Niala sady nitsoaka moramora boramena menatr’olona kosa ilay lehilahy 
tsy afaka niaro an’ilay sakaizany nigogogogo nitomany sady nifona mafy tamin’ny vadiny fa tsy 
intsony ny hadalany. Raha ny tsilian-tsofina, dia vady natolotra/namboarina noho ny lova tsy 
mbola mahazo laka any Atsimo ireto mpivady. Talohan’ny nahavitan’ny mariazin’ity tovovavy anefa 
volana latsaka kely izay) no efa niaraka roa taona tamin’ity sipany ity izy. 


















