AMBOSITRA :  MPAMAKY TRANO MATIN’NY FITSARAM-BAHOAKA – MIDI MADAGASIKARA

Lehilahy iray sahabo ho 55 taona izay voalaza ho mpamaky trano, no nanamparan’ny olona hatezerany, 
matin’ny fitsaram-bahoaka tao Ambalamanakana, Distrikan’Ambositra, ny alakamisy lasa teo. 
namelan’ny fokonolona mihitsy raha tsy tapitra ny ainy, satria malaza ratsy amin’ny halatra, 
tsy mety fay amin’ny asa ratsiny ity rangahy gadralava ity. Araka ny vaovao voaray avy any an-toerana, 
nahazo vahana ny vaky trano sy ny hala-botry tao amin’ity tanàna ity. Tokantrano iray no nisy namaky 
alakamisy io. Niara-nientana avy hatrany ny mpiray tanàna leom-boan’anana nanao ny fikarohana, 
ity lehilahy ity no voapaingotra. Tsy nisy niantra azy ny rehetra, fa samy nanampatra ny hatezerany 
sy nidaroka azy avokoa, ka nitarika ny fahafatesany. 




















