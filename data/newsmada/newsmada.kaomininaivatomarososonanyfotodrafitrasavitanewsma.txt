KAOMININA IVATO  : MARO SOSONA NY FOTODRAFITRASA VITA | NEWSMADA

Par Taratra sur 05/09/2017 

CSB II, EPP, lalana, magazay sy tsena. Ireo ny fotodrafitrasa goavana vitan’ny kaominina Ivato 
anatin’ny roa taona nitantanan’ny ben’ny Tanàna Randrianarisoa Penjy. Notokanana omaly ireo 
ireo izay niarahana tamin’ny tompon’andraiki-panjakana maro. 

Fanomezana manokana avy amin’ny Praiminisitra Mahafaly Solonandrasana Olivier mivady ny CSB 
any Ambodirano, nasiam-panavaozana tanteraka. Arifomba ny fitaovana izay misy fitsaboana ny 
sy ny ativava, fiterahana, fizaham-pahasalamana…. 

Avy amin’ny hetram-bahoaka madiodio kosa ny vola nanamboarana ny EPP vaovao ao Ilaivola. Nitentina 
tapitrisa Ar ny tentim-bidin’ny fanamboarana ity EPP ity izay ahitana efitranon-tsekoly enina. 

Nisy ny fanampiana avy amin’ny vondron’orinasa sinoa nahafahana namatsy dabilio sy latabatra 
seza. May ny EPP teo aloha. Voatery nianatra tamin’ny efitrano tsizarizary ny mpianatra ka ratsy 
voka-panadinana. 

Izany indrindra no nanosika ny ben’ny Tanàna sy ny ekipany hanangana ity EPP vaovao ity ao amin’ny 
Ilaivola izay ho azon’ny mpianatra ianarana amin’ity taom-pianarana vaovao ity. 

Notokanana ihany koa ny lalana mirefy 400 m mihazo ny INPF. Vita “beton” izany lalana izany ary mahatanty 
sy orana. 

Nampanantena ny ben’ny Tanàna fa hitohy ny asa. Eo am-pamaranana ny Tranompokonolona any Mandrosoa 
kaominina amin’izao fotoana izao. Eo koa ny fanohizana ny fanamboaran-dalana izay lalandra mampifandray 
mponina ao an-tanàna. 



Les commentaires sont fermées. 

