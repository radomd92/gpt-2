OLANA ENY AMIN'NY ONIVERSITÉ :: NIROTSAKA AN-DALAMBE IHANY KOA IREO MPIANATRA TENY ANKATSO • AORAHA

Nanao fitokonana an-dalambe ireo mpianatra teny Ankatso, omaly. Vao maraina dia efa raikitra 
fihantsiana sy tora-bato. Nikatona avokoa ireo tsena teny amin’ny manodidina. Nikatso nandritra 
fotoana maharitra ny fidirana teny amin’ny toeram-piantsonan’ ny taksibe. 

Tamin’ny 10 ora sasany tany ho any no tonga teny an-toerana ireo mpitandro filaminana nanaparitaka 
ireo tamin’ny baomba mandatsa-dranomaso. Niverina tany amin’ny toerana nisy azy ireo mpianatra 
avy eo ary efa taorian’ny mitatao vovonana vao nitsahatra ny fitokonana. 

Teboka maromaro no angatahan’ireo mpianatra ka nahatonga izao fitakiana izao. Anisan’izany 
fampiakarana ny vatsim-pianarana, ny fampiharana ny LMD sy ny maro hafa. “Tamin’ny dimy taona 
no niakatra farany ny vatsim-pianarana.10% no azo tamin’ izany raha 100% no nangatahana ka mbola 
hatrany izahay ny hamenoana izany ho 100%. Hita ho manjavozavo koa ny fampiharana fomba fampianarana 
ny LMD”, hoy Rasolonirina Odilon, solontenan’ny mpianatra avy ao amin’ny sampam-pianarana Siansa. 

Notsindrian’ny solontenan’ ny mpianatry ny sampam-pampianarana Siansa fa tsy misy tsindry avy 
mpampianatra mpikaroka ny hetsika nataon’izy ireo. Voalaza ihany koa fa mbola hitohy ny fitokonana 
tsy voavalin’ny tompon’andraikitra ny fangatahan’ izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



