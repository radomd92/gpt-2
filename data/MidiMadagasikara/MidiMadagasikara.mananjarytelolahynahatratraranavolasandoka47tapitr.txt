MANANJARY: TELOLAHY NAHATRATRARANA VOLA SANDOKA 4,7 TAPITRISA ARIARY – MIDI MADAGASIKARA

Olona telolahy nivahiny tamina fandraisam-bahiny iray, tao amin’ny fokontany Antanambazaha 
no tra-tehaky ny Zandary niaraka tamin’ny vola sandoka mitentina efatra tapitrisa sy fito hetsy 
ny harivan’ny 19 septambra teo. Noho ny fanomezam-baovao marim-pototra avy tamin’ny olona tsara 
tamin’ny alalan’ny antso tamin’ny finday ny mpitandro filaminana no nahafahana nisambotra azy 
lahy ireto raha mbola teo am-panomanana ny teti-dratsiny. Raha ny fantatra, araka ny fampitam-baovao 
any an-toerana, dia avy ao amin’ny kaominina Tsiatosika ny roa tamin’ireo jiolahy, ary avy any 
kaominina Marokarina kosa ny anankiray. Photocopie. Saika hatakalo tao Manajary ireto vola sandoka iray alina ariary miisa 470 ireto, 
ahitana marika sarina lohan’omby sy mamiratra amin’ny sisiny toy ny vola tena izy ireto vola sandoka 
ireto, ary irony fitaovana fanaovana dika mitovy na “photocopie” ireny no nanaovana azy, izao 
izao. Raha ny fanazavana voaray hatrany dia vola sandoka iray hetsy ariary no hatakalo vola tena 
dimy alina ariary. Amin’ny fotoana mampiakatra ny vokatra sy mandritra ny fotoam-piotazana ao 
no mampirongatra ny fiparitahan’ny vola sandoka, hoy ny Zandary, ary fanindroany ny tranga nisy 
taona ity. Aorian’ny fanadihadiana dia hatolotra ny fitsarana tsy ho ela izy telolahy ireto, hoy 
vaovao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

