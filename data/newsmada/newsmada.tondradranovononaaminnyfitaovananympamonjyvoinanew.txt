TONDRADRANO: VONONA AMIN’NY FITAOVANA NY MPAMONJY VOINA | NEWSMADA

Par Taratra sur 02/10/2018 

Nahazo fitaovana maoderina entina hanatsarana ny asany sy hanampiana haingana ny mpiara-belona 
sampana mpamonjy voina etsy Tsaralalàna. Nahitana fisintonana rano raha sendra misy ny tondradrano 
mahavita mitroka rano 6 000 litatra isaky ny iray minitra izany fitaovana izany. Azo entina any 
saro-dalana hamonjena ara-potoana ireo traboina izany. 

Eo ihany koa ny kojakoja maro ampiasaina amin’ny famonjena voina. Ankoatra izany, nahazo fitaovana 
amin’ny asany sy ahafahany miaro ny tenany ny mpamonjy voina. Na sarotra aza ny lalana nitondrana 
fitaovana teto an-tanindrazana, tsy nikely soroka ireo mpanome fa tonga eto Antananarivo Renivohitra 
fitaovana ireo. 

Anisan’ny lesoka hatramin’izay ny tsy fahafahan’ny mpamonjy voina miditra amin’ny toerana feno 
vokatry ny tsy fisian’ny fitaovana mifandraika amin’izany. Voavaha, araka izany, ny olana ankehitriny. 



Les commentaires sont fermées. 

