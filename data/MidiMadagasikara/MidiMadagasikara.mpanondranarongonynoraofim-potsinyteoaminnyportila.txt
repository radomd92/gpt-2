MPANONDRANA RONGONY : NORAOFIM-POTSINY TEO AMIN’NY “PORT” ILAY KOMORIANINA – MIDI MADAGASIKARA

Milanja 16 kilao mahery ireo rongony nokasaina haondrana ireo. Ny zoma lasa teo no saron’ny mpiasa 
fadin-tseranana teto Mahajanga ilay tovolahy. Fomba hafa mihitsy no saika hanondranana ireo 
Nandrasan’izy ireo ny sambo farany amin’ireo telo nandeha tamin’io zoma io no saika hanondranana 
rongony. Natao tao anatin’ny tavoangy na “bouteil à gaz” ary nalefa toy ny colis rehetra alefa any 
Tsikaritry ny mpiasa ny faditseranana avy atrany nefa ny fihetsika hafahafa nataon’ireo tovolahy, 
ihany koa ny fahitana ilay tavoangy ny gaz mivohitra teo ampivôny rehefa notapahana sy natao “soudure” 
nolokoina maintso ihany. Ireo no nanintona azy ireo hanao ny fisavana ka vaky nandositra avy atrany 
ireo taorin’izay. Roa lahy izy ireo no nikasa hanao izao teti-dratsy izao. Rehefa raikitra ny fifanenjehana, 
iray tratra ary ny iray hafa tafaporitsaka ka mbola karohana atramin’izao. Matotra ny fiara-miasa 
amin’ireo polisim-pirenena sy ireo mpiasa ny faditseranana tamin’ny fahatratrarana ireto zava-mahadomelona 
satria samy nandray ny anjara tandrifiny ny tsirairay avy ka nahazoana ny vokatra. Nohamafisin’ny 
vaovao ny faditseranana eto Mahajanga Atoa Zafisolo Max fa ho entitra atrany ny fisavana ho ataon’ireo 
rehetra manomboka eto. Tsy hoe gaboraraka hoy izy ny taloha fa amafisina ny fomba fiasa mba hisin’ny 
sy fampiarana ny lalàna velona amin’ireo izay fantatra fa manao ny tsy mety. Voararan’ny lalàna 
eto Madagasikara ny fifohana, ny fivarotana, ny fampiasana sy ny fanondranana ny rongony ary misy 
sazy mifandraika amin’izany. Omaly no nantolotra ny fitsarana io tovolahy teratany komorianina 
ary fantatra fa nampidirina am-ponja vonjimaika izy eny amin’ny fonja fanarenana Marofoto Mahajanga. 




















