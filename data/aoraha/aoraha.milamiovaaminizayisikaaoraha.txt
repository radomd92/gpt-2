MILA MIOVA AMIN’IZAY ISIKA • AORAHA

Miala any sahady ireo mpanangam-bovona amin’ny raharaham-pifidianana. Tsy mba mahay miaina 
fa tsy maintsy mamboly korontana foana rehefa fantatra fa tsy ho lany. Efa fotsy rora anefa ny mpikarakara 
fifidianana ny amin’ny tokony hametrahana ireo delege solontenan’ny kandidà isaky ny birao fandatsaham-bato, 
inona indray no mbola hampitroatra. Izay lany eo aloha dia lany fa aza mikorapaka. Mila miova toe-tsaina 
hanaiky resy ny mpanao politika fa tsy faly ny hanakorotan-dava ny fiainam-bahoaka eto! 

Zon’ny rehetra rahateo ny mametraka fitoriana eny anivon’ny Fitsarana avo momba ny Lalàm-panorenana, 
ny HCC, raha misy ny tsy mazava. Izy ireo no tompon’ny fanapahan-kevitra farany. Ny fahendrena 
dia miandry ny didim-pitsarana, ka rehefa “azo raisina sady mitombina” ny fitoriana natao vao 
hampiaka-peo. Amin’izao, ny vokatra tsy ofisialy tokony havoakan’ny Ceni aza tsy mbola mivoaka 
dia efa ny hala-bato no tatatataina etsy eroa! 

Na izany na tsy izany, manana adidy amin’ny tsy fahatomombanan’ny lisi-pifidianana ihany koa 
Vaomieram-pirenena mahalaeo tena misahana ny fifidianana (Ceni). Toa lasa kitoatoa fotsiny 
fanamboarana ny lisi-pifidianana, hany ka maro amin’ny olom-pirenena no tsy afaka nisitraka 
zony mba hifidy satria nanjavona tsotra izao tao anatin’ny lisi-pifidianana. Tsy mitombina loatra 
ny fanazavana nataon’ireo tompon’andraikitry ny Ceni mahakasika io olana io. Isika vahoaka koa 
manao bemarenina rahateo rehefa asaina manamarina ny anarana eny anivon’ny fokontany. Rehefa 
anefa ny fotoana fandatsaham-bato vao mimenomenona tahaka ny loha tapaka rehefa tsy hita ao anaty 
Mila miova ny foto-pisainana. 

Mbola hiatrika fifidianana isika amin’ity taona ity, dieny izao, tsara raha haverina hatrany 
mihitsy ary atao madio tsara amin’izay ny mahakasika ny lisi-pifidianana eny anivon’ny fokontany 
tsy ny tonta ihany no avadibadika ao. Raha tsy mbola miova ny fomba fiasa, dia aza manantena hanao 
ao anatin’ny filaminana sy ny mangarahara isika eto Madagasikara. 









Enregistrer mon nom, mon e-mail et mon site web dans le navigateur pour mon prochain commentaire. 



