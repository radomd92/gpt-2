ANS AMPEFILOHA  : NALEFA NODY AVOKOA IREO TRABOINA | NEWSMADA

Par Taratra sur 14/03/2017 

Tsy nisy traboina nipetraka intsony teny amin’ny ANS Ampefiloha nanomboka omaly. Efa nanadio 
toerana avy nitobian’ireo traboina ireo ny tompon’andraikitra tao an-toerana. Nalefa nody avokoa 
ireo satria efa midina be ny rano raha ny fanazavana azo. 

Nisy tamin’ireo traboina anefa mbola nitalaho ny hipetraka ao amin’ny ANS satria tsy mbola ritra 
rano ao an-tokantranon’izy ireo. Tsy mbola azo ipetrahana araka izany ny trano ka nangataka fanalavam-potoana 
ao amin’ny ANS. 

Efa tapitra anefa ny fe-potoana hahafahan’izy ireo mipetraka tamin’ity toerana ity, ka izao nalefa 
namonjy ny toeram-ponenany izao avokoa izy ireo. 

Mbola misy kosa ireo toerana itobian’ireo traboina eny amin’ny fokontany sy EPP sasantsasany 
Antananarivo Renivohitra. Anisan’izany ny eny Anosivavaka Ambohimanarina, EPP Anosipatrana, 
Ilanivato… 

Namonjy ireny toerana ireny indray ireo traboina sasany tsy mbola manan-trano. Na misintona aza 
rano amin’ireo renirano eto Antananarivo, mbola betsaka ny toerana dibo-drano ary mila fotoana 
vao tena ho azo honenana. 

Manahy ny aretina hahazo ny zanany vokatry ny trano mando ny sasany amin’izy ireo. Mamely ny aretin-tratra 
an’ny ankizy rehefa fahavaratra toy izao. Eo koa ny aretin-koditra vokatry ny rano maloto tsy maintsy 
Ankoatra izany ny aretin-kibo sy ny gripa. 



Les commentaires sont fermées. 

