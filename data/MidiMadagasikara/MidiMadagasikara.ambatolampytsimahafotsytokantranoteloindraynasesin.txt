AMBATOLAMPY TSIMAHAFOTSY : TOKANTRANO TELO INDRAY NASESIN’NY JIOLAHY, OLONA ROA NARATRA MAFY – MIDI MADAGASIKARA

Ny talata maraina lasa teo, tokantrano telo be izao no indray lasibatry ny jiolahy mitam-basy teny 
faritra Ambatolampy Tsimahafotsy iny. Vola aman’hetsiny maro, niampy entana sarobidy isan-karazany 
najifa tamin’izany. Fa ambonin’ireo dia fantatra fa niharan’ny daroka nataon’ireo olon-dratsy 
olona roa tao amin’ireto tokantrano ireto. Tokony ho tamin’ny iray maraina tany ho any no nitranga 
fanafihana ity. Raha ny fanazavàna azo dia niisa teo amin’ny telo teo ireo jiolahy nanao amboletra 
amin’ireo voatafika, tamin’ny alalan’ny fanapitsohana varavarana. Nanao fanamiana mpitandro 
izy ireo ary nitondra basy. Raiki-tahotra tamin’izany ireo voatafika ka nanome moramora izay 
ireo. Nisy ihany anefa ireo sahy nanohitra ka nodarohan’ireto olon-dratsy ireto. Olona roa no 
vokatr’izay. Ny iray tamin’ilay trano voalohany, ary ny faharoa tao amin’ilay trano fahatelo. 
iray tamin’izy ireo no tena voa mafy satria voa teo amin’ny lohany raha ny angom-baovao hatrany. 
anatin’ny fotoana vitsy monja no nanaovan’izy ireo izany asa ratsy izany ary nitsoaka nandositra 
avy eo. Taorian’izay vao afaka niantso vonjy ireto olona voatafika ireto, ary nitondra ny marary 
amin’ny hôpitaly. Tonga avy hatrany teny an-toerana moa ireo mpitandro filaminana ary efa mandeha 
fanadihadiana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

