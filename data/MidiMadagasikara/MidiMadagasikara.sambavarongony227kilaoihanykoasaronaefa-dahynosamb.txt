SAMBAVA : RONGONY 227 KILAO IHANY KOA SARONA, EFA-DAHY NOSAMBORINA – MIDI MADAGASIKARA

Tsy any amin’iny tapany Atsimon’ny Nosy iny ihany akory no mirongatra ity fiparitahan’ny zava-mahadomelina 
fa na any amin’ny tapany Avaratra ihany koa aza. Ny alakamisy lasa teo tokoa mantsy dia rongony nafatratra 
anaty gony miisa 14 indray no saron’ny zandary tao Antsahalalina, kaominina Ambohimalaza, distrika 
Mitontaly eo amin’ny 277 kilao teo ho eo ny lanjan’ireto zava-mahadomelina ireto rehefa nolanjaina. 
tamin’ireto rongony ireto moa dia nisy olona efatra, izay mpilanja azy ireo ihany koa no nosamborina 
nanaovana fanadihadiana. Fantatra anefa nahatratra teo amin’ny valo lahy teo izy ireo nilanja 
gony feno rongony ireto saingy tafaporitsaka ireo sasany. 

« Fanaraha-maso nataon’ny zandary avy ao amin’ny État-major Groupement SAVA izay nanao « barrage 
» ka nahazo fanomezam-baovao avy tamina olona tsara sitra-po anelanelan’ny CR Morafeno sy Ambohimalaza 
nahazoana ny vokatra », hoy ny fampitam-baovao azo avy amin’ny zandary. Tamin’ny famotorana nataon’ireto 
nitondra ireto rongony dia fantatra fa avy any amin’iny faritra Diana iny ireto « entana », ka nokasaina 
sy hamidy any amin’iny distrikan’Antalaha iny. Tsy mijanona hatreto ny famotorana mahakasika 
raharaha bizina rongony ity fa mbola mitohy hatrany ny ezaka. « Manentana hatrany ny vahoaka ny 
mba tsy hisalasala hanome vaovao fa izany no ahafahana miady amin’ny zava-mahadomelina sy mametraka 
maharitra ». 




















