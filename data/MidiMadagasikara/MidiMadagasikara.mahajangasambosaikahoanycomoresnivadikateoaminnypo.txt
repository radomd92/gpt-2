MAHAJANGA : SAMBO SAIKA HO ANY COMORES, NIVADIKA TEO AMIN’NY PORT – MIDI MADAGASIKARA

Omaly alatsinainy hariva tokony ho tamin’ny 5 ora, tsy fantatra izay zavatra niseho fa nivadika 
am-pitoerana ny sambo lehibe iray feno entana tao amin’ny seranan-tsambon’i Mahajanga. Ny loharanom-baovao 
nahalalana fa handeha ho any Comores ity sambo ity. Maro ireo mpiasa nampiakatra entana tao anatiny 
fotoana nisehoan’ny loza. Nahita anefa izy ireo fa nanomboka nivilana ilay izy ary dia samy nandeha 
nanavotra aina ny rehetra. Dia samy nitazana ny fitongilanan’ilay sambo avy eo. Farany, nitrosona 
ka ny valahany no nandry niankavia nankany anaty ranomasina. Niparitaka ireo entana marobe efa 
tao anatiny ary nameno ny morona. Voalaza fa tongolo sy entana hilain’ny mponina amin’ny andavanandro 
ampahany betsaka saika ahondrana, omaly io. Tsy nisy azo natao tamin’izany fa dia nojerena fotsiny. 

Toa sambany nisy loza sahala amin’izao teo amin’ny seranan’i Mahajanga. Raha ny fandehan-javatra, 
tsy misy hifandraisany amin’ny andro ratsy izay mihaodihaody any amin’ny fari-dranomasina iny 
fivadihana am-pitoreana ity. Efa misokatra amin’izoa fotoana izao ny fanadihadiana mikasika 
faharendrehana ity. Ho fantatra manaraka ny antony tena nahatonga ny loza. 



