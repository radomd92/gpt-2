MAEVATANANA : VOTSOTRA ILAY ZAZAVAVY 13 TAONA NALAIN’NY DAHALO AN-KERINY – MIDI MADAGASIKARA

Ny sabotsy maraina teo no fantatra, fa navotsotr’ireo olon-dratsy, ilay zazavavy kely 13 taona, 
naka an-keriny tao amin’ny kaominina Tsararano, Maevatanana ny zoma lasa teo. 

Raha ny fampitam-baovao avy tamin’ny namana avy any an-toerana, rehefa nisy ny fifandresen-dahatra 
amin’ireo fianakaviana sy ireo olon-dratsy mpaka an-keriny, dia tapaka fa vola mitentina enina 
sy sivy tapitrisa ariary no naterina ho azy ireo, ho takalon’ny ain’ity zazavavy ity. Marihana, 
vola mitentina 500 tapitrisa ariary no notakian’ireto olon-dratsy ireto tam-boalohany, raha 
ity zazavavy ity izy ireo. Tao amin’ny tanàna antsoina hoe Antanetikely, ao amin’ny kaominina 
no nifanarahan’izy ireo fa hanaovana ny fifanakalozana. Nizotra nilamina izany ary votsotra 
aman-tsara ilay ankizivavy ; izay salama tsara raha ny loharanom-baovao avy any an-toerana hatrany. 

Raha tsiahivina, dia ny zoma maraina teo no nanafika tao amin’ilay tanana antsoina hoe Bevilany 
malaso am-polony, nirongo basy mahery vaika. Nivantana avy hatrany tao amin’ilay tokantranona 
izy ireo, rehefa avy nanao tifitra vary raraka, hampitahorana ireo fokonolona. Nisy olona iray 
ny ainy tamin’io fotoana io, izay fantatra fa rain’ity zaza lasa an-keriny ity, raha ny fampitam-baovao 
hatrany. Iray andro taorian’io izany, dia izao votsotra izao ilay ankizivavy, rehefa natao ny 
ary io nilatsaka ho sivy tapitrisa ariary mahery io ny vola sandan’ny famotsorana azy. Etsy andanin’izay 
dia herinandro katroka omaly no nitrangan’ilay fanafihana niharo fakàna an-keriny tao Andriba. 
tsy votsotra hatreto kosa ilay mpandraharaha lasa tamin’io. Mbola mitohy hatrany kosa ny fikarohana 
ataon’ireo tompon’andraikitra amin’izany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

