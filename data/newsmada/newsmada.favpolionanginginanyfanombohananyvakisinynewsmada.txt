FAV POLIO :  NANGINGINA NY FANOMBOHANA NY VAKISINY | NEWSMADA

Par Taratra sur 07/12/2017 

Nanomboka omaly ary haharitra hateloana ny fanaovam-baksiny faobe iadiana amin’ny aretina lefakozatra 
ny Nosy. 

Andiany faha-11 izao tanterahina izao izay tokony ho efa natao ny volana oktobra lasa teo saingy 
ny fahasahiranana tamin’ny fiadiana amin’ny pesta, nahemotra ny fanaovam-baksiny. Tokony haverina 
ny enim-bolana ny vaksiny miaro amin’ny aretina lefakozatra hampahomby ny famongorana izany 
izay ka hahazoan’i Madagasikara ny taratasy fanamarinana fa foana tanteraka ny lefakozatra. 
taona 2016 no nahitana tranga farany tamin’ny aretina lefakozatra teto amintsika. Natokana ho 
zaza latsaky ny 5 taona ny vaksiny atete ao am-bava iarovana azy ireny. Mahatratra 5 tapitrisa latsaka 
ny isan’ny zaza latsaky ny 5 taona iantefan’ny fanaovam-baksiny andiany faha-11 miaro amin’ny 
lefakozatra. 

Ny zavatra tsapa, nangingina ny fanombohana ny hetsika ary tsy nialohavan’ny famangiana isan-tokantrano 
ny isan’ny zaza latsaky ny 5 taona ao aminy ataon’ny mpanentana eny ifotony toy ny mahazatra. Hotanterahina 
amin’ny distrikan’i Maevatanana (RN4) ny fanamarihana ny fanaovam-baksiny faobe iadiana amin’ny 
sy ny Herinandron’ny fahasalaman’ny reny sy ny zaza, anio. 

Misy tolotra ara-pahasalamana maromaro ho an’ny reny mitondra vohoka sy ny zaza latsaky ny 5 taona 
ny Herinandron’ny fahasalamana, manomboka amin’ny alatsinainy ho avy izao. Ankoatra ny fanatanterahana 
vaksiny mahazatra atao mialoha ny faherintaon’ny zaza, eo ny fizarana vitamine A, odikankana 
fitiliana ny zaza voan’ny tsy fanjarian-tsakafo. Homena odikankana koa ny vehivavy mitondra 
efa-bolana ary atao vaksiny miaro amin’ny aretina tetanosy. Manohana ny hetsika ny Unicef, OMS, 
amin’ny alalan’ny PSI Madagascar. 

Vonjy A. 

Les commentaires sont fermées. 

