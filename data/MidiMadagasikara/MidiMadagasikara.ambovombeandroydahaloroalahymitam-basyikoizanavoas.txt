AMBOVOMBE ANDROY : DAHALO ROALAHY MITAM-BASY IKOIZANA, VOASAMBOTRA TAO ANATY « BAR » – MIDI MADAGASIKARA

Noho ny fanomezan’ny olona tsara sitrapo loharanom-baovao marim-pototra ny mpitandro filaminana, 
voasambotry ny Zandary tao amin’ny « bar » iray nisotroany, tao an-tampon-tanànan’ Ambovombe 
afak’omaly, ny roa tamin’ireo folo lahy mitam-basy nanafika toeram-pivarotana iray tao Maroanaka, 
alin’ny asabotsy teo. Rehefa nofotorana ireto dahalo tra-tehaka dia niaiky ny heloka vitany, 
namboraka fa izy ireo ihany koa no nanafika tao Magnevarova, mbola ny alin’ny asabotsy teo. Ary 
ny ekipan-dry zareo hatrany no nangalatra ombin-tsarety roa tao Ambaro, ny 01 oktobra lasa teo, 
tratran’ny Zandary sy ny Fokonolona mpanara-dia tao Ankaramena ny ampitson’ io ihany ireo omby 
raha tafaporitsaka nandritra ny fifadonana kosa ireo mpangalatra. Raha ny fanazavana azo hatrany, 
efa misy fantatra anarana ny amin’ireo dahalo mbola any ampandosirana, ary efa manao hazalambo 
savahao azy ireo ny mpitandro filaminana ankehitriny. 



borio ny tanany mitazona basy sy mangalatra @ zay fay 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

