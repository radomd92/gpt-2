FAMONOANA MPIVADY SINOA : OLONA DIMY VOASAMBOTRA, SINOA NY TELO | NEWSMADA

Par Taratra sur 20/03/2017 

Olona dimy indray voasambotra ka Sinoa ny telo amin’ireo raha Malagasy kosa ny roa izay voarohirohy 
tompon’antoka tamin’ny famonoana ireo mpivady sinoa hita faty teny amin’ny hotely lehibe iray 
Antanetibe Ivato, ny alakamisy alina teo… 



Saron’ny zandary tao Andranofasika Ambondromamy, omaly hariva, ilay Sinoa antsoina hoe Jiang 
Wei, iray amin’ireo atidoha nikotrika ny famonoana ireo mpivady sinoa hita faty tao amin’ny hotely 
eny Antanetibe Ivato. Nahazo loharanom-baovao ny zandary ao an-toerana fa lasa nihazo an’i Mahajanga 
rehefa avy nifampitadiavana teny Amboanjobe, ny zoma alina teo. Nametraka sakana avy hatrany 
zandary tamin’iny RN 4 iny ka tratra teo am-pitadiavana hotely hatoriana tao Ambondromamy izy, 
tsy tapa-kevitra hatory tao amin’ilay hotely fa hoe tsy misy jiro. Nandray taksiborosy nihazo 
Mahajanga indray ilay Sinoa ka narahin’ny zandary avy aoriana. Tratra tao Andranofasika, 27 km 
an’Ambondromamy, ilay taksiborosy nitondra azy. Nandositra tany anaty ala avy hatrany ilay Sinoa 
vantany vao nijanona ny fiara ka nifanenjehan’ny zandary ary noraisim-potsiny. Mbola nahitana 
5 tapitrisa Ar tany aminy nandritra ny fisavan’ny zandary. Mbola tazonina ao amin’ny borigadin’Ambondromamy 
Sinoa ity mialoha hanolorana azy ny ny polisy misahana ny heloka bevava. 

Tsiahivina fa tratra teny Tsimbazaza, ny zoma, kosa ny vehivavy gasy vadin’i Jiang Shao Wei. Nanao 
vela-pandrika ny zandary ka nasaina nifamotoana tao amin’ny hotely iray eny Amboanjobe izy mivady. 
tokoa i Jiang Shao Wei niaraka tamin’ilay fiara 4×4 an’ireo mpivady sinoa hita faty teny Ivato, 
tafaporitsaka izy, kanjo tratra tany Ambondromamy ihany. Nisy ny fitifirana nataon’ny ireo zandary 
polisy ny kodiaran’ny fiara. Nitohy indray ny fikarohana ka niafara tamin’ny fisamborana sinoa 
hafa teny Nanisana sy Malagasy iray hafa teny Antsahameva. 



Les commentaires sont fermées. 

