FANATANJAHANTENA NAMOA-DOZA :: MPAMPIANATRY NY LISEA VOALAZA FA MATY NOVONOIN’NY MPIANATRA • AORAHA

Nindaosin’ny faha- fatesana teny amin’ny hopitaly Hjra Ampefiloha, omaly vao maraina, i Sederaniaina 
mpampi- anatra no sady mpanabe ao amin’ny lisea Jean Joseph Rabearivelo, etsy Analakely. Araka 
feo miely dia nisy ny tsy fitovian-kevitra teo amin’ireo mpianatra avy amin’ny lisea hafa nandray 
tamin’ny lalao « basket ball» nokarakarain’ ny Birao mahaleo tena miady amin’ ny kolikoly (Bianco) 
Mahamasina sy ny mpianatra noentin’ity mpanabe ity teny Mahamasina, afak’omaly, ka niafara tamin’ny 
kasihan-tanana, taorian’ny lalao. 

Naratra mafy vokatr’izany io mpampianatra io. Noentina teny amin’ny hopitaly Hjra Ampefiloha 
hatrany izy. Tsy tana anefa ny ainy afaka ora vitsy taorian’izay. Omaly ihany dia nisy ny fandidiana 
fizahana nataon’ny mpitsabo na “autopsie” ny razana, araka ny didy mampanao izany avy amin’ny 
misahana ny heloka bevava na ny Bc, izay manao ny famo- torana momba ity tranga ity. 

«Efa nisy ny fanambaràna nataon’ny havan’ny maty taty aminay. Na izany na tsy izany, misokatra 
azy ny famotorana rehefa misy olona mamoy ny ainy mampiahiahy. Taorian’ny savorovoro, omaly, 
dia efa nanokatra fanadihadiana. Avy eo moa ny zava-nisy nitarika tamin’ny fahafatesan’ olona. 
ireo efa natao famotorana tamin’izay mety ho voakasika tamin’ny zava-nitranga. Efa nisy ihany 
ny fandidiana ny razana mba hahafantarana izay mety ho antony nitarika tamin’ny fahafatesan’ilay 
Tsy mbola eto am-pelatananay anefa ny vokatr’io fitsirihana io », hoy ny fanazavan’ny kaomisera 
Jean De Matha, lehiben’ny sampana misahana ny heloka bevava eo anivon’ny minisiteran’ny Filaminam-bahoaka. 

Eo amin’ny faha-27 taona i Sederaniaina Rakotomalala izao namoy ny ainy tampoka izao. Manambady 
ary namela kamboty iray. Tsy nisy nahazoana fana- zavana momba ity tranga ity na ny lisea Rabearivelo 
ny lisea nisy ireo mpianatra voalaza fa tompon’antoka tamin’izao zava-doza izao. Toy izay ihany 
ny minisiteran’ny Fanabeazam- pirenena. 











Enregistrer mon nom, mon e-mail et mon site web dans le navigateur pour mon prochain commentaire. 



