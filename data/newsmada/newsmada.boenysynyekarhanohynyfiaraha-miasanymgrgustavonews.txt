BOENY SY NY EKAR: HANOHY NY FIARAHA-MIASA NY MGR GUSTAVO | NEWSMADA

Par Taratra sur 22/12/2018 



Noraisin’ny disosezin’i Mahajanga ny Mgr Gustavo Bombin Espino, evekan’i Maintirano, ny herinandro 
teo. Notendren’ny Papa François ho Administrateur apostolique ny diosezin’i Mahajanga izy taorian’ny 
Mgr Rakotondrajao Roger Victor. Nandritra ny fandalovany tao Mahajanga ny nandraisan’ny lehiben’ny 
Boeny azy sy ireo manam-pahefana samihafa. 

« Tsy hipetraka maharitra eto Mahajanga ny tenako fa handalo matetika. Nefa kosa vonona ny hanohy 
fiaraha-miasa matotra eo amin’ny faritra sy ny fiangonana katolika efa nisy hatramin’izay », 
ny Mgr Gustavo Bombin Espino, raha nitafa tamin’ny lehiben’ny faritra mivady. 

“Mitambesatra aminay ny fahalasanan’ny Mgr Rakotondrajao Roger Victor, nefa tsy maintsy mitohy 
asa sy atao izay hahatsara azy kokoa. Henin-kaja, heni-boninahitra izahay mandray anao”, hoy 
ny lehiben’ny faritra, i Saïd Ahamad Jaffar. Tsy hadino ny nanome fankaherezana ny Mgr Gustavo 
Espino noho ny adidy goavana izay ankinina aminy. 

Nitsidika ireo fikambanan-drelijiozy lahy sy vavy ny Mgr Gustavo Bombin Espino, sy nitafa tamin’ny 
pastoralin’ny diosezin’i Mahajanga. 





Les commentaires sont fermées. 

