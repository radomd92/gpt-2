ANALAKELY : ZAZA TSY AMPY TAONA MANENDAKA SY MAMAKY FIARA – MIDI MADAGASIKARA

Analakely amin’ny alina, ambohi-pihaonan’ireo mpanala hamohamo, ny mpivarotra isan-karazany, 
mpirevy, sns. Fa ao anatin’ireo ihany koa anefa ireo tontakely. Ary tena araka ny anarany tokoa. 
talata lasa teo mantsy, dia mpanendaka sy mpamaky fiara 12 no voasambotry ny pôlisy. Araka ny fampitam-baovao 
amin’izy ireo, dia saika ankizikely, tsy ampy taona avokoa ny valo tamin’izy ireo, ary telo kosa 
vehivavy. Amin’ny alina izy ireo no tena “miasa”, amin’ilay mahabetsaka olona mirevy iny. Na fanendahana 
olona sendra tafasaraka amin’ny namany, na famakiana ireo fiaran’ireo olona tsy misy mpiambina 
an-toerana. Tato ho ato tokoa mantsy, araka ny fanazavana azo dia maro ireo fitarainana tonga eny 
mpitandro filaminana, mahakasika ity tranga iray ity. Betsaka tokoa ireo olona no very: solosaina, 
kitapo, finday sy zavatra maro sarobidy hafa, rehefa sendra mijanona eny Analakely amin’ny alina. 
nidina nanao fisafoana tampoka ireto farany no nahasambotra ireo kilonga olon-dratsy ireto, 
mazava ho azy fa nanondro ireo mpaniraka azy ihany koa izy ireo. Ny sasany tamin’ireo ankizy ireo 
efa nanarina teny amin’ny “zaza maditra”, ny sasany tamin’ireo lehibe kosa dia fantatra fa efa 
teny Antanimora. Ny sabotsy lasa teo izy ireo nohenoina teny anivon’ny Fampanoavana. 




















