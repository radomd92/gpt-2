TOLIARA : JIOLAHY ROA MITAM-BASY MATY VOATIFITRA – MIDI MADAGASIKARA

Jiolahy roa mpanao fanafihana mitam-piadiana no lavon’ny balan’ny mpitandro filaminana, tany 
afak’omaly, raha azo sambo-belona kosa ny namany dimy, ary mbola karohina fatratra hatramin’izao 
lehiben’ ireto jiolahy mivondrona ao amin’ny “groupe de 8” izay tafaporitsaka. Raha ny fanazavana 
dia roa volana mahery ireto jiolahy mitam-basy ireto no nampihorohoro sy niliba tamin’ny asa ratsiny, 
an-tanànan’ny masoandro sy tamin’ireo faritra manodidina, hoy ny polisy. Ravan’ny polisy ny “bandes de 8”. Manoloana ny firongatry ny tsy fandriampahalemana nahazo laka 
ho ato ao an-drenivohitry ny Faritra Atsimo Andrefana, dia misy ny paik’ady vaovao entina hamongorana 
asan-jiolahy sy ny fahalovana rehetra, ary nanome toky ny vahoaka ny mpitandro filaminana, fa 
ny fiarovana ny olona sy ny fananany mba hanaovan’ny mponina fety am-pitoniana, ary ho hentitra 
koa ny fisavana an’ireo “cyclo-pousse”, satria matetika, hoy ny “Commissaire central”, dia misy 
mpitari-posy no miray tendro amin’ny jiolahy na mandray anjara mivantana amin’ny asa ratsy mihitsy 





















