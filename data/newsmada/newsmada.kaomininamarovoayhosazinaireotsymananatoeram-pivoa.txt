KAOMININA MAROVOAY  : HOSAZINA IREO TSY MANANA TOERAM-PIVOAHANA | NEWSMADA

Par Taratra sur 22/11/2016 

Satria avy amin’ny maloto an-kalamanjana entin’ny rivotra sy ny rano no miparitaka ny otrikaretina 
ny lefakozatra. Vahaolana iray faharoa aorian’ny fanaovam-baksiny fiarovana ny fanentanana 
vahoaka hanamboatra toeram-pivoahana isan-tokantrano. Nanomboka ny 5 novambra lasa teo, nanentana 
mponina ao amin’ny kaominina ambonivohitra Marovoay hanorina toeram-pivoahana ny mpitantana 
kaominina. Tokony ho vita ao anatin’ny roa volana ny asa. Aorian’izay, hidina eny ifotony isaky 
fokontany ny mpiandraikitra ny kaominina sy ny komity isam-paritra hijery ny fotodrafitrasa 
“Hisy ny sazy ho an’ireo tsy nahavita nanangana toeram-pivoahana”, hoy ny lefitra faharoan’ny 
Tanàna ao Marovoay, Ralison François de Paul, ny herinandro lasa teo. Efa nankatoavin’ny fitsarana 
voalohany, ao Mahajanga ny dinam-pokonolona ahitana fifampifehezana maromaro. Anisany ny fanasaziana 
rehetra tsy manatanteraka ny fananganana toeram-pivoahana. 

Toerana nahitana tranga lefakozatra, ny faran’ny taona 2014 ny distrikan’i Marovoay ka nitarika 
mpiandraikitra ny tanàna handray izao fepetra izao. 





120 000 Ar ny saran’ny fanamboarana toeram-pivoahana 

Fokontany ao anatin’ny kaominina ambonivohitra Mahajanga i Tsararano Anosikely. Roa ny ankizilahy 
vavy izay mpihavana no voan’ny aretina lefakozatra, araka ny fanazavan’ny mpanentana ara-pahasalamana 
ifotony ao amin’ny fokontany, Solange. Tsy manana toeram-pivoahana ny isan-tokantrano ka manao 
ankalamanjana ny olona. Amin’izao fotoana izao, manentana ny mponina hanamboatra toeram-pivoahana 
tetikasa tsy miankina iray miaraka amin’ny kaominina sy ny fokontany. 120.000 Ar ny vola aloan’ireo 
hanangana izany ka roa volana dia vita ny fotodrafitrasa. Misoratra anarana ary miandry ny anjarany 
efa nandoa ny vola. Efa afaka mitsangana irery i Justin, zazalahy herintaona, raha efa mamindra 
mandringa i Lauréat, herintaona sy tapany samy voan’ny lefakozatra avokoa. Sarotra koa ny manenana 
reny hanao vaksiny ny zanany eo anivon’ny fokontany, ray aman-dreny 30 amin’ny 100 manda ny hanao 
ny zanany. “Nitombo ny isan’ny ray aman-dreny resy lahatra hampanao vaksiny ny ankizy rehefa nanentana 
ny mpanentana”, hoy i Solange ihany. 



Les commentaires sont fermées. 

