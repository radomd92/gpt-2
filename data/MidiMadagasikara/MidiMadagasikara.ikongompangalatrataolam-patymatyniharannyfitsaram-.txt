IKONGO : MPANGALATRA TAOLAM-PATY, MATY NIHARAN’NY FITSARAM-BAHOAKA – MIDI MADAGASIKARA

Raha somary nangina teo ho eo ny resaka halatra taolam-paty, dia miverina mahazo laka indray izany 
toy ity tany amin’ny distrikan’ Ikongo niafara tamin’ny fitsaram-bahoaka ity. Ny alarobia 17 
lasa teo, manodidina ny tamin’ny roa ora tolakandro, olona roa lahy no tratran’ny fokonolona am-body 
nangalatra taolam-paty, tao Ikalafotsy Ifaneraha, fokontany Amparimbelo, Kaominina ambanivohitra 
Taolam-paty telo gony no voalaza fa nokasain’ireto olon-dratsy ireto . Naterin’ny fokonolona 
amin’ny zandary avy hatrany ireto roa lahy ireto. Ireo zandary rahateo teo am-panaovana fisafoana 
an-toerana ihany koa tamin’io fotoana io. Rehefa tonga tao amin’ny toerana izay nitobian’ireo 
anefa ireo olon-dratsy roa ireo, dia tonga nanaraka azy ireo tao ihany koa ireo voalaza fa tompom-pasana 
andian’olona maromaro, teo amin’ny 200 eo ho eo. Nalain’izy ireo an-keriny ireo olon-dratsy, 
tsy navelan’izy ireo najanona tao amin’ny biraon’ny zandary hanaovana famotorana. Etsy andaniny 
tsy nanaiky velively ny nakana ireo olon-dratsy ireo zandary. Raikitra araka izany ny fitorahana 
nataon’ireo fokonolona. Nanao fampitandremana ihany ireo zandary saingy tsy nampijanona velively 
tora-baton’ireo fokonolona izany. Voatery nentin’ireo zandary roa lahy sy ny kartie môbila iray 
niaraka tamin’izy ireo noho izany ireo roa lahy tratra nangalatra, mba hisorohana ny fitsaram-bahoaka 
azy ireo, saingy tratran’ny fokonolona ihany ny iray tamin’izy ireo izay mbola tsy tafavoaka ilay 
akory. Nanamparan’ireo fokonolona ny hatezerany noho izany ity farany ka maty tsy tra-drano. 
faharoa kosa, tonga soa aman-tsara tany Manakara ihany nanaovana ny famotorana rehetra. Ny zandary 
Vatovavy Fitovinany no miandraikitra feno ity raharaha ity. 



ka lazao @nay ary ny tohiny e!!!! hatramin’izao tsy fantatra mihintsy ny marina mikasika io halatra 
io. hono hono no betsaka . izay marina no mividy ireo taolapaty ireo ? dia hatao inona ? sins………… 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

