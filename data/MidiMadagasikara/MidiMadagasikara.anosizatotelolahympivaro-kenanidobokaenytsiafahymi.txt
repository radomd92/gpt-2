ANOSIZATO : TELOLAHY MPIVARO-KENA NIDOBOKA ENY TSIAFAHY – MIDI MADAGASIKARA

Ny alarobia (3 mey) lasa teo no nitranga ilay heloka bevava. Teo am-pisotroana toaka ireo mpivaro-kena, 
Anosizato-Atsinanana, no sendra nandalo ny tovolahy iray. Asa izay nahazo azy ireo fa nafangarony 
mpanendaka io farany. Efa tao anaty hamamoana rahateo ka dia namoaka antsy tsirairavy avy ireo 
ary nataony toa ireny manao ny asany andavan’andro ireny ilay lehilahy. Feno tsatok’antsy io ary 
tsy nihetsika intsony dia nojerena tamin’izay ny tarehiny ary hita teo fa olona monina eo an-tanàna 
Niafana ny toaka ary nanomboka teo dia nitsoaka teo an-tanàna ry zalahy. Olon-kafa no natao nivaro-kena 
ny ampitson’iny. Fantatra ihany anefa ny marina rehefa nandeha ny fanadihadiana nataon’ny polisy 
misahana ny fanadihadiana momba ny heloka bevava. Ny telo no voasambotra raha mbola ifampitadiavana 
ny ambiny. Omaly izy ireo no natolotra ny fampanoavana ka raha araka ny fampitam-baovaon’ny pôlisy 
naiditra vonjimaika eny Tsiafahy ireo nahavanon-doza ireto. Mbola endrika fitsaram-bahoaka 
ny toy izao ary ny tena loza dia tondromolotra fotsiny dia nampihetsika ireto olona ireto. Toraka 
ihany koa, fihetsika tsy voahevitra tao anatin’ny fotoana fohy dia niteraka heloka bevava ary 
am-ponja eny Tsiafahy. Mila fanarenana hatrany amin’ny farany ambany eto amin’ny firenana dia 
fanamafisana ny fanabeazana izany. Tsy misy dikany intsony ny mamono olona satria maro no tsy mahafantatra 
dikan’izany ain’olombelona izany amin’izao fotoana. 



nanomboka ny 26 janvier 2009 io bordel satanique io 


















