ISANDRA : OMBY  437 LASAN’NY DAHALO – MIDI MADAGASIKARA

Saika isan’andro tato ho ato, dia andrenesam-baovao mahakasika ny fanafihan-dahalo hatrany 
amin’ny Distrikan’ Isandra, Faritra Matsiatra ambony. Ny 1 febroary teo, tokony ho tamin’ny 9 
sy sasany naraina, 40 lahy nirongo basy mahery vaika nanafika tao Ambalavao Ampasika, any amin’ny 
ambanivohitry Mahazoarivo, ka norobain’ ireo dahalo avokoa ny fananan’ny mponina teo an-tanàna, 
ny : kisoa, akoho amam-borona, kojakojan-tokantrano, . . . Nandritra ity fanafihana ity, tovolahy 
no namoy ny ainy voatifitra teo amin’ny lohany, raha toa ka teo amin’ny sandriny kosa no niantefa 
bala tamin’ny rahalahiny. Ity farany moa raha araka ny tati-baovao voaray hatrany, dia mbola miady 
amin’ny fahafatesana noho ny ratra mafy nahazo azy, izay manaraka fitsaboana ao amin’ny hopitalibe 
Fianaratsoa. Raha ny tatitry ny Ben’ny tanàna any an-toerana, dia fanafihan-dahalo miisa 12 be 
no niseho tao amin’ny Kaominina Mahazoarivo, tantanany, nanomboka ny 18 desambra 2018 ka hatramin’ny 
janoary lasa teo, ary omby 437 no lasan’ireo dahalo, ankoatry ny fambolen’ny mponina eny an-tsaha 
tsy matoy izay otazan’ireo mpanani-bohitra. 





Miparitaka ny 20.000 Ariary sandoka 

Mpivarotra maro no efa lasibatra amin’ny fiparitahan’ny vola sandoka roa alina ariary ao an-drenivohitry 
Faritra Boeny, ka ny entam-baraotra lafo vidy toy ny telefaonina no tena jonoin’ireo olon-dratsy. 
ny nambaran’ireo mpivarotra efa lasibatra, dia tsy miady varotra ary tsy manao andrana akory izy 
rehefa mividy finday, fa tonga dia lasa rehefa avy nanolotra an’ireo vola sandoka vidin’entana. 
lasa 15 na 30 minitra ireto mpitondra vola sandoka izay voalaza fa miaraka roa lahy isanisany hatrany 
izay vao taitra sy tonga saina ny mpivarotra voajonon’izy ireo. Manoloana an’ity tranga mahazo 
sy mahavalalanina ny maro ao an-tampon-tanànan’i Mahajanga ity, dia efa nisy ny fampahafantaran’ireo 
ny mpitandro filaminana, ka hinoana fa hahitam-baliny tsy ho ela ny fikarohana an’ireo mpanao 
bevava. 





Tapaka tanteraka ny jiro sy rano 

Miaina tanteraka ao anaty fahasahiranana noho ny tsy fisian’ny famatsian-jiro sy rano ny mponina 
amin’ny Distrikan’i Fenoarivobe ankehitriny. Araka ny nambaran’ny tompon’andraikitry ny Jirama 
an-toerana, dia noho ny tsy fahatongavan’ny solika mampihodina ny milina mpamokatra herinaratry 
Jirama no antony mahatonga izany. Vokatr’izany, mikatso ny asam-panjakana sy ny fiainan’ny mponina 
Mikainkaina mafy amin’ny tsy fisian-jiro ity ireo olona izay mivelona tanteraka amin’ny herinaratry 
Jirama. Araka ny tati-baovao voaray, afak’omaly, adiny telo monja no nandeha ny jiro, ary nanomboka 
dia tapaka tanteraka ny herinaratra sy ny famatsian-drano. Hatreto, tamin’ny fotoana nanoratana 
lahatsoratra, araka ny fanazavana azo hatrany, dia tsy mbola fantatra mazava ny andro hahatongavan’ny 






Kitrotro : 13 ny maty 

Tafakatra 440 ankehitriny ireo voan’ny kitrotro any amin’ny Fari-piadidiam-pahasalamana Ambanja, 
ny 13 amin’ireo no namoy ny ainy, izay maty teny anivon’ny fiarahamonina nisy azy ny marary 11, raha 
amin’ny hopitaly ny roa. Noho ny firongatr’ity valan’aretina ity mamely mafy ao an-drenivohitry 
dia feno hipoka ny hopitaliben’ Ambanja, ary tsy mitsaha-mitombo ireo marary avy any ambanivohitra 
mitsabo tena, ka tsaboina maimaimpoana avokoa ireo marary. Araka ny fanazavan’ny « Médecin Inspecteur 
Dr Paulin, dia ny zaza latsaky ny dimy taona no tena lasibatry ny kitrotro. Raha ny fampitam-baovao 
hatrany, dia efa nahitana ny valan’aretina kitrotro ihany koa ny fonja any an-toerana. Mba hisorohana 
faty olona tsy hitombo isa, dia mitohy hatrany ny fanentanana atao mba hanatonan’ny olona ny tobim-pitsaboana 
vao manomboka ny aretina na misy soritr’aretina tsy azoazo mitranga. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

