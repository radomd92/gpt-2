ROA LAHY TRATRAN’NY VELA-PANDRIKY NY POLISY…  : 6 HETSY AR NO HIVAROTANY NY KILAON’NY TAOLAM-PATY | NEWSMADA

Par Taratra sur 29/05/2017 

Tsy afa-nanoatra intsony fa saron’ny vela-pandriky ny polisy ireto roa lahy, malaza ratsy amin’ny 
fasana sy halatra taolam-paty, any amin’ny kaominina ambanivohitra Ampasimbe Onibe, Toamasina. 
fa hoe 6 hetsy Ar no hivarotan’izy ireo ny taolam-paty iray kilao. 

Voasambotry ny polisy ny asabotsy 27 mey 2017 teo tao Ampasimbe Onibe Toamasina II ireto roa lahy 
ho nahatrarana taolam-paty miisa 107 ireto. Tao anaty vela-pandrika nataon’ny polisy no nahatrarana 
roa lahy (Rakotoarivelo Gistar, 28 taona sy Pasy Pascal, 57) ireo rehefa nokarohin’ny polisy hatry 
ela. Mpamaky fasana ao amin’ny kaominina ambanivohitra Ampasibe Onibe ry zalahy ireto ka tratran’ny 
Fip teo am-pikononkononana nanamboatra fonosan’entana sady niandry ilay olona haka izany tao 
Pasy Pascal izy roa lahy. Nojerena avy hatrany ilay fonosan’entana ka taolam-paty marobe miisa 
ny hitan’ny polisy tao anatiny. Saika haondrana ao Toamasina ireto taolam-paty ireto, saingy 
saron’ny polisy tampoka izao. Nilaza izy ireo nandritra ny famotorana nataon’ny polisy fa 6 hetsy 
ny iray kilao amin’ireo taolam-paty ireto. Nolazain’izy ireo fa handray ireto taolam-paty ireto 
iray mpivaro-kazo sy mpividy kisoa amin’izy roa lahy tratra ireto. 

Eo am-pikarohana ity lehilahy ity rahateo ny polisy amin’izao fotoana izao. Nandritra ny famotorana, 
fa fasana iray antsoina hoe “Akoba fasan-diana” ao Ampasimbe Onibe no novakin’izy roa lahy ireo. 
57 ny taolan-dava tratra tany amin’izy ireo raha taolan-tanana amin’ny lanton-tsandry kosa ny 
Nilaza ry zalahy fa mpivarotra kisoa ny tena asan’izy ireo fa nirahin’ity lehilahy ity karohin’ny 
ity izy roa lahy mba hangalatra taolam-paty fa hoe ahitam-bola misimisy kokoa ity ketrika ity. 



Tsikaritra fa tsy mety ho fongana mihitsy ity resaka halatra taolam-paty ity. Efa ny maro jiolahy 
fasana sy mpangalatra taolam-paty saron’ny polisy sy zandary fa vao mainka mihamirongatra hatrany 
Manginy fotsiny ireo efa matin’ny fitsaram-bahoaka noho ny hatezeram-pokonolona. Atao inona 
itony taolam-paty itony mahatonga ireo mpangalatra manao sorona ny tenany mihitsy? Voalazan’ny 
iray fa hoe eto an-drenivohitra ihany ny olona mandray ambongadiny ireny taolam-paty ireny. Anaovana 
sy/na atao inona? Fantatra fotsiny fa tambajotra goavana ny ao ambadik’izy ity. Mitovy lasitra 
halatr’omby sy ny trafikana andramena. Tokony hojeren’ny mpitondra fanjakana akaiky mihitsy 
raharaha vaky fasana sy halatra taolam-paty ity. Fotoana izao tokony hijerena paikady maharitra 
azy ity fa tsy vitan’ny mievotrevotra fotsiny ny raharaha toy izao. 



Anisan’ny niharan’ny halatra taolan-drazana izahay taona vitsivitsy lasa izahay ary dia tena 
sy mangahiahy fotsiny satria tsy misy azo hatao afatsy ny nanangona ireo karan-doha sisa tafajanona. 
tsy hita izay Teny hamaritana izao toe-javatra izao saingy ny azo lazaina dia Misy fikambanana 
ary manana Mpiaro avo toerana ao ambadik’ity resaka halatra taola-paty ity. Tena Sarobidy sy nahasaro-piaro 
Malagasy rehetra na avy aiza na aiza fihaviany ny fitandroana ireo Razana nefa dia efa fotoana maro 
no tsy mety foana ity resaka ity. Ankoatra ireo “trafika” hafa rehetra ahazoana vola be toy ny vatosoa, 
andramena sy ny maro hafa dia ity resaka “taola-paty ” ity dia sady manimbazimba ny Mahamalagasy 
izay fatra-panaja ireo ray razana no tsy manisy hasina izany toe-tsaina feno fahendrena izany. 
mpananatanteraka foana no tratra fa izay mpanome baiko na sefo tsy hita ka raha tsorina dia misy 
be lali-paka ao ambadik’ity resaka ity. Ny hany faniriana dia aoka re na inona na inona fahantrana 
avelao ireo razan-tsika fa saro-pady. Ao Ambohitandriana akaikin’ny Andranosoa sy Ankadindravolona 
Ambohimalaza no misy ny fasana niharan’izany halatra izany izay nisy ireo razam-be taloha rehetra. 
Tompoko. 

Les commentaires sont fermées. 

