AMBATOMARO: TRATRA IREO JIOLAHY NANGALATRA FIARA ROA SY ENTANA MITENTINA 70 TAPITRISA AR | NEWSMADA

Par Taratra sur 10/07/2018 

Nidoboka am-ponja, omaly rehefa avy natolotra ny fampanoavana ireo jiolahy miisa dimy tompon’antoka 
halatra fiara miisa roa sy entana mitentim-bidy 70 tapitrisa Ar. Saron’ny polisy avy ao amin’ny 
Antaninandro sy ny polisy misahana ny heloka bevava, sakelika fahatelo teny Ambatomaro ny fiara 
Araka ny fanazavan’ny polisy, naharay fitarainana momba ny fahaverezana fiarakodia roa (Chervrolet 
sy fiara 4×4 Hyundai iray) ny polisy. Very niaraka tamin’ireo fiara ireo koa ny fahitalavitra iray, 
ordinatera fampiasa amin’ny birao, ny chargeur bateria ary ny entana maro hafa tao amin’ny tokantrano 
Nandritra ny fikarohana, voasambotry ny polisy avy ao amin’ny kaomisaria Antaninandro ny roa 
olona voarohirohy ho tompon’antoka tamin’izany, izay tsy iza fa zaodahin’ilay tompon’entana 
ihany ny iray amin’izy ireo, raha ny tatitra avy amin’ny polisy. Garazy iray eny Ambatomaro no nahatrarana 
ireo ary teny koa no nahitana ny fiara Chevrolet iray efa noravain’ireo olon-dratsy ireo ary tsy 
nahafantarana azy intsony. Nanomboka teo kosa, noraisin’ny polisin’ny BC 3 an-tanana ny fanohizana 
fanadihadiana. Voasambotra tany Miarinarivo Itasy koa ny telo tamin’ireo mpangalatra izay niray 
tamin’ity halatra ity. Tratra tany amin’izy ireo ilay fiara 4×4 Hyundai izay nangalarin’izy ireo 
tamin’ilay fiara voalohany. Mitentim-bidy 70 tapitrisa Ar mahery kosa ireo entana very niaraka 
fiara roa ireo. Jiolahy roa hafa mpiray tsikombakomba amin’izy ireo kosa, mbola karohin’ny polisy. 



Les commentaires sont fermées. 

