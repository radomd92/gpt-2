HERISETRA ARA-NOFO :: NAIDITRA AM-PONJA ILAY MANAMBONINAHITRA ZANDARY VOAROHIROHY • AORAHA

Vita omaly hariva ny fanolorana ny vokatry ny famotorana nataon’ny Zandarimaria, tany Ambositra, 
ny raharaha fanolanana nahazo ny vehivavy iray mpianatra ho zandary tao amin’ny Sekolin’ny Zandarimariam-pirenena, 
an-toerana, tamin’ny alin’ny sabotsy 8 septambra lasa teo. Naiditra am-ponja vonjimaika ilay 
lietnà, zandary voarohirohy tamin’iy raharaha ity. 

Araka ny loharanom-baovao avy any an-toerana dia efa tany amin’ny efitra fatoriany, niaraka tamin’ireo 
vehivavy maro, ilay niharam-boina no nosintonin’ilay manam- boninahitra hivoaka nankany amin’ny 
fidiovana tamin’ io alin’ny sabotsy io. Tamin’ny famotorana azy dia voalaza fa niaiky ny heloka 
ilay manamboninahitra saingy nolazainy fa tao anatin’ny hamamoana no nahavitany izany. 

Vantany vao naheno ity tranga ity ny avy amin’ny fibaikoana ny Zandarimaria dia nanome baiko ny 
famotorana avy hatrany. Ny alahady maraina ihany dia nosamborin’ny namany ilay manamboninahitra, 
natao famotorana teny amin’ny Vondron-tobim-pileovan’ny zandarimaria Amoron’i Mania. 









Enregistrer mon nom, mon e-mail et mon site web dans le navigateur pour mon prochain commentaire. 



