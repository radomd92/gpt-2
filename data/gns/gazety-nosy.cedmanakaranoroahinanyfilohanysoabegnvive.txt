CED MANAKARA : NOROAHINA NY FILOHANY SOABE GÉNÉVIÈVE

Nidina tany Manakara ny mpikambana avy ao amin’ny CENI (vaomiera mahaleontena momba ny fififianana) 
voalohan’ny herinandro ity. Nanao fanadihadiana mahakasika ny CED (vaomieran’ny fifidianana 
anivon’ny distrika) izy tamin’izany mahakasika ny halatra sy ny fitantanana ary ny kolikoly nitranga 
fifidianan izay nitranga teto Madagasikara farany teo. 

Koa satria marobe loatra ny resaka mandeha mahakasika ny hala-bato sy ny fanodinkodinana ny safidim-bahoka 
amin’ny distrikan’i Manakara tamin’ny fifidianana izay nisy indroa misesy teo, dia ny fifidianana 
sy ny filoham-pirenena dia izao tonga tany an-toerana izao ny CENI. 

Tamin’ny talata faha 20 aogositra 2019 teo ary dia voatery nangala azy tamin’ny toerana ny CENI 
aty Antananarivo. Izany dia nohon’ny antony voalaza eo ambony ireo. Maro ny fitarainana nataon’ny 
hofidina depite iny nataon’ny CED tany Manakara nefa dia araka ny voalaza hatrany fa novalian’ny 
hoe “azo raisina fa tsy mitombona”. 

Misy koa nefa ny olona sasany na kandidà izay nitory any amin’ny fitsarana ambaratonga voalohany 
toerana izay misy azy amin’ny halatra nitranga tamin’ny fifidianana ireny. Ohatra tamin’izany 
tany Ihosy izay nampigadra ny filohan’ny CED tao an-toerana koa vokatr’izany tamin’iny fifidianana 
Ny tao Ambositra koa dia nahitana tranga mitovy amin’izany tany Antoetra ka nampigadra olona efatra 
izay tratra ambodiomby nangala-bato. 

Ny fitoriana izay nivantana aty amin’ny HCC dia araka ny voalaza eo ambony io izay efa lasa fomba 
eto Madagasikara hoe “fitsaran’ny HCC ka na marina aza dia lazaina fa tsy mitombona. 

Matoa noesorin’ny CENI tamin’ny toerany maha filohan’ny CED ao Manakara i ramatoa Soabe Généviève 
talata faha 20 aogositra 2019 teo dia zava-doza no nataon’ity ramatoa ity hoy ny mponina any an-toerana 
maninona tsy entina any amin’ny fitsarana? 

Endriky ny zavamisy rehetra manerana an’i Madagasikara izao any Manakara izao indray ka tokony 
CED rehetra no hanaovana fanadihadiana toa izao ary tsy hajanona amin’ny fandroahana fotsiny 
tokony hotsaraina koa any amin’ny tribonaly. 

Raha tsy mbola misy famaizana ny mpangala-bato amin’ny fifidianana eto Madagasikara dia tsy hisy 
hanjary mihitsy eto fa tsy maintsy ny kolikoly no hanjaka eto. 

Aza hadino fa miseho azy ho tsy maty manota ny mpikarakara fifidianana rehetra hatrany amin’ny 
birao fandatsahambato, mandalo amin’ny filoham-pokontany, ny CED ary ny CENI sy ny HCC eto Madagasikara 
izany no antony mahatonga ny disadisa hatramin’izay. 

Marihina fa na misy aza ny mpanaramaso isan-karazany dia zava-poana izany hatramin’izao. 



