AMBANIDIA  : SARON’NY POLISY NY JIOLAHY IRAY SAIKA HANGALATRA FIARA | NEWSMADA

Par Taratra sur 23/08/2017 

Noraisim-potsiny teo am-pangalarana fiara nipetraka teo akaikin’ny banky iray eny Ambanidia 
jiolahy iray nikasa hangalatra fiara, omaly, antoandro. Nahitana taratasy fahazoan-dalana 
fiarakodia tany aminy… 



Tratra teo am-panaovana ny asa ratsiny mihitsy ity jiolahy iray nikasa hangalatra fiaran’olona 
nanao raharaha tao amin’ny banky ity. Efa maty paika tanteraka ny fomba fiadiny rehefa manao ny 
ratsiny toy izao, araka ny fanazavan’ireo nahita ny zava-nitranga teny an-toerana, omaly. Fiara 
no nipetraka manoloana ny banky iray eo Ambanidia. Raha vantany vao niditra tao amin’ny banky anefa 
tompony dia tonga ireo jiolahy. Nivezivezy teo akaikin’ireo fiara ireo ry zalahy sady toy ireny 
olona tompom-piarakodia ireny mihitsy ny fombafomba raha ny fahitan’ny olona azy. Manana fanalahidy 
fitondran’izy ireo rehefa mangalatra fiara ry zalahy. Mihidy anefa ilay fiara nokasainy hangalariny, 
nahavariana ny olona fa tafiditra tao anatiny ilay olon-dratsy. Efa tsikaritry ny olona teny amin’ny 
ilay banky anefa ny fihetsiny ka noraisim-potsiny izy taorian’izay. Efa any am-pelatanan’ny 
ity jiolahy ity raha tafaporitsaka kosa ny namany mpiara-manao asa ratsy aminy. 

Saika matin’ny fitsaram-bahoaka koa ny jiolahy iray tratra teo am-panendahana teny Anosy, omaly 
raha tsy nalaky tonga ny polisy. Avy nanendaka olona teo amin’ny fiantsonan’ny taxi-be eo Anosy 
jiolahy ity no nifanenjehan’ny olona ka niharan’ny daroka avy hatrany. Marobe rahateo ireo olona 
amin’ny fanendahana ataon’ny jiolahy amin’iny faritra iny. 



Les commentaires sont fermées. 

