MODY GAGA NY VAHINY • AORAHA

Ompa tsy mivantana amin’ny vahoaka malagasy sisa no ataon’ireo vahiny. Efa zatra, angamba, isika 
hiandry 26 jona amin’ny taona ho avy indray vao mody hiventiventy ny fiandrianam-pirenena sy mba 
haneho marina an’izany hambom-pom-pirenena izany. Ireo mahay tsara ny toetran’ireto mpanao 
malagasy, indrindra ireo efa teo amin’ny fitondrana, dia efa nahafantatra mialoha fa tsy izay 
politika, na hita maso na tsy hita any, no handamina ny raharaham-pirenena. Mora tamin’ireo galifantsy 
namboly krizy, nanakorontana tany amin’ireo minisitera, nampikatso ny fampianarana, sy ny endrika 
jiolahim-boto hafa, fa tsy ho vitavitan’ny fifanarahan’olom-bitsy intsony ny famerenana tanteraka 
fitoniana sy filaminan’ny firenena izany. Manomboka miverina ny sain’ny vahoaka ankehitriny. 
niharihary loatra tamin’ny hetsika farany teo, teny Analakely, ireny mantsy fa manohy mampiasa 
vahoaka amin’ny tombontsoany manokana ireo mpanao politika. Resy lahatra ihany koa ireo sendika 
vondrona sendikaly maro fa tsy azo itokisana amin’ny teny omeny sy izay mbola kasainy hatao aoriana 
indray ireo pôlitisianina mpanabado sy mpanambaka ireo. Manivaiva ny fiainam-bahoaka mihitsy 
ahenoana an’ireo manampahefana ahitana ny mpomba sy mpanohitra ny fitondrana mikasika ny antony 
hitohizan’ ireo hetsika samihafa amin’izao fotoana izao. Satria nihevitra ireo mpanao politika 
fa hilamina ny tany rehefa miara-mitantana ry zareo, samy mahazo minisitera, mivoaka ny datim-pifidianana 
afaka mandray anjara amin’ny fifidianana ny rehetra. Samy mody gaga ireo. Asakasak’ireo olom-pirenena 
ho tafiditra amin’ny vovon-dry zalahy indray, fa ho mafimafy io fanabadoana vahoaka io rehefa 
avy ny fifidianana, raha tena izay tokoa no hevitry ny Malagasy. 









Enregistrer mon nom, mon e-mail et mon site web dans le navigateur pour mon prochain commentaire. 



