MANJAKARAY II C : NAHAZO FOTODRAFITRASA FANASAN-DAMBA | NEWSMADA

Par Taratra sur 05/05/2017 

An-dalam-pahavitana ny toeram-panasan-damba etsy Manjakaray II C, izay amboarin’ny kaominina 
Renivohitra ho an’ny mponina eny an-toerana. Mirefy 8mx3m ny fotodrafitrasa izay mahazaka mpanasa 
20 indray miditra. 

Naorina eo ambony tanim-panjakana ity toeram-panasan-damba ity, ka ireo orinasa efa mpiara-miasa 
CUA ihany no miandraikitra ny fanatanterahana izany. Manara-maso ny fandehan’ny asa kosa ireo 
mpitantana ny rano eny an-toerana. 

Hiveloman’ny fianakaviana maro ny toeram-panasan-damba. Manana ny fandaharam-potoana hifandaminany 
mpanasa lamba eo izay tsy azo odian-tsy hita ho fampandehanana izany asa fivelomany izany. 

Betsaka ireo renim-pianakaviana mivelona amin’ny sasa lamban’olona eny Manjakaray. Misy ireo 
lamba isan’andro tsy tapaka na alahady aza. Manodidina ny 50 Ar ka hatramin’ny 200 Ar ny manasa ny 
iray, raha toa ka 1000 Ar kosa raha lamba vaventy toy ny bodofotsy. 

Iankinan’ny fidiram-bolan’ny tokantrano maro, araka izany, ny fahavitan’ity fotodrafitrasa 
Nisaotra ny ben’ny Tanàna ireo renim-pianakaviana tonga nijery ny fizotran’ny asa fanamboarana 
tamin’ny ekipan’ny kaominina ary miandrandra ny fahavitan’izany haingana. 





Les commentaires sont fermées. 

