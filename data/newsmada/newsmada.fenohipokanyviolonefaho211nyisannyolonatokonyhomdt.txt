FENO HIPOKA NY «VIOLON»  : EFA HO 211 NY ISAN’NY OLONA TOKONY HO M.D TAZONIN’NY POLISY | NEWSMADA

Par Taratra sur 04/05/2016 

Vaky vava ry zareo polisy fa efa tsy mety intsony ny fitazonan’izy ireo ny olona tokony hatolotra 
mpitsara mpanao famotorana sy tokony ampidirina am-ponja vonjimaika (MD) anjatony mahery naverina 
amin’izy ireo rehefa nolavin’ny mpandraharaha fonja. 

Ny etsy amin’ny Commissariat Central, Tsaralalàna fotsiny no efa mahatratra 100 mahery. Efa mihoatra 
amin’ny ny tokony ho izy. Manginy fotsiny ny any amin’ny « violon » an’ny kaomisarian’ny polisy 
boriborintany enina eto an-drenivohitra : 79 isaky ny boriborintany, ary ireo tazonina ao amin’ny 
Criminelle, Anosy izay mahatratra 32. 

Ny tompon’andraikitra voalohany, etsy amin’ny Commissariat Central, Tsaralalàna, ny kaomisera 
Germain no nanambara izany, tamin’ny mpanao gazety, omaly. 

hoy ny fanazavan’ny lehiben’ny kaomisaria foibe, , tamin’ny mpanao gazety omaly, teny Tsaralalana. 

“Efa mihoatra ny tokony ho izy izao ka tokony mba hijery ny tombotsoam-pirenena ny tsirairay. Atsipy 
teny any am-pon’ny mahalala. Rehefa tsy omby intsony ireo olona ireo, avosotra, hitera-doza ho 
fiarahamonina indray”, hoy ny fanamafisana avy amin’ity lehiben’ny polisy ity. Raha sanatria 
hamotsotra ireo olona ireo ny polisy, na sanatria hitarika famakiana ny toerana hitazonana azy, 
ny vaky fonja ireo, ho loza amin’antambo. Ankoatra ny an’ny polisy, azo heverina fa mitovitovy 
ihany ny any amin’ny zandarimaria. Voalaza fa efa nampahafantarina momba ity toe-draharaha ity 
ambaratongam-pahefana rehetra. 



Miitatra ny fitokonana … 

Andanin’izany, mbola miitatra tahaka ny sima misioka ny fitokonana ataon’ny mpandraharaha fonja 
ny mpirakidraharaha eny amin’ny fitsarana. Milaza ny tsy hijanona ny hitokona izy ireo raha tsy 
ny sonian’ny minisitra momba ny fitakian’izy ireo. Araka izany, samy tompon’andraikitra amin’izay 
hiseho rehefa tsy voatana intsony ireo olona marobe tokony haiditra am-ponja ireo, na ny mpitokona 
ny minisitera. Raha hanao toa azy ireo ny polisy sy ny zandary, handihizan’ny jiolahy angamba ny 
an-tanàna. 





Les commentaires sont fermées. 

