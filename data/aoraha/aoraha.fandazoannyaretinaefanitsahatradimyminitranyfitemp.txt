FANDAZOAN'NY ARETINA :: EFA NITSAHATRA DIMY MINITRA NY FITEMPON’ NY FON'ITY TOVOVAVY IRAY • AORAHA

MISEDRA ARETINA MARO I DIAMONDRA, TOVOVAVY KELY VAO 16 TAONA MONJA. EFA NITSAHATRA NANDRITRA NY 
MINITRA NY FITEMPON’NYFON’ITY FARANY NEFA VELONA IHANY REHEFA NIFAMONJEN’NY MPITSABO, ARAKA 
FITANTARAN’NY RENINY. SIMBA SY LANIN’NY ARETINA MARO MAHAZO AZY NY HATSARAN-TAREHINY. EFA LANY 
AMIN’NY FITSABOANA AZY IHANY KOA NY RENINY, IZAY EFA MANANOTENA. MILA VONJY MAIKA ITY TOVOVAVY 
MILA FITSABOANA HAINGANA ANY IVELANY. 

Mila vonjy sy tolo-tanana haingana amin’ireo malala-tanana Randrianjatovo Maminirina Diamondra 
tovovavy kely marary voa, misy rano ihany koa ny kibony, mibontsina ao amin’ny havokavokany ary 
tiberkilaozy any amin’ny taolan’ny hazondamosina ihany koa. Vao 16 taona monja ity tovovavy ity 
misedra tsy fahasalamana goavana izao. Ankoatra ny fanaintainana sy fangirifiriana iainan’ilay 
dia simban’ny aretina ny hatsaran-tarehiny ary tena lasa nahia dia nahia izy. Efa tao anatin’ny 
volana izay no narariany ary efa tsy mahay mandeha intsony izy fa vao manomboka mianatra mipetraka. 
anatin’ireo karazan’aretina mahazo azy ireo dia efa tsy nahatsiaro tena ary nitsahatra tao anatin’ny 
minitra ny fitempon’ny fon’ilay tovovavy ka nifamonjen’ny mpitsabo navotana ary avotra soa aman-tsara 
Na izany aza mbola mila fitsaboana any ivelany izy ankehitriny. Efa lany avokoa anefa ny eo am-pelantanan-dreniny, 
hany mamelona azy sy ny anadahiny iray noho ny loham-pianakaviana izay efa nodimandry. Vola an-tapitrisany 
no efa lany nandritra izay folo volana narariany izay. « Tena mafy amiko ny tsy fahampian’ny hoenti-manana 
ilay zanako noho ireo fanafody tsy maintsy vidiana isan’andro », hoy Rasojafahatelo Marie Thérèse, 


Mangirifiry sy niha nahia be 

Miaina ao anatin’ny fangirifiriana tanteraka Randrianjatovo Maminirina Diamondra amin’ireo 
mahazo azy ankehitriny. Aretina tao amin’ny ilan-kibo havia no nanombohan’ny fanaintainan’i 
nanomboka tamin’ny taona 2017. « Tena marary be mihitsy aho vao mihetsika ny aretiko. Nisy fotoana 
mianatra aho dia marary be ilay ilan-kiboko ary tena tsy zakako mihitsy fa mampitomany ahy satria 
manaintaina be. Voatery alefa mody foana aho noho izay aretiko izay satria manakotaba ny ankizy 
ny fitarainako sy ny tomaniko noho ny fangirifiriana. Mitolefika mihitsy aho rehefa mihetsika 
aretin-kiboko ary maharitra hatramin’ny telopolo minitra eo ho eo foana ny fanaintainana. Tena 
fa rehefa mahare ilay fanaintainana aho dia mangatsiaka be daholo ny vatako nefa izaho tera-tsemboka 
Nanomboka tamin’ny faramparan’ny taom-pianarana 2017 aho no narary», hoy i Diamondra mitantara 
fahavoazana mahazo azy. 

« Kibo foana no aretina nitarainan’i Diamondra fa narary taminy. Rehefa izany dia natao ny fitiliana 
hita fa voan’ny aretina tiberkilaozy any amin’ny taolan’ny hazondamosina na « Tuberculose mal 
pott » izy. Ankoatra izay dia voalazan’ny mpitsabo ihany koa fa misy rano ny kibony ary mibontsina 
havokavony. Izany aretina rehetra izany no tena nandreraka be azy ka nahia be mihitsy izy. Raha 
amin’ny 48 kg tany izy taloha dia nanjary 27 kg sisa », hoy Rasojafahatelo Marie Thérèse, reniny, 
sady mitantara. 

Tsy afa-niala teo am-pandriana intsony ilay tovovavy nanomboka tamin’ny volana septambra hatramin’izao. 
sahirankirana vao tafapetraka noho ny aretina mahazo azy ary tsy tafatsangana mihitsy. 

Nitangoronan’ny mpitsabo 

Tena miharitra ny mafy ity tovovavy kely ity noho ny karazan’aretina mampijaly azy. Vao niditra 
telo andro fotsiny tany an-tsekoly izy tamin’ity taom-pianarana 2017-2018 ity dia nihetsika 
ny aretiny ka avy hatrany dia nampidirina hôpitaly. Voatery niverina an-tanindrazana ny reniny 
nahare ny tsy fahasalamany. Niasa tany ampitan-dranomasina mantsy ity farany, tamin’izany. 
Tena natanjaka be mihitsy i Diamondra ary tena tia fanatanjahantena be mihitsy. Milomano sy mihazakazaka 
tena fahafinaretany tamin’izy mbola salama. Tena gaga mihitsy ny mpampianatra taranja fanatanjahantena 
fa lasa resin’ny namany foana izy vokatr’io aretina io. Tsy nahasakafo intsony izy ka nampihena 
vetivety izany. Mitaintaina foana izahay vao antsoin’ny mpampianatra azy fa marary indray izy 
an-tsekoly », hoy Rasojafahatelo Abeline, rahavavin-drenin’ily tovovavy, izay nipetrahan’izy 
teto Madagasikara. 

« Tamin’ny volana novambra no tena narary be ilay zanako ary tsy nahatsiaro tena mihitsy izy rehefa 
teo anivon’ny hôpitalin-jaza tetsy Tsaralalàna. Nijaly sy ory fo mihitsy nandritra izany satria 
anatin’ny dimy minitra izy no tsy nahatsiaro tena. Niandry azy tao amin’ny efitrano fameloman’aina 
tamin’izay no nijanona tampoka ny milina teo akaikiny tsy nihetsika tampoka izy ary tena taitra 
mihitsy. Tsy nisy nandeha tamin’ny lohako intsony ny zavatra rehetra fa niantso mpitsabo avy hatrany aho ka efa nijanona 
fony no nitangoronan’ny mpitsabo rehetra tao amin’ny hôpitaly izy ary nifamonjena ka niverina 
ny ainy », hoy hatrany ilay renim-pianakaviana nitantara. 

Nanamafy izany ihany koa ny mpitsabo ao amin’ny hôpitalin-jaza etsy Tsaralalàna. « Rehefa misy 
mitsahatra ny fitempon’ny fo dia vonjena haingana aloha izy sao avotra ihany ny ainy. Hampidirana 
sy paompiana ny fony mba hiverenan’ny ainy indray sady asiana fanafody ny « sérum ». Raha mbola tsy 
ny folo hatramin’ny 20 minitra ny tsy nahazon’ilay olona rivotra na ôksizena dia mbola azo avotana 
ainy raha toa ka mbola tsy tonga ny androny », hoy ny fanazavan’ny mpitsabo. 

Araka ny voalazan’ilay renim-pianakaviana dia mitaintaina foana izy ireo rehefa misy ny fahasarotan’ny 
vavitokany. 



Efa maty vady tamin’ny taona 2009 ny renin’i Diamondra mianadahy ary nila ravi­nahitra tany ivelany 
mba hahafahany mamelona ireo zanany. Nipetraka tamin’ny rahavavin-dreniny teny Itaosy izy mianadahy 
niampitan’ny reniny tany Bahreïn. Efa miha ritra anefa ny vola eo am-pelan-tananan’ity renim-pianakaviana 
ny fitsaboana ny menaky ny ainy. 

« Efa nandany vola 15 tapitrisa ariary teo ho eo aho nandritra ny folo volana nitsaboana an’i Diamondra. 
aloha fa mbola afaka mitsabo ary isaorana an’Andriamanitra izany. Ny ahafahan’ny zanako manana 
avy mamiratra sy hikarakarako azy mianadahy no nakanesako tany ivelany. Indrisy anefa fa lany 
fitsaboana avokoa ny vola noentiko avy any. Efa mitrosa aza indraindray. Na izany aza tsy kivy aho 
mbola manantena fa ho sitrana soa aman-tsara ilay zanako », hoy hatrany ny renin’i Diamondra mitantara. 

Araka ny voalazan’ity farany dia anisan’ny mahaketraka azy indraindray amin’ny fitsaboana « 
tsy fahampian’ny hoenti-manana ahafahana mividy fanafody. Misy karazam-panafody tsy maintsy 
avy any ivelany fa tsy misy eto amintsika mihitsy kanefa ilain’ilay zaza. Nosoloina fanafody izay 
teto izany fa tena tsy araka ny vola intsony. Manampy ihany ny fianakaviana saingy tsy ifanomezan-tsiny 
fahasahiranana mianjady amin’izao fotoana izao ». Manaraka fitsaboana milona ranomafana any Antsirabe ity tovovavy amin’izao fotoana izao fa nandalo 
fitiliana ny fivalanan-drano na « Test uro-dynamique » teo anivon’ny hôpitaly Joseph Ravoahangy 
na Hjra Ampefiloha, tamin’ny herinandro lasa teo. 

Efa tao anatin’ny valo volana izao no nampiasa « sonde » i Diamondra noho izy tsy afaka mibaiko ny 
sy ny fanaovany maloto intsony. Mila fitsaboana any ivelany ity tovovavy ity ka izay maniry ny hanampy azy dia afaka miantso sy mandefa 
amin’ireto laharana finday ireto 033 91 601 27 na 034 29 558 96. 









Enregistrer mon nom, mon e-mail et mon site web dans le navigateur pour mon prochain commentaire. 



