AKON'NY FAMPIELEZAN-KEVITRA :: KIVY TANTERAKA AMIN'NY AFITSOK'IREO KANDIDÀ NY CENI • AORAHA

«Tsy voafehy ». Io no azo amehezana ny tatitra nataon’ny Vaomieram-pirenena mahaleo tena misahana 
fifidianana (Ceni) momba ny jery todika tamin’ny fanombohan’ ny fampielezan-kevitra nataon’ireo 
depiote tao anatin’izay herinandro voalohany izay. Ala nenina sy fampitandremana farany mihitsy 
nataon’ny filoha lefitry ny Ceni, Rakotonarivo Thierry, omaly, raha namerimberina an’ireo fitsipika 
ho arahina amin’izao fampielezan-kevitra izao. 

“Haverina foana izany mba hisorohana ny mety hisian’ny fanasaziana. Efa maro ireo ezaka natao 
mbola betsaka ireo mihoa-pefy”, hoy izy. 

Mbola nasian’ny Ceni tsindrin-peo manokana ny momba ny fandikan-dalàna efa tafiditra ao amin’ireo 
folo mifehy ny fampielezan-kevitra. Isan’izany, ohatra, ny fanaovana hetsika tsy nahazoan-dalana, 
ny fibahanana arabe sy fanaovan’ireo fiara tohivakana miaraka amin’ny zava-maneno eraky ny tanàna. 

“Misy ireo olom-boafidy mampiasa ny fahefampanjakana ka manome tombondahiny kandidà. Kandidà 
ihany koa no tsy mbola nanendry ny mpitam-bolany. Marihina fa manam-pahefana ny hametraka fitoriana 
amin’ny Fitsarana avo momba ny Lalàm-panorenana (HCC) ny Ceni rehefa voaangona ireo porofo mikasika 
fandikan-dalàna ireo”, hoy hatrany ny filoha lefitry ny Ceni. 











Enregistrer mon nom, mon e-mail et mon site web dans le navigateur pour mon prochain commentaire. 



