CISCO ANTANANARIVO RENIVOHITRA: TSY NAMPIANARINA TAMPOKA NY MPIANATRA, OMALY HARIVA | NEWSMADA

Par Taratra sur 09/01/2019 

Ho fitandroana ny filaminan-tsain’ny ankizy sy ny ray aman-dreny, natsahatra ny fampianarana 
amin’ny Cisco Antananarivo Renivohitra omaly. Nianatra ihany anefa ny sasany. 

Tampoka ny nandraisan’ny minisiteran’ny fanabeazam-pirenena ny fanapahan-kevitra tsy hampianatra 
mpianatra rehetra teto amin’ny Cisco Antananarivo Renivohitra, omaly hariva. Efa tany amin’ny 
ora antoandro vao nahazo ny filazana ny ankamaroan’ny sekoly. Ny sasany aza nilaza ho tsy nahazo 
momba izany akory. 

Antony nandraisana ny fepetra raha ny fanazavan’ny mpampianatra sendra anay ny hitandroana ny 
ankizy sy ny mpampianatra raha toa ka sanatria misy ny sakoroka aorian’ny famoahan’ny HCC ny voka-pifidianana. 

Maromaro koa ny lalana tapaka, indrindra teny amin’ny manodidina ny lapan’ny fitsarana avo momba 
lalam-panorenana eny Ambohidahy iny. 

Ho an’ny ray aman-dreny, niolomay naka ny zanany ny antoandro. Ny sasany tonga avy hatrany haka 
zanany tany am-pianarana na naniraka ireo mpanampy haka ny ankizy hody avy hatrany na tsy mbola 
aza ny firavana antoandro. Tao kosa ireo ray aman-dreny tsy afa nanohitra ka namela ny ankizy tany 
ary noraisin’ny sekoly ho andraikitra ny nitazona ireo mpianatra hatramin’ny hariva. 

Tsy nisy ny fiomanana ho an’ny mpaka mpianatra. Betsaka ireo ankizy misakafo any an-tsekoly ary 
any ny antoandro ka tsy nety nalamina intsony ny fodiana tampoka. Avy rahateo ny orana, vao maika 
ny fitsenana haingana ireo mpianatra. 

Nioteraka fikorontanan-tsaina ho an’ny mpianatra ihany ity fampodiana tampoka azy ireo ity satria 
ny niomana avy hatrany amin’ny fisian’ny korontana izy ireo ka tsy tafandry mandry raha tsy tonga 
an-trano ny hariva. 



Les commentaires sont fermées. 

