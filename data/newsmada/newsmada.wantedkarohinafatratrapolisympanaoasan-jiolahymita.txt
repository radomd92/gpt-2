“WANTED”, KAROHINA FATRATRA: POLISY MPANAO ASAN-JIOLAHY MITAM-PIADIANA | NEWSMADA

Par Taratra sur 15/09/2018 

Randrianajaina Tanteliniaina no anarany. 35 taona. Tena polisy am-perinasa fa tsy misoloky. 
Sampandraharahan’ny polisy misahana ny heloka bevava filazana fikarohana (avis de recherche), 
io, noho ny hoe ”fanaovana halatra mitam-piadiana, fikambanan-jiolahy…” 

Karohina fatratra, Randrianajaina Tanteliniana, mipetraka eny Analamihitsy, izay voarohirohy 
fanafihana mitam-basy sy fikambanan-jiolahy. Tsy hita popoka izy io, ka izay mahita azy, na manana 
momba azy, afaka miantso avy hatrany ny ao amin’ny sampana ady heloka bevava sakelika fahadimy 
an-tanana ny raharaha. 

Raha ny vaovao voaray, fanafihana nitranga ny herinandro teo, nahatafiditra ity polisy ity. Voalaza 
polisy roa lahy izy ireo no tompon’antoka tamin’ny fanafihana, tsy mbola nivoaka kosa ny mombamomba 
faharoa. Tsy mba polisy tsotra ireo raha ny fantatra fa manana laharam-boninahitra ambony, ary 
eto an-drenivohitra. 

Araka ny loharanom-baovao, fanafihana mpivarotra volamena teny Ampasamadinika teny no nahatafiditra 
ireo. lasan’izy ireo mihitsy ny volamena amina kilao. Nampiasa fiara sy basy izy ireo nandritra 
fanafihana. Nanomboka teo, nanjavona, ary izao namoahana taratasy fikarohana izao. Miandry 
momba ilay polisy faharoa kosa ny rehetra. Ity aloha no fantatra sy naharihary, fa araka ny loharanom-baovao 
nisy ilay polisy niray tsikombakomba faharoa. 

Ny mpitandro filaminana no jiolahy 

Mazava ny resaka aloha hatreto fa ny mpitandro filaminana sasany ihany no manao asan-jiolahy, 
miray tsikombakomba amin’ny jiolahy. Tsy izy rehetra kosa anefa, fa misy ireo mania. Ankoatra 
miaramilan’ny Capsat telo lahy, mahatonga resabe ,toy izany koa ireo zandary telo lahy tany Ambatofinandrahana, 
indray, polisy. 

Anatin’ny hoe fanadiovana ny anatin’ny mpitandro filaminana ny tompon’andraikitra, saingy 
ny fomba fampidirana ireo olona hanao ny asan’ny mpitandro filaminana eto amintsika? Tsy amin’ny 
filaminana ihany no isehoan’ny olona tsy mendrika akory hanao ilay asa fa amin’ny sehatra maro. 
ny kolikoly amin’ny fidirana amin’ireny fifaninam-panjakana sy ny fakana volabe amin’ny mpiadina, 
rehefa tafiditra, mamerim-bola izy ireo. Mahalala izany avokoa ireo tompon’andraikitra ambony 
eto amin’ny firenena, saingy toy ny mandeha ho azy ny raharaha. Izao ny vokany, ny mpitandro filaminana 
no jiolahy. 



Les commentaires sont fermées. 

