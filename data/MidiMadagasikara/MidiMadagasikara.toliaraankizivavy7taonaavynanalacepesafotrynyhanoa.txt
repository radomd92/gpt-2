TOLIARA : ANKIZIVAVY 7 TAONA AVY NANALA CEPE, SAFOTRY NY HANOANANA – MIDI MADAGASIKARA

Tamin’ny ankapobeny dia nizotra araka ny tokony ho izy ny fanadinam-panjakana CEPE tao Toliara. 
ankizivavy iray 7 taona, avy niatrika fanadinana nandeha hody irery ny hariva no safotra niakarapoka 
an-dalana ary tsy nahatsiaro tena nandritra ny 10 minitra teo ho eo. Taitra ny manodidina sy ireo 
an-tongotra raha nahita ny zava-misy, ka niezaka namonjy sy namelona haingana ilay zaza. Fantatra 
fa vokatry ny hanoanana no nahasafotra an’ity “ajampela” ity. Voalazany mantsy, raha araka ny 
nanatri-maso, fa tsy nisakafo hatry ny alin’ny alatsinainy ity mpianatra kamboty ray avy niatrika 
fanadinana CEPE ity, fa rano fotsiny no nosotroiny noho ny tsy fisiana tao an-trano. Onena azy ireo 
teo ka nanao tsipaipaika ary nomena an’ilay zaza hividianany sakafo sy nentiny nody nanampiana 
reniny sy ny iray tampo aminy miisa efatra ny vola rehetra voaangona teo. 




















