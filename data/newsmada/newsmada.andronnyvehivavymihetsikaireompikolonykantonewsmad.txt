ANDRON’NY VEHIVAVY: MIHETSIKA IREO MPIKOLO NY KANTO | NEWSMADA

Par Taratra sur 06/03/2019 

Ho fankalazana ny Andro iraisam-pirenena ho an’ny vehivavy, mikarakara famelabelaran-kevitra 
ho an’ny rehetra ny Ivontoeran’ny kolontsaina Malagasy (IKM) etsy Antsahavola, ny zoma tontolo 
izao. Anisan’ny horesahina ao anatin’izany ny « anjara toeran’ny vehivavy eo amin’ny fiarahamonina 
ny « famoronana sy ny fandraharahana », ny hoe « Vehivavy: aina sy fahavelomana ». Hisy koa ny fampirantiana, 
ny lohahevitra hoe “Mille et Une femme”. 

Ao anatin’izay fanamarihana ny Andron’ny vehivavy izay indrindra, nihazo an’i Kenya ireo tovovavy 
amin’ny fivelesana amponga, ao anatin’ny tarika Bloco Malagasy, sahanin’ny fikambanana Bel’Avenir, 
Toliara. Hiompana amin’ny fanentanana ny olona amin’ny fanajana ny fitovian-jo eo amin’ny lahy 
ny vavy ary ny tokony hiarovana ny ankizy ny fampisehoana hotanterahin’izy ireo any. 

Misy efatra ireo toerana hotsidihin’ny Bloco Malagasy sy hanatanterahany fampisehoana : 

Nairobi (2 hatramin’ny 5 marsa teo), Masai Mara ( androany hatramin’ny 11 marsa), Kwale sy Mombasa 
hatramin’ny 20 marsa) ary ao Nairobi renivohitra (21hatramin’ny 23 marsa). Ankoatra ny fanentanana 
ireo lohahevitra roa ireo, hifanerasera sy hifanakalo hevitra amin’ireo tanora toa azy ireo mpikambana 
amin’ny Bloco Malagasy. 





Les commentaires sont fermées. 

