TOAMASINA : MPANENDAKA SIVY TRATRAN’ NY POLISY, NY DIMY VAO AVY NAHAVITA NY SAZINY AM-PONJA – MIDI MADAGASIKARA

Isan’ny olana goavana sedrain’ireo mpitandro ny filaminana eto Toamasina ankehitriny, ny firongatry 
fanendahana, izay efa tsy mifidy ora sy fotoana ary toerana intsony ny fanaovan’ireo andian-jiolahy 
Izay no mahatonga ny polisy eto Toamasina ; izay niantso mpanao gazety mihitsy ireo kaomisera efatra 
misahana ny filaminam-bahoaka eto Toamasina, nilazan’izy ireo fa mila manangana andrimasom-pokonolona 
isam-pokontany, satria raha ny fahitan’izy ireo azy dia vitsy kokoa ny trangan-tsy filaminana 
resaka halatra sy vaky trano ary ny fanendahana ao amin’ny fokontany misy ireo andrimasom-pokonolona 
Vokatr’izany dia nisy tovolahy sivy voatazon’ny polisy noho io fiaraha-miasa amin’ny andrimasom-pokonolona 
ka ny6 tratra tao Anjoma, ny telo tao amin’ny Cite Canada, saingy ireto ekipa ireto dia misahana 
mifehy manomboka ao Depôt Analakininina sy Anjoma ary Canada ka hatrany Tanambao I sy II ary manodidina 
CRJS iny. Misy amin’ireto andian’ireto no mody mitondra posy amin’ny hariva sy ny alina, ao koa 
mody mpivarotra arina izay fomba fanafenan’izy ireo ireo antsy sy sabatra fampiasany. Ny angom-baovao 
koa no nahalalana, fa ny 5 tamin’ireto fikambanan-jiolahy tratran’ny fokonolona sy ny polisy 
dia efa mpamerin-keloka avokoa sy efa namita sazy am-ponja, isan’izany i Dada sy Salomon, saingy 
ny saziny izay nihafohy noho ny famotsoran-keloka azon’izy ireo indroa miantoana ny taona lasa 
ny fiandohan’ny taona teo. Ankilan’izany dia nisy koa ireto tovolahy roa tratra noho ilay resaka 
trano tao Antetezantona; tsy tao an-trano ny tompony tamin’io fotoana nahavaky ny tranony io ka 
lasan’ireo andian-jiolahy avokoa ny entana mitentina 10 tapitrisa ariary. Samy mbola hazonina 
fonjakelin’ny polisy avokoa izy ireo izao, noho ny fitokonan’ny mpandraharahan’ny fonja amin’ny 
ataon’izy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

