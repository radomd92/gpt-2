TSIPY KANETIBE :: INDROA NANANDRATRA NY TANÀNANY IREO VEHIVAVIN’AMBOHIMANGAKELY • AORAHA

Fanindroany, omaly, no noraisina tamin’ny fomba ofisialy, teny amin’ny kaominina Ambohimangakely, 
Hasina Malalaharison, mpilalao tsipy kanetibe avy eny amin’ity tanàna ity. Voahosotra ho tompondakan’ 
Afrika teo amin’ny fifaninanana tifitra, tany Tonizia, tamin’ny herinandro lasa izy. 

Tamin’ny roa taona lasa dia lefitry ny tompondaka eran-tany no toerana nisy azy, tamin’ny olon-telo 
vehivavy, ka noraisina tamin’ ny fomba ofisialy tamin’ny naha mponina azy teny. Ankoa­tra azy 
dia isan’ireo mpilalao nisongadina ihany koa, nitana ny laharana faha­roa na lefitry ny tompondakan’i 
teo amin’ny olon-telo miaraka ihany koa i Mirana Razafinakanga. Saika vehivavy avokoa no nisongadina 
amin’ity kaominina ity tamin’ireo mpanao fanatanjahantena. 

«Moramora ho anay vehi­vavy, angamba, ny miakatra ho any amin’ny sehatra ambony noho ny fahavi­tsianay 
Tsy hoe tsy mahay ny lehilahy ety aminay fa maro loatra ireo mpifaninana ka mbola misy ireo mahay 
izy ireo”, hoy i Mirana Razafinakanga. Fanaon’ny kaominina Ambohi­mangakely ny mampirisika 
tanorany hilofo amin’ny fanatanjahantena toy izao. “Fitaizana no ataonay ary tsy rehefa mahazo 
ihany vao jerenay izy ireny fa miezaka izahay mikarakara azy ireo”, hoy i Del Christo Andrianarivo, 
kaominaly sady filohan’ny vaomieran’ny fanatanjahantena sy ny ala voly ao amin’ny kaominina. 
fano­lorana azy ireo fanamiana sy kiraro ary fitaovana hafa dia noentina nisakafo tamin’ny trano 
lehibe iray izy roa vavy ho fankasitrahana azy ireo. 











Enregistrer mon nom, mon e-mail et mon site web dans le navigateur pour mon prochain commentaire. 



