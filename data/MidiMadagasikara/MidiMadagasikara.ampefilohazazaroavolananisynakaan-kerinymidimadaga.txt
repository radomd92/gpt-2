AMPEFILOHA : ZAZA ROA VOLANA NISY NAKA AN-KERINY – MIDI MADAGASIKARA

Tsy mbola hita hatreto ! Nitrangana hala-jaza, imasom-bahoaka teny amin’iny faritra Ampefiloha 
omaly antoandro tokony ho tamin’ny 10 ora tany ho any. Raha ny fantatra dia zazakely iray amam-bolana 
nisy nisintona, teny am-pitaizana azy. Raha ny voalazan’ireo olona nanatri-maso ity tranga ity, 
ramatoa iray mainty fihodirana, somary lava ary miteny amin’ny fiteny tsy fantatra no naka ity 
ity. Raha ny fitantaran’ny renin’ity zaza ity dia teo am-panoloana an’ilay zaza ilay mpanampy 
nosintonin’ilay ramatoa tsy fantatra ary nentiny avy eo. Nifanenjehana anefa, raha ny voalazan’ 
olona hatrany, saingy avy hatrany dia niondrana tanaty fiara tsy mataho-dalana iray efa niandry 
teny an-toerana izy ka indrisy fa tsy tratra intsony. Araka ny voalazan’ny mpitandro filaminana, 
mpianatra amina sekoly ambony eny Ampefiloha ny ray aman-drenin’ity zazakely nisy naka an-keriny 
Toy ny fanaon’izy ireo rehefa amin’ny fotoam-pianarana dia miaraka aminy any am-pianarana ity 
kely ity, saingy taizan’ny mpanampy azy, tsy lavitra ny sekoly. Tamin’izany no nanaraoraotan’ilay 
nisintonana ity zazakely. Raha ny fantatra hatrany dia ny reniny ihany, izay torana avy hatrany 
vao nilazan’ilay mpanampy ny zava-nisy, no nianatra tamin’io fotoana io. Nezahin’ireo mponina 
teny akaiky teny ihany saingy herim-po very maina izany. Hatreto dia mbola tsy hita ny misy ilay 
Mandeha amin’izao ny fanadihadiana sy ny fikarohana ity zazakely ity, ataon’ireo mpitrandro 




