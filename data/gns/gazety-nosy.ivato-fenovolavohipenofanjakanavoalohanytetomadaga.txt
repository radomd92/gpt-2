IVATO-FENOVOLA VOHIPENO : FANJAKANA VOALOHANY TETO MADAGASIKARA

Amin’ny fotoanan’ny fifidianana toa izao dia tsara ihany no ahalalana ny mahakasika ny fanjakana 
sy ny tantarany. 

Ny fanjakana voalohany indrindra teto Madagasikara dia niorina tao Vohipeno ny taona 1336-1337 
vanim-potoana nahatongavan’ny mpîfindra monina avy any Imaka na La Mecque teto Madagasikara. 
Ramakararo izany no nanorina io fanjakana voalohany io. Ny taranany izany nisy ny ampanjaka Andriamarohala 
nanorina ny fanjakana tao Ivato Fenovola Vohipeno no antsoina hoe Anteony. Jiosy ny firazanany 
nonina tany Arabia izy tao La Mecque ka izany no antony niantsoana azy hoe “Jiosy-Arabo”. Nanana 
mahakasika ny tantaran’i Israely sy ny Arabo izy ireo, ary manana hasina manokana koa noho izany. 
tamin’izany ny mpisorona antsoina hoe Ragnaha avy amin’ny foko antsoina hoe Antalaotra izay mipetraka 
Savagna. Izy ireo no mifehy ny tany sy ny ranomasina eto Madagasikara. Ny taona 1495 no tonga teto 
i Altawarat na Ramalitavaratra izay razamben’ny Anakara ao Vatomasy, izay mifehy ny volana sy 
masoandro ary ny habakabaka ka nanampy ireto efa tonga teo alohany. Nanampy ireto mpifindra monina 
ny Ampanabaka, izay misy ny miaramila na ny “fagnarivoana”. Izy ireo no be indrindra tamin’ireto 
monina ireto. 

Raha miresaka ny Antemoro isika dia ny Onjatsy no tonga voalohany teto. Ny taonjato faha XI izy ireo 
efa nipetraka tao Vohipeno. Avy amin’io ny renin’ny Anteony satria izy ireo no nangalan’ny zana-dRamakararo 
nantsoina hoe Ramosamary vady an-dRatandramasy. Izy mivady ireo no niteraka Andriamarohala 
Ramarohala ampanjaka nantsoina hoe Ndrenogny izay nanorina ny fanjakana tao Ivato Fenovola ny 
1504. Tao alohan’izay dia tany Amboabe no nisy ny fanjakana Antemoro tao Vohipeno. 

Ny taonjato faha 14 vao nisy ny fanjakana hafa taty ivelan’i Matitanana na Vohipeno. Ny taona 1575 
niforina ny fanjakana teto Imerina tao Ambohitrabiby. Ary nifanarakaraka tamin’izany avokoa 
sisa rehetra. 300 taona taorian’ny fanjakana tao Vohipeno izany vao nijoro ny fanjakana hafa teto 


Ny sivilizasionina Antemoro no nanjaka teto Madagasikara nandritra ny 491 taona (1337-1828) 
nanjakan-dRadama rainy teto Imerina. Ny sorabe, ny fanandroana, ny fivavahana, ary ny trano sy 
taozavatra tao amin’ny trano sy ny kojakoja rehetra natao tamin’izany dia avy any Vohipeno avokoa 
ankamaroany. 

Radama rainy no niala tamin’izany rehefa nifandray tamin’ny Erôpeanina fa indrindra ny Anglisy, 
nampiova ny tantara teto Madagasikara. Na izany aza dia ny fitaizana Antemoro no namolavolana 
ka Ratsilikaina, Ihagamainty ary Andriamahazonoro sy Andriatsivongo no isan’ireo nampianatra 
tamin’izany hatramin’ny fanjakan’Andrianampoinimerina rainy sy Andriamasinavalona. 

Marihina fa ny rain’Andrianampionimerina dia avy ao Tsimalazo ao Vohipeno avy amin’ny foko antsoina 
Antalaotra (tantara hafa manokana ny momba io izay voarakitra amin’ny sorabe). 

Io tantara io no mahatonga ny olona rehetra milatsaka hofidina ho filoham-pirenena handeha hangataka 
any amin’ny lapan’i Fenovola Ivato ao Vohipeno noho ity lapa ity ipetrahan’ny hasin’ny fanjakana 
Marihina fa mijoro hatramin’izao 2018 izao ny fanjakana ao Ivato Fenovola nanomboka ny taona 1337. 

Ndrenogny Ampanjaka Ramasitrakarivo Martin Gérard no ampanjaka mitondra an’i Fenovola Ivato 
fotoana 2018 izao. Izy no lehiben’ny ampanjaka rehetra eto Madagasikara, ary ampanjaka faha 24 
nanjakan’i Andriamarohala tao Ivato ny taona 1504. 

