67HA : MPIFANKATIA MPANENDAKA VOASAMBOTRY NY POLISY – MIDI MADAGASIKARA

Mahay miara-miasa … amin’ny ratsy ! Lehilahy iray ary vehivavy iray, izay marihana fa mpifankatia, 
voasambotry ny polisy avy etsy amin’ny kaomisarian’ny boriborintany fahafito, teny amin’iny 
Ankasina iny, noho ny resaka fanendahana. « Mpiara-manao asa ratsy izy ireo ary isan’ireo mpanendaka 
tsikaritry ny olona eny amin’ny faritra Ankasina sy ny manodidina eny », hoy ny tatitra azo avy amin’ireo 
filaminana. Ny zava-nisy : ny sabotsy lasa teo, tokony ho tamin’ny iray ora maraina tany ho any dia 
lehilahy roa voalaza fa nisy nanendaka teny Ankasina, akaikin’ny « lavage ». Very tamin’izany 
vola roa hetsy ariary. Tonga nametraka fitairanana teny anivon’ny polisy ireto farany. Nandray 
andraikiny avy hatrany ireo mpitandro filaminana ary niroso tamin’ny fikarohana ireto olon-dratsy. 
Loharanom-baovao teny amin’ny manodidina no nahafatarana fa mipetraka eny amin’iny faritra 
ihany ireo olon-dratsy ireo; koa ireo olona teny amin’ny manodidina ihany no nanoro ny toerana 
ny trano ipetrahan’ireo jiolahy », hoy hatrany ny fampitam-baovao azo. Ny tolakandron’ny sabotsy 
notongavana tao an-tranony ireo voalaza fa olon-dratsy. Lehilahy sy vehivavy no tratra tao ary 
natao famotorana avy hatrany. « Samy niaiky ny heloka vitany ireto mpifankatia ireto ». Ny alatsinainy 
teo izy ireo natolotra teny anivon’ny Fampanoavana ary fantatra fa nadoboka am-ponja vonjimaika 
Antanimora ilay lehilahy raha nahazo fahafahana vonjimaika kosa ilay vehivavy, mandra-piandry 
fotoam-pitsaràna azy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

