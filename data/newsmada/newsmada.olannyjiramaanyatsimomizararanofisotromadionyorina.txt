OLAN’NY JIRAMA ANY ATSIMO : MIZARA RANO FISOTRO MADIO NY ORINASA SAMS | NEWSMADA

Par Taratra sur 23/01/2016 

Manoloana ny fahasimban’ny milina mpanosika ranon’ny Jirama, efa ho roa volana izay, manome rano 
madio ho an’ny vahoaka ao amin’ny fokontany Amborogony sy Betania ny orinasa SAMS. Fanampiana, 
fanohizana ny fiaraha-miasa eo amin’ny tsy miankina sy ny fanjakana. Ireo fokontany roa ireo no 
mitondra faisana, tsy mahazo rano raha tsy amin’ny 9 ora alina. Araka ny fanadihadiana natao, tafakatra 
Ar ny rano iray bidao 20 litatra amin’ireo fokontany ireo hatramin’ny nahasimban’io milina io. 

Efa eo am-panamboarana izany ny Jirama hamerenana amin’ny laoniny ny famatsian-drano. “Izao 
izao no natao, mba hanampiana ny vahoaka ho fanehoana fiaraha-miasa eo amin’ny fitondrana hanamafisana 
3P”, hoy ny filoha tale jeneralin’ny SAMS, Vahinisoa Alain. Rano telo arivo litatra isaky ny fokontany 
zaraina ka mahazo ny anjarany koa ny ao amin’ny bazary Sikama. Nosafidina manokana ireo mpivarotra 
hahafahan’izy ireo manadio sakafo amidy ao an-toerana sy hanomezana fahahafam-po ny mpanjifa. 
Irariana ny hitohizan’izao hetsika izao”, hoy ireo nahazo tombontsoa. Ankoatra izao famatsian-drano 
efa nitondra ny fanavaozana sy ny fampitaovana ny biraon’ny polisy koa ny orinasa. 



Les commentaires sont fermées. 

