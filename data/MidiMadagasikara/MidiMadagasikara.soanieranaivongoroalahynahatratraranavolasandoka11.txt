SOANIERANA IVONGO : ROALAHY NAHATRATRARANA VOLA SANDOKA 11 TAPITRISA ARIARY – MIDI MADAGASIKARA

Manararaotra ny taom-piotazana jirofo ao Soanierana Ivongo ireo jiolahy mpanao vola sandoka, 
tonga manangom-bokatra ihany koa manadio vola amin’ireo tantsaha. Tranga iray amin’izany ity 
tao amin’ny fokontany Andilakely Soanierana Ivongo. 

Raha nihevitra ho nahazo vola tamin’ny jirofo 20kg namidiny ity raim-pianakaviana ity, dia tsy 
no hitany raha tonga tany an-trano nanisa ny vola teny aminy izy fa vola tsy izy no azony. Manodidina 
25.000 ariary hatramin’ny 30.000 ariary anefa ny kilaon’ny jirofo maina izao. Tezitra mafy tamin’ny 
azy ity raim-pianakaviana ity ka niantso fokonolona hikaroka ireto roa lahy nividy ny jirofony, 
ny harivan’ny alakamisy teo tokony tamin’ny 6 ora sy sasany no tratran’izy ireo Ingahy isany Ramasinandro 
Flevis sy Maurice Laurent. Avy hatrany dia niharan’ny fitsaram-bahoaka tamin’ny daroka, saingy 
am-pitondrana azy ireo hovonoina ny fokonolona dia tonga ny polisy avy ao Soanierana Ivongo, notarihan’ny 
ny Officier Tsimba Angelo Felix, nisambotra ireto mpanao vola sandoka ary nitondra azy nanaovana 
Nisy anefa ny olana teo amin’ny fokonolona sy ny mponina izay nahatonga ny fitangoronana nanoloana 
kaomisaria tany an-toerana. 

11 tapitrisa ariary. Raha natao ny fisavana azy roa lahy tratra ireto dia mitentina 11 tapitrisa 
ny vola sandoka amin’ny 10.000 ariary tao anatin’ny sakosy nentin’izy ireo. Raha ny fahitana azy 
tsy mifanalavitra amin’ny vola tena izy, saingy eo amin’ny taratasy nanaovana azy no mora ahalalana 
Saingy amin’ny hariva sy vao mangiran-dratsy no mividy jirofo izy roa lahy ireto, ka tsy hitan’ny 
loatra ny fahasamihafana amin’ny vola tena izy sy ity sandoka ity. Raha ny angom-baovao avy any 
ihany dia tsy izy roa lahy ireto ihany no jiolahy mpanao vola sandoka avy ao Toamasina tonga any Soanierana 
hanadio vola, fa maromaro ka eo am-panarahan-dia azy ireo ny polisy ary efa nampitandrina ihany 
ny tantsaha sy ny mpanangom-bokatra hafa amin’ny zava-misy. 

Ankoatra izay dia manahy ny hisian’ny fanafihan-jiolahy mitam-basy amin’ireo tantsaha, sy ireo 
ary ireo mpandraharaha mividy izany any an-toerana ny mpitandro ny filaminana. Fotoanan’ny fitrangany 
ny taom-piotazana jirofo tahaka izao, nefa tsy haharaka ny tranga mety hisy ny isan’ireo mpitandro 
filaminana any an-toerana ankehitriny. 




















