AMBOHITRIMANJAKA : NISY NANDORO NY ROVAN’NY MPANJAKA – MIDI MADAGASIKARA

Mbola hita teo ny tavoahangy nisy solitany izay nentina nandoro ny rovan’Ambohitrimanjaka. Ny 
talata hifoha alarobia teo no nitrangan’izany. « May ny fito miandalana tafo bozaka. Ilay trano 
kosa efa norarahana solitany ny lafiny efatra, saingy mbola tsy may« , raha araka ny tatitry ny mpitandro 
filaminana mahakasika ity heloka bevava ity. Mbola io loharanom-baovao io ihany koa no namantarana 
manodidina ny misasakalina tany ity fandoràna ity. Nisy avy hatrany ny fanadihadiana nosokafana 
an’ity raharaha ity. Marobe ny eritreritry ny olona rehefa misy ny fanimbàna sy fandorana vakoka 
izao. Ao no milaza fa misy olona mitady voninahitra avy amin’ny alàlan’ny ratsy atao takalony dia 
fanaovana zava-doza toy izao. Ao ihany koa ny mieritreritra fa misy mandranitra adim-poko indray. 
zava-misy aloha dia endrika faniratsiràna ny maha-Malagasy ny toy izao ary mendrika ny karohina 
farany ny tompon’andraikitra. Saingy hatramin’izay dia tsy tonga lavitra mihitsy ny fanadihadiana, 
ka ny nandoro ny rovan’i Manjakamiadana sy ny nangalatra ny satro-boninahitry ny mpanjakavavy 
dia tsy mba nisy voasambotra mihitsy hatramin’izao. 


















