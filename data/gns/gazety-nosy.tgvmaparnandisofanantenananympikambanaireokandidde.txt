TGV/MAPAR : NANDISO FANANTENANA NY MPIKAMBANA IREO KANDIDÀ DEPIOTE

Accueil > Gazetin'ny nosy > Tgv/Mapar : Nandiso fanantenana ny mpikambana ireo kandidà depiote 

Publié le 09 mars 2019 



Ny alakamisy faha 07 martsa 2019 no navoaka ny lisitra ny kandidà mpanohana an’i Andry Nirina Rajoelina 
hofidina ho solombavambahoaka manerana ny Nosy. 

Depiote Mapar/ Tgv teo aloha maro no tsy tafaverina intsony amin’izao fifidianana 2019 izao. Raha 
ny anton’izy ireo dia nilaza fa tsy fantany ny antony nefa dia nanaraka ny baiko sy ny rafitra tanteraka 
amin’ny antoko Mapar izy ireo ary tsy nivaona tamin’ny toro-marika nomen’ingahy Andry Nirina 


Mbola mahagaga koa hoy izy ireo no tsy nampidirana azy ireo intsony ho kandidàny TGV/MAPAR, nefa 
niady mafy tamin’ny fitanana ny olona tany amin’ny fokontany sy ny distrika nihaviany izy ireo. 
ny teny sy nampahafantatra ny olana nisy tokony ho fantatra rehetra mahakasika ny tsy mety nataon’ny 
Hery Rajaonarimampianina ary nampisongadina ny tarigetran’ingahy Andry Nirina Rajoelina ihany 
izy ireo. 

Ny tena voa mafy dia ireo izay tsy tao anatin’ny Mapar nandritra ny taona 2013-2018, ka nanohana 
antokon’ingahy Andry Nirina Rajoelina tamin’ny fifidiananana filoham-pirenena teo iny. “Nanantena 
nangaina”, hoy ny fitenenana izy rehetra ireo satria mbola velom-panantenana be ery fa isan’ny 
73 nandrava ny tetik’adin’ingahy Hery Rajoanarimampianina sy Mahafaly Olivier praiminisitra 
hiverenan’ny HVM (Hery vaovao ho an’i Madagasikara) hitondra indray ny firenena. “Kenda ny vomanga 
ny tanany” hoy ny fitenenana, ka latsa-panenenana tanteraka ankehitriny, ary nahatsiaro tena 
voafitaka. 

Amin’izao fotoana izao dia olona vaovao no voatendry ao amin’ny Tgv/Mapar hisolotena ny fitondrana 
anatin’ny Antenimierampirenena. Mpandraharaha be vola sy mpanan-karena vaovao, mpanakanto 
mampirevy vahoaka sy mandrotsirotsy, mpikambana avy amin’ny fikambanana HVM teo aloha nahay 
palitao sy mpanam-bola, ireo no mandrakotra ny lisitra ho an’ny kandidàn’ny filoham-pirenena 
Nirina Rajoelina amin’izao fotoana izao. 

Misy mihitsy aza no milaza ireo mpikambana ao anatin’ny fikambanana mpanohana an’i Andry Rajoelina 
natao ho an’ny mpanam-bola sisa ity antoko ity fa tsy an’ny vahoaka intsony. 

Manaraka izany dia voalaza matetika ka fa tsy mila olona antitra intsony ny TGV satria antokon’ny 
hono. Dia noesorina ireo tsy ho olom-boafidy intsony izay efa zokinjokiny. 

Tsy ny mpikambana tsotra ihany no diso fanantenana fa hatramin’ireo ao anatin’ny birao pôlitika 
ny lohandohan’ny mpisorona ao amin’ity antoko ity. Mimenomenona toa ny loha tapaka izy ireny ankehitriny 
nivadika ny rasa satria ny fahavalo indray ity no lasa nahazo laka, hoy ihany ireo olona ireo. 

Eo anatrehan’izany rehetra izany dia misavoritaka tanteraka ny mpikambana ao amin’ny TGV/ MAPAR 
amin’izao fotoana izao. Maro ireo mpikambana no tsy faly. Mitaraina fa tsy araka ny nieritreretana 
ny zava-mitranga ankehitriny fa tsy antokon’ny vahoaka intsony hono. 

Mbola resaka hafa tanteraka koa ny mahakasika ireo “diaspora” avy any ampitan-dranomasina amin’izao 
izao. Nitarika fizarazarana be tao amin’ny mpomba an’i Andry Rajoelina izy ireny ary niseho azy 
ambonin’ny olona rehetra tao amin’ny ARENA tao. 

Toa ny afon’apombo ankehitriny ny zava-misy ao amin’ny mpomba an’Ingahy Andry Nirina Rajoelina 
noho ny hatezerana sy ny hasosorana. Misoko mangina toa ny ron-gisa hoy ny fitenenana. 

Inona no hitranga amin’ity antoko ity aoriana kely ao? Eo isika mahita azy fa ny zava-misy aloha 
tsy takona afenina intsony ny ady anatiny; 





