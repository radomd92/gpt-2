FANAPARITAHANA LAZA ADINA BAKALOREA :: NAIDITRA AM-PONJA ILAY TALEN’NY OFISIN’NY BAKALOREA TEO ALOHA • AORAHA

Nantsoin’ny Fitsa­rana tampoka ny talen’ny Ofisin ny Bakalôrea sy ny tovovavy iray mpitantana 
kaonty “Facebook”, nanaparitaka ireo laza adina, omaly. Naharay ny voka­try ny famotorana nataon’ireo 
misahana ny fandi­kan-keloka eny amin’ny Toby Ratsimandrava ny teo anivon’ ny Fampanoavana momba 
olona roa ireo. Naiditra am-ponja eny Antanimora izy ireo taorian’ny fihainoan’ny Fitsarana 
omaly ihany. 

Araka ny tarehimarika avy eo amin’ny Toby Ratsimandrava dia miisa efatra amby dimampolo ireo olona 
sy nosamborin’ny Zandarimaria tamin’ity raha­raha fiparitahan’ny laza adina bakalôrea farany 
ity. Tafakatra valo ireo naiditra am-ponja hatramin’ny omaly hariva. Ankoatra ireo, mbola misy 
miisa iraika ambin’ny folo natolotra ny Fitsarana, omaly alina. 

Nihena ho fito ireo olona namoahan’ny Fitsarana fanapahan-kevitra tsy maintsy mandalo eny amin’ny 
ny Zandarimaria eny Betongolo isan-kerinandro. Nahazo fahafahana vonjimaika ny olona misa valo 
roapolo manerana ny Nosy. Mpianatry ny oniversite sy mpianatra mpiadina avokoa ireo nahazo fahafahana 
araka ny loharanom-baovao. 



Nilaza ho manana ahiahy amin’ity raharaha ity ny filohan’ ny Sendikan’ny mpampia­natra mpikaroka 
Seces, sampana Antananarivo, Ravelonirina Sammy Gregoire. “Matoky ny Fitsarana izahay. Nihevitra 
hoe fanampim-pana­zavana no niantsoana ny talen’ ny Ofisin’ny Bakalôrea eto Antananarivo teo 
iny. Raha momba ny fiparitahan’ny laza adina no hiampangana azy dia mety ho diso ihany satria tsy 
laza adina io olona io. Ny lehi­ben’ny foibem-pana­dinana rehetra no maka ny laza adina mifono 
fitomboka eny amin’ny toerana fitokana-monina misy ireo mpikirakira ny fanadinana. Manahy izahay 
mety ho navoaka tamin’ ny karatra “microSD” irony ireo laza adina satria nivoaka hatramin’ny fanitsiana 
rehetra”, hoy hatrany izy. 









Enregistrer mon nom, mon e-mail et mon site web dans le navigateur pour mon prochain commentaire. 



