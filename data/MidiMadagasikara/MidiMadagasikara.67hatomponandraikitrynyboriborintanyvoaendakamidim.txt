67HA : TOMPON’ANDRAIKITRY NY BORIBORINTANY VOAENDAKA – MIDI MADAGASIKARA

N’iza n’iza tokoa amin’izao fotoana izao, dia mety ho lasibatry ny asan-jiolahy avokoa. Toy ity 
tetsy amin’ny faritra 67ha ity, ny talata hariva lasa teo. Tompon’andraikitra iray amina boriborintany 
eto Andrenivohitra no sendra an’ireo tontakely, raha sendra taraiky tao anaty fitohanana iny 
fiara nentiny. Araka ny fantatra dia telolahy izy ireo no nanendaka an’ity fiara ity tamin’io fotoana 
Lasan’izy ireo tamin’izany, raha ny fantatra teny an-toerana hatrany ny sakôsy iray; izay toa 
nisy vola sy antontan-taratasy maromaro. 

Fa tetsy andanin’izay, tovolahy iray, efa mpanendaka rain-dahiny amin’iny faritra iny, antsoina 
Day no vosambotry ny pôlisy teny an-toerana, teny amin’iny faritra Antohomadinika iny, ny talata 
teo ihany koa. Araka ny fampitam-baovao azo amin’ny pôlisy, dia teo am-panendahana findain’olona 
anaty taxi ny lehilahy no tsikaritr’ireo mpitandro filaminana nanao fisafoana, teo akaikin’ny 
fiatoan’ny fiara avy any Mahitsy. Na izany aza, nitsoaka ranamana raha vao nahita iretsy farany 
nifanenjahana tanaty lakandrano. Tratra teny Antsalovana teny ihany anefa ity mpanendaka ity 
niaiky tanteraka ny heloka nataony. « Tamin’ny famotorana natao azy no nahalalana, fa efa mpanendaka 
mpanao sinto-mahery eny amin’iny toerana iny izy ity, satria efa nigadra herintaona teny Antanimora, 
taona 2014 tamin’ny resaka sinto-mahery ihany » hoy ny vaovao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

