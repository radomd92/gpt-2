MAHAJANGA  : HATAO “BETON” NY LALANA AO MAHABIBOKELY | NEWSMADA

Par Taratra sur 23/11/2017 

Notontosaina ny faran’ny herinandro teo, teny akaikin’ny Makiloc fokontanin’i Mahabibokely 
fametrahana ny vato fehizoro ny fanamboarana ny lalan’ny fokontanin’I Mahabibokely sy Morafeno. Natao izany fanamboaran-dàlana izany mba ahafahan’ireo vahoaka tsy ankanavaka misitraka azy. Vola madiodion’ny kaominina no nanamboarana izany lalana izany. Vola azo avy amin’ireo hetra 
vahoakan’i Mahajanga, raha ny fanazavana. Mitentina 178 000 000 Ar ny fanamboarana rehetra ary 
roa volana ny faharetan’ny asa. 

Samy mirefy 300 m avy ireo lalana roa ireo. Ny iray miainga avy eny Makiloc lalana mampisaraka ny 
Mahabibokely sy Tanambao Ambalavato ary ny iray miala avy eny amin’ny hazo be 150 maladie eo Morafeno 
samy mivoaka eny amin’ny làlam-baovao eny Ambalavola avokoa. “Anisan’ny tanjona apetraky ny kaominina ny fanamboaran-dàlana, ny famerenana ny hasin’ity 
ity”, hoy ny ben’ny Tanàna, Andriatomanga Mocktar Salim. Nanentana ny vahoaka ny lehiben’ny faritra Boeny mba hifanome tanana amin’ny tompon’andraikitra 
eto an-tanàna. 

Nomarihin’ny ben’ny Tanànan’i Mahajanga fa “beton” ny lalana amboarina ary santatra ambavarano 
izao fa mbola ho avy ny fanamboarana ny lalana amin’ny fokontany sasany. 



Les commentaires sont fermées. 

