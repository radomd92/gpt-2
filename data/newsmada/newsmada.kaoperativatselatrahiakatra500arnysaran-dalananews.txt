KAOPERATIVA TSELATRA: HIAKATRA 500 AR NY SARAN-DALANA | NEWSMADA

Par Taratra sur 07/12/2018 

Nanapa-kevitra ny hampiakatra ny saran-dalana ho 500 Ar ihany koa ny kaoperativa Tselatra. Hanomboka 
18 desambra izao ny fampiharana izany saran-dalana vaovao izany. Ity kaoperativa ity izay tsy 
saran-dalana niaraka tamin’ny FMA fa nitana ny saran-dalana tokana 400 Ar teo aloha. 

Na izany aza, betsaka ireo nimenomenona tamin’ity saran-dalana tokana ity satria na toerana akaiky 
dia tsy maintsy 400 Ar no aloa. Heverina hisy indray izany ny sara-dalana 300 Ar ho an’ity kaoperativa 
amin’izao fiakaran’ny saran-dalana izao. 

Tafiditra ao anatin’ny kaoperativa Tselatra ny zotra 147, 146, 178,147 Bis, 147D…. Manana ny fitsipika 
azy ity kaoperativa ity, saingy tsy maharitra ny fanajana ny fitsipika fa misy ihany ny gaboraraka, 
rehefa amin’ny fotoana maha be olona. 

Mampitaraina ny mpandeha ihany koa ny hafetsen’ireo mpitatitra amin’ny famafana ny ampahany 
laharan’ny finday mipetaka any anaty taxi-be hahafahana mitaraina amin’izay tsy fanarahan-dalàna 
ireo. Eo ko ny fihodinana an-dalana…. 

Tsiahivina ihany koa fa ampihatra ny fampiakarana ny sara-dalana, manomboka androany, ny zotra 
izay anisan’ny be mpandeha ihany koa eto Antananarivo. 



Les commentaires sont fermées. 

