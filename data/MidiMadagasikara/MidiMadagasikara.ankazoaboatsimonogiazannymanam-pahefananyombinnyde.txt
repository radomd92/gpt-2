ANKAZOABO ATSIMO : NOGIAZAN’NY MANAM-PAHEFANA NY OMBIN’NY DEPIOTE MARA NIARISY MIISA 92 – MIDI MADAGASIKARA

Taorian’ny nahafaty an’ireo mpitandro filaminana valo lavon’ny balan’ny dahalo tao Ankazoabo 
dia nongiazan’ny mpitandro filaminana ny ombin’ny depiote Mara Niarisy miisa 92, nanomboka ny 
lasa teo. Raha ny fanazavan’ity solombavambahoaka ity dia tsy tao an-tanànany (30 km atsimon’ny 
Ankazoabo renivohitra) ny tenany, fa nankaty an-drenivohitra tamin’ny fotoana nakan’ireo mpitandro 
ny ombiny. Raha araka ny loharanom-baovao dia voalaza fa miray tendro amin’ny malaso ity olom-boafidy 
ka izany ny antony nakana ireo omby mampiahiahy haseho vahoaka mba hafantatrana ny tena tompony. Dahalo ambony latabatra. Manoloana izao toe-java-misy izao dia miahiahy ity olom-boafidy ity, 
toa karazan’ny valifatin’ny manam-pahefana ao an-toerana aminy izao antsojay atao aminy izao, 
holokoina ho isan’ny mandray omby halatra na mitsikombakomba amin’ny asan-dahalo ny tenany. 
Sahy mamotsipotsitra ny marina aho amin’ny afitsoky ny dahalo an-tsaha sy ny mpiray tsikombakomba 
dia ny « dahalo ambony latabatra », ary tsy manaiky lembenana amin’ny fihoaram-pefy ataon’ny mpitandro 
manao « dramotse » mangoron-karena amin’ny « opération Fahalemana 2015 », dia lotoina sy hosoram-potaka, 
tsy zakan’ireo tompon’andraikitra mitana ny fahefam-panjakana isan-tsehatra mihitsy ny fahasahian’ny 
Mara Niarisy manambara tsy amim-pihambahambana ny famatorana andraikitra eo amin’ny manam-pahefana 
ho mampiroborobo ny asan-dahalo », hoy ny depiote Mara Niarisy. 



Ça n’arrive pas juste comme ça, il y a des raisons pour que les autorités prennent cette mesure. Tout 
monde en parle de ce haut fonctionnaire d’État dans cette localité. À suivre… 


















