MANAMAFY NY ZANDARY… : NIVOAKA NY FONJA ILAY GADRA VOAROHIROHY AMINA HALATRA OMBY | NEWSMADA

Par Taratra sur 15/11/2017 

Nanamafy ny teo anivon’ny zandarimaria ao Antsirabe fa gadra nivoaka ny fonjan’Antsirabe ilay 
tamin’ny halatra omby tao an-toerana, ny alin’ny 7 novambra 2017 lasa teo… 



Nampiseho ireo porofo rehetra teo am-pelatanany ny zandary momba ity gadra nivoaka ny fonjan’Antsirabe 
tamin’ny halatra omby ity. Araka ny valin’ny fanadihadiana nataon’ny zandary, voaporofo fa nivoaka 
fonja tokoa ilay voafonja antsoina hoe Venessa ary miasa mivaro-kena sy mividy omby halatra. Nandà 
ny momba izany anefa ny teo anivon’ny fiadidiana ny fonjan’Antsirabe nandritra ny fidinana nanataon’ny 
Tanànan’Ibity sy ny zandary nanamarina ny fisian’ity voafonja tafavoaka ity. Nanambara ny tompon’andraikitra 
anivon’ny fonjan’Antsirabe fa tsy mbola nivoaka na ora iray tao am-ponja io lehilahy io. Hitan’ny 
isan’andro eny an-tsena ao Ambohimena izy ary efa nividy omby indroa tany Belazao koa. 

Nilaza rahateo ireo dahalo roa lahy nangalatra omby tao amin’ny kaominina Ibity tamin’io fotoana 
fa ity voafonja ity no mandray ny omby sy miray tsikombakomba amin’izy ireo. 

Hatolotra ny fitsarana indray ity raharaha ity ka ho hita eo indray ny marina momba izany. Nohamafisin’ny 
Tanànan’Ibity fa antenaina ny hanasaziana ny mpiasan’ny fonja raha tena voaporofon’ny fitsarana 
misy ny firaisana tsikombakomba mamoaka ireo gadra izay lasa manao asa ratsy. “Mametraka fitokisana 
fitsarana izahay mba hisorohana ny fitsaram-bahoaka”, hoy hatrany izy. 



Les commentaires sont fermées. 

