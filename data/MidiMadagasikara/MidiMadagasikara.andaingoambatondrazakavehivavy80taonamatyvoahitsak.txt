ANDAINGO AMBATONDRAZAKA : VEHIVAVY 80 TAONA, MATY VOAHITSAKY NY LAMASININA – MIDI MADAGASIKARA

Nandriaka indray ny rà. Nitrangana lozam-pifamoivoizana an-dalamby tany amin’iny faritra Alaotra 
omaly. Vehivavy lehibe tokony ho 80 taona any ho any, no namoy ny ainy teo noho eo, raha voadona sy 
ny lamasinina teo anelanelan’Amboasary gara sy Andaingo. Mbola mifamahofaho be ihany ny tena 
tamin’io fotoana io. Raha ny fampitam-baovao azo, dia hoe tsy dia salama saina loatra ity ramatoa 
ary nikasa ny hiampita tampoka ny lalamby kanefa efa akaiky ilay fiaran-dalamby. Teo amin’ny lohany 
voa mafy raha ny vaovao hatrany, antony nitarika avy hatrany ny fahafatesany. Marihana, fa mponina 
amin’iny faritra manodidina ihany ity ramatoa ity, ary lamasinina izay mampitohy an’Ambatondrazaka 
Moramanga no io nahavoadona azy io. Efa mandeha any an-toerana ny fanadihadiana ataon’ireo mpitandro 
misahana manokana ny lalam-by, mahakasika ity tranga ity. 




















