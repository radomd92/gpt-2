KITRA- “M’FOOT FOKONTANY” :: NANEHO NY FAHAIZANY IREO SOLONTENAN’ NY BORIBORINTANY FAHADIMY • AORAHA

Nafana ny lalao nandritra ny andro voalohany amin’ny dingana faharoan’ny “M’Foot fokontany”, 
fifaninanana baolina kitra karakarain’ny fahitalavitra RTA sy ny Alefa Barea ho an’ireo ankizy 
anelanelan’ny 13 hatramin’ ny 15 taona. 

Nandresy avokoa ireo solontenan’ny Boriborintany fahadimy. Naneho ny fahai­zany tamin’izany 
mpilalao avy ao amin’ny FC Zandrikely sy ny Ekipa voafantin’Androhibe, izay natsangana avy amin’ireo 
mahay teny amin’ireo klioba efa resy tao amin’io boriborintany io. 

Adin’ny samy be vatana kosa ny fihaonana teo amin’ny FC Zandrikely sy ny Sport 6 City ka mafimafy 
fifandonana. Ny haben’ny vatana teo amin’ny ekipan’ Androhibe ihany koa no anisan’ny nahazahoany 
fandresena. I “Ben”, izay mirefy 1m86 no nahafaty ny baolina telo tamin’ireo dimy azon’izy ireo. 

Haka aina aloha ireo ekipa tafakatra tamin’iny andro voalohany iny. Hitohy amin’ny 1 mey izao ny 
ho an’ireo klioba resy, ny sabotsy lasa teo. Hifandona amin’ilay ekipa fahatelo ao amin’ny vondrona 
azy indray izy ireo amin’io. Ao amin’ny Complexe Sportif Akamasoa ihany no hotante­rahina ny andro 
fifaninanana. “Nizotra tsara ny lalao ho an’ny andro voa­lohany. Any amin’ny kianja voarakotra 
voajanahary indray no hotontosaina ny andro manaraka”, araka ny namaranan-dRanaivoson Tina, 
amin’ny lalao. 











Enregistrer mon nom, mon e-mail et mon site web dans le navigateur pour mon prochain commentaire. 



