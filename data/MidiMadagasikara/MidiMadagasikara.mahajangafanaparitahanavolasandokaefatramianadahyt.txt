MAHAJANGA : FANAPARITAHANA VOLA SANDOKA, EFATRA MIANADAHY TRA-TEHAKA – MIDI MADAGASIKARA

Rehefa avy natolotra ny Fampanoavana, omaly maraina, ireo efatra mianadahy tra-tehaky ny Polisy 
fanaparitahana vola sandoka iray alina Ariary mitentina 1,456 tapitrisa Ariary, dia nadoboka 
vonjimaika ao amin’ny fonjaben’i Marofoto Mahajanga. Araka ny fanazavana azo, dia nanomboka 
harivan’ny alahadin’ny Paska teo no nanaparitahana ny ampahany tamin’ireo vola sandoka marobe, 
andiam-behivavy maromaro no nandeha niara-niditra nisotro labiera tamina « bar » iray tao Tsaramandroso 
ary rehefa nandoa vola lany tamin’ny fisotroana izy ireo, dia vola sandoka iray alina Ariary ankiefatra 
natolotra. Mahana sy tonga saina tamin’ny fihetsik’ireto andiam-behivavy mirevy ireto ilay 
mpivarotra, satria vola iray alina Ariary sandoka hatrany no avoakan’ izy ireo, fa ny famerim-bola 
tena izy kosa tazomin’ireo mpisoloky sy hampiriminy nandritra ny fisotroana. Ary rehefa notsirihina 
vola, teo vao fantatra fa sandoka avokoa. Niantso mpitandro filaminana avy hatrany ny lasibatra, 
natao ny fikarohana an’ireo olon-dratsy nitsoaka. Taorian’ny vela-pandrika nataon’ny Polisy, 
ny mpivady mpisoloky sady mpanaparitaka vola sandoka. Nitohy ny fikarohana ary voasambotra ihany 
ny roa vavy avy aty Antananarivo ; izay mivahiny ao Mahajanga, mpamatsy ireo vola sandoka, ary mbola 
vola sandoka iray alina Ariary mitotaly 1,456 tapitrisa Ariary tao an-tranon’ izy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

