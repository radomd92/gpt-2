MPANONDRANA SOKATRA : ROA TAONA AN-TRANOMAIZINA SAZY MIHATRA – MIDI MADAGASIKARA

Omaly no nivoaka ny didim-pitsarana izay mahakasika ireo roa lahy sarona saika hanondrana sokatra. 
taona an-tranomaizina sazy mihatra miampy fandoavana lamandy mitentina roa tapitrisa ariary 
nampiharina amin’izy ireo. Sazy izay tsy nahafa-po ny mpitory satria raha tsiahivina nandritry 
fotoam-pitsarana dia ny sazy henjana indrindra no notakian’izy ireo ary torak’izany ihany koa 
fangatahan’ny fampanoavana. Raha ny voalaza ao anatin’ny fehezan-dalàna famaizana dia roa ka 
folo taona no sazy mihatra amin’ny mpanodrana harem-pirenena. Ny kely indrindra izany no nihatra 
roa lahy voakasika. Torak’izany ihany koa ny lamandy izay roa tapitrisa ariary kanefa 100 tapitrisa 
nangatahan’ny fampanoavana ary 250 tapitrisa ariary ny an’ny sampan-draharahan’ny fiarovana 
ala izay mpitory. Ny roa martsa lasa teo izy roa lahy no sarona tetsy amin’ny seranam-piaramanidina 
raha saika hihazo an’I Bangkok avy amin’ny fiaramanidina izay mandalo ao amin’ny nosy La Réunion. 
ho lany tamingana ny sokatra Angonoky noho ny fisian’ny fanondranana azy any ivelany. Tombanana 
400 isa isa ny isan’ny tavela ao amin’ny Baie de Baly kanefa ao no tena toerana betsaka azy, raha araka 
fanamarihan’ny AVG. Any amin’ny firenena asiatika no tena hanondranana ireo biby ireo ka misy 
manao azy ho biby fiompy araka ny fiheverena fa mitondra fahasoavana ny sokatra. Misy koa anefa 
mihinana ireo Angonoky satria lafo vidy ny henan-tsokatra any amin’izy ireo. Ahiana ho lany taranaka 
ny Angonoky, karazan-tsokatra izay tsy misy afa-tsy eto Madagasikara raha mbola mitohy hatrany 
fanondranana azy. 




















