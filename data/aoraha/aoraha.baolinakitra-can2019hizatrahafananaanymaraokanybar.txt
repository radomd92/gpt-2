BAOLINA KITRA - "CAN 2019" :: HIZATRA HAFANANA ANY MARAOKA NY BAREAN’I MADAGASIKARA • AORAHA

Hiatrika fiofanana sy fanazarantena ary hizatra ny toetany any Maraoka, mialoha ny fiadiana ny 
Afrika, taranja baolina kitra na ny CAN 2019, ny ekipam-pirenena malagasy na ny Barean’i Madagasikara. 
22°C hatramin’ny 35°C ny hafanana any amin’ny tany Magrebiana, amin’ny volana jona hatramin’ny 
CAN ka tsy maintsy mizatra izany ny ekipantsika. 

“Hiatrika fiofanana hanomanan-tena any Maraoka ny Barea”, araka ny nambaran’i Atallah Béatrice, 
komity ho an’ny famerenana amin’ny laoniny ny Federasiona malagasin’ny baolina kitra, teny amin’ny 
teny Isoraka. 

Ankoatra izay dia hiatrika lalao ara-pirahalahiana roa ihany koa ny Barea, mialoha an’io fizarana 
io. Hatomboka any Frantsa, amin’ny volana jona ny fanomanan- tenan’ny ekipam-pirenena malagasy. Any an-toerana no hiatrika lalao ara-pirahalahiana roa, 
amin’i Luxembourg sy Kenya, izy ireo. Aorian’io dia hiverina eto Madagasikara indray ny Barea 
ny fampivondronana faharoa, mialoha ny handehanana any Maraoka. Hitohy avy hatrany amin’ny fiatrehana 
fifaninanana kaontinantaly any Ejypta amin’ny 21 jona hatramin’ny 19 jolay ny dian’izy ireo. 

Fantatra ihany koa fa i Nicolas Dupuis, teknisianina frantsay nitondra azy ireo nahazoana ny tapakilan’ny 
no hitantana an’ireo mpilalao.Anio sabotsy no ho avy eto Madagasikara ity mpanazatra nasionaly 
ary hihaona amin’ny mpitantana ny komity ho an’ny fanarenana ny federasiona izy ny maraina. Aorian’io 
hanasonia ny fifanaraham-piaraha-miasa, takian’ny CAN, izy. Nambaran’ny filohan’ny komity 
“efa voaloa avokoa ireo trosan’ity mpanazatra frantsay ity”. 

“Maro ireo mpanohana nanampy ny ekipam-pirenena malagasy. Eo am-pamaranana ny fanamboarana 
tetibola manokan’ny CAN izahay. Manampy antsika rahateo ny FIFA sy ny CAF. Manantena ny fanjakana 
isika. Hangataka fihaonana amin’ny Filoham-pirenena izahay hampahafantarana an’ireo antontan-taratasy 
momba an’ity fiadiana ny amboaran’i Afrika ity », araka ny voalazan’i Atallah Béatrice hatrany. 











Enregistrer mon nom, mon e-mail et mon site web dans le navigateur pour mon prochain commentaire. 



