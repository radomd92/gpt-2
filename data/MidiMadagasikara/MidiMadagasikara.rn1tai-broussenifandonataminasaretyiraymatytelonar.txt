RN1 : TAXI-BROUSSE NIFANDONA TAMINA SARETY, IRAY MATY, TELO NARATRA MAFY – MIDI MADAGASIKARA

Vokatry ny hafainganam-pandeha mafy loatra hatrany, aina iray indray no nafoy tamin’iny lalam-pirenena 
iny omaly. Taxi-brousse iray handeha hiankandrefana no nifandona tamina sarety, ary niaraka 
nony avy eo. Vokany, maty tsy tra-drano ilay mpandroaka sarety, mpandeha telo tao anatin’ilay 
kosa no naratra mafy vokatr’ity loza ity. Omaly vao maraina no nitrangan’izany teo amin’ny tanàna 
hoe Anosiarivo, Arivonimamo. Araka ny fanazavàna azo dia nandeha mafy tokoa ity fiara mpitatitra 
Sendra nisy an’io saretin’omby io teo alohany ka niomana ny hisongona izany izy. Tsy fantatra anefa 
izay nitranga fa tsy voatanan’ny mpamily intsony ny familiana, teo am-pisongonana ary dia nifatratra 
amin’ity farany ilay fiara. Tafavoaka ny lalana ireto sarety sy fiara nifandona ireto ary niara-nivadibadika. 
tsy nisy noraisina ilay sarety, tapaka ilay omby nitarika izany, ary maty tsy tra-drano ilay mpandroaka, 
tsy nisy azo natao intsony. Nisy tamin’ireo mpandeha tao anatin’ilay fiara mpitatitra no naratra 
tokoa ary efa nentina namonjy toeram-pitsaboana. Efa tonga teny an-toerana moa ny mpitandro filaminana 
ifotony ny zava-misy sy nanao ny fanadihadiana rehetra. Amin’izao fotoam-pialan-tsasatra izao 
no tokony ho mailo tanteraka ny rehetra amin’ny resaka lozam-pifamoivoizana. Tokony hisy mihitsy 
fepetra manokana horaisin’ireo mpitandro filaminana manoloana ireo hadalana marobe ataon’ireo 
amin’ireo mpitatitra izay maika hanenjika vola fotsiny, ka ny ain’ny mpandeha no atao tsinontsinona. 




















