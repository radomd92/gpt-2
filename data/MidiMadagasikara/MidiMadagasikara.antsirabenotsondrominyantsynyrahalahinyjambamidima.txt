ANTSIRABE : NOTSONDROMINY ANTSY NY RAHALAHINY JAMBA – MIDI MADAGASIKARA

Tsy vitan’ny fifamaliana tsotra intsony ny fifandiran’izy roa lahy fa dia notsondromin’ilay 
antsy ilay zokony rehefa tsy nifankahazo loatra taminy intsony. Mbola miady amin’ny fahafatesana 
rangahy efa ho 40 taona amin’izao ao amin’ny CHRR Antsirabe. Marihina anefa fa jamba io rangahy 
antsy io. Nambaran’ireo fianakaviana fa samy efa niverina mipetraka ao amin’ny ray aman-dreniny 
izy roa lahy ireo rehefa samy nila ranivinahitra tamin’ny faritra nisy azy tany. Ilay zandriny 
niverina voalohany nikarakara ny ray aman-dreniny rehefa nisotro ronono ireto farany. Ilay zokiny 
rehefa nisara-panambadiana dia nalain’ilay zandriny niara-nonina tamin’izy ireo. Tsy naharitra 
akory anefa izany fa nisehoana fifamaliana matetika tamin’izy roa lahy ary dia izao niafara tamin’izao 
antsy mahatsiravina izao. Tsy fantatra aloha izay niantombohan’ny ady fa ilay zokiny efa miantso 
no nanaitra ny manodidina sy ilay rainy nanome sakafo ny vadiny tsy salama. Ny fianakaviana nifanila 
no nahatazana mialoha ilay rangahy mitsirara sy mihoson-drà. Taitra ireto farany nahita izany 
rehefa nozahana dia ilay zandriny ihany no nahavanon-doza. Teo no ho eo ihany dia nentina namonjy 
ilay rangahy, natolotra ny mpitandro filaminana kosa ilay zandriny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

