IKONGO: JIOLAHY ENINA VOASAMBOTRY NY POLISY | NEWSMADA

Par Taratra sur 28/08/2018 

Ravan’ny polisin’Ikongo ny fikambanan-jiolahy mitam-piadiadiana izay mampihorohoro ny mponina 
amin’ny kaominina ambanivohitra Manapatrana sy Ambinanitromby ary Tolongoina. Ny alin’ny 2 
lasa teo, nanafika in-droa nisesy tamina tanàna roa tany amin’ny faritra avaratr’Ikongo ireo 
ka fivarotana miisa efatra no vaky. Raim-pianakaviana roa no naratra mafy ary ny iray amin’ireo 
ka voatery naterina teny amin’ny toeram-pitsaboana any Tambohobe Fianarantsoa. Taorian’io 
io no nidina teny an-toerana ny polisy ary raikitra ny fanarahan-dia. Jiolahy enina no voasambotry 
polisy ary efa notanana am-ponja vonjimaika. 



Tovolahy iray, voasambotry ny polisim-pirenena avy ao amin’ny boriborintany fahefatra, ny alahady 
aogositra lasa teo noho ny resaka fanendahana teny amin’ny faritra Manarintsoa Isotry. Maro ireo 
voaray avy amin’ny mponina niharan’ny fanendahana teny amin’iny faritra iny raha sendra mandeha 
eny an-toerana. Tamin’ity indray mitoraka ity, vehivavy lehibe iray izay efa voahendaka teo Manarintsoa 
,vao herinandro vitsy lasa izay no nifanena tamin’ilay tovolahy nanendaka azy indray, ny alahady 
tokony ho tamin’ny 10 ora alina. “Narahiny ny lalana nalehany ka hitany fa niditra tao amina toeram-pandihizana 
ity mpanendaka. Niantso polisy avy hatrany izy ka noraisim-potsiny ilay tovolahy nanendaka azy. 
nosavaina izy io, nahitana antsy lava iray teny aminy. Nandritra ny fanadihadiana no nahafantarana 
mpanendaka eny amin’iny faritra Manarintsoa iny izy, manomboka amin’ny 8 ora alina ka hatramin’ny 
ora maraina izy no manao io asa ratsy io ary antsy lava no fitaovana ampiasainy”, hoy ny polisy. Nilaza 
koa izy fa finday no tena alainy, efa miisa dimy ny finday efa azony tamina olona samihafa. Natolotra 
fampanoavana omaly ny raharaha. 





Les commentaires sont fermées. 

