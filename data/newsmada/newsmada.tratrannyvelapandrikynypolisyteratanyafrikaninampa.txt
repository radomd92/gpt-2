TRATRAN’NY VELAPANDRIKY NY POLISY: TERATANY AFRIKANINA MPANAO TRAFIKANA COCAÏNE SY HEROÏNE | NEWSMADA

Par Taratra sur 05/09/2018 

Fonosana cocaïnes 10 sy fonosana heroïne telo no sarona teny aminy, tamin’ny nahasamborana azy. 
an-tranony, nandritra ny fisavana, mbola nahitana karazany hafa maromaro, izay samy rongony 
vaika avokoa. Voasambotra ny 30 aogositra teo, ity afrikanina ity raha afa-nandositra ny namany 
hafa. 

Saron’ny vela-pandriky ny polisy misahana ny ady amin’ny zava-mahadomelina teny Ivandry ny teratany 
41 taona mivarotra sy mpanao trafikana cocaïne sy heroïne eto an-drenivohitra. Nahazo loharanom-baovao 
polisy momba ny fisian’ity afrikanina mpanao trafikana zava-mahadomelina ity. Nanao vela-pandrika 
ny fikarohana avy hatrany ny polisy ka nilaza fa hividy izany zava-mahadomelina izany. Araka ny 
polisy, ny asabotsy 25 aogositra 2018 lasa teo dia tonga nivarotra « drogue » tamina hotely iray 
eto an-drenivohitra ity teratany afrikanina ity. Tamin’izany no nahafantaran’ny polisy fa mipetraka 
Ivandry izy ka nanomana ny paikady rehetra ahafahana misambotra azy ny polisy ka noraisim-potsiny 
hatrany izy. Ny 30 aogositra 2018 hariva lasa teo, nanao fotoana taminy teny Ankorondrano ireo 
mody hoe hividy cocaïne. Tonga teny an-toerana tokoa ilay teratany afrikanina niaraka tamin’ireo 
ka nosamborin’ny polisy. Tratra tany am-paosiny nandritra ny fisavan’ny polisy ny cocaïne madinika 
10 sy fonosana heroine miisa telo. Tsy nijanona teo ny polisy fa nitondra azy tany an-tranony mba 
ny ambin’ireo “drogue”. 

Nitsoaka ny naman’ilay Afrikanina… 

Nitsoaka tampoka niaraka tamin’ireo zava-mahadomelina sasany anefa ny naman’ity teratany afrikanina 
raha vantany vao nahatazana azy niaraka tamin’ny polisy. Nifanenjehan’ny fokonolona sy ny polisy 
saingy tafaporitsaka ihany. Fantatra ihany koa fa misy “drogue” maromaro ao an-tranony, araka 
loharanom-baovao voarain’ny polisy. Hita tao an-tranony nandritra ny fisavana ny “boulette 
cocaine” miisa roa milanja 20 grama, cristal Methamphetamine miisa 26 fonosana madinika, vovoka 
fanapohana izany rongony mahery vaika izany miisa roa fonosana milanja 30 grama ary fitaovana 
Niaiky ity teratany afrikanina ity nandritra ny fanadihadian’ny polisy fa azy tokoa ireo cocaïne 
heroïne ireo ary namany afrikanina ihany no mpamatsy izany azy. Nilaza izy fa vidiny 75 000 Ar ny 
grama ka hamidiny 100 000 Ar indray avy eo. Nambarany hatrany fa efa ho herintaona no nipetrahan’ity 
ity teto Madagasikara ary efa-bolana no nanaovany ity asa fivarotana sy fanaovana trafikana cocaïne 
heroïne ity. 



Les commentaires sont fermées. 

