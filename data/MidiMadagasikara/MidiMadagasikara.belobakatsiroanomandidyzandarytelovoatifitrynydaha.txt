BELOBAKA TSIROANOMANDIDY: ZANDARY TELO VOATIFITRY NY DAHALO – MIDI MADAGASIKARA

Nisy indray ny fifandonana mahery vaika teo amina andian-dahalo am-polony maro sy ny zandarimarim-pirenena, 
tsy mikely soroka manao ny ainy tsy ho zavatra mamita ny adidiny, tany amin’iny faritra Bongolava 
Vokany, telo tamin’ireo zandary no naratra voatifitry ny dahalo, ka anisan’izany ny lehibe nitarika 
ireo, ny Kômandan’ny borigadin’i Belobaka. Raha ny fampitam-baovao azo dia tsy misy atahorana 
ny ain’ireo mpitandro filaminana ireto ary efa samy nahazo fitsaboana avokoa izy ireo. Fa tetsy 
kosa dia nisy dahalo iray no lavo sy tsy afa-manohy ny asa ratsiny intsony, iray kosa no naratra saingy 
namany nitsoaka. Raha ny zava-nitranga dia nisy fanafihan-dahalo tao amin’ny kaomina Belobaka, 
Tsiroanomandidy ny marainan’ny alakamisy lasa teo. Nandray an-tanana avy hatrany ny raharaha 
zandary tao amin’ny borigadin’ity kaominina ity nandeha nanenjika ireo dahalo. Tsy lasa lavitra 
farany dia nifanena ary raikitra teo ny fifandonana. Tafatsoaka ireto malaso ireto saingy mbola 
ny fanarahan-dia sy ny savahao ireo mpanenjika. Mbola nitohy moa izany hatramin’ny ora nanoratana 
hariva. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

