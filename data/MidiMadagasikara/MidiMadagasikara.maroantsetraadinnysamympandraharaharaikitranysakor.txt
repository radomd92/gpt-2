MAROANTSETRA : ADIN’NY SAMY MPANDRAHARAHA : RAIKITRA NY SAKOROKA, NOTAFIHAN’NY VAHOAKA NY KAOMISARIA SY NY DISTRIKA – MIDI MADAGASIKARA

Hafa ity tranga niteraka sakoroka tao Maroantsetra omaly ity, satria dia adin’ny samy mpandraharaha 
no niatombohany, nefa nivadika ho sakoroka be ka notafihan’ny vahoaka ny kaomisaria, saika nidiran’izy 
ny fitsarana, ary misy antontan-taratasy may teo anivon’ny distrika. Ankoatra izany, tsy nijanona 
maraina ihany ny fandehan-javatra fa nitohy ny tolakandro. Tamin’izany no nahafantarana fa nisy 
iray vaky loha voatora-bato ary olona iray voatifitra teo amin’ny feny. 

Adin’ny samy mpibizina. Raha ny fanazavana avy amin’ny fitsarana sy ny mpitandro ny filaminana 
ireo vahoaka azo antso tamin’ny finday dia olana ara-bola teo amina mpandraharaha lavanila iray 
olom-boafidy teo aloha iray, izay samy mpibizina lavanilina, no nahatonga ny olana. Ny loharanom-baovao 
no nahalalana fa manan-trosa amin’ilay olom-boafidy ilay mpandraharaha ka nitory teo anivon’ny 
Fitsarana tao Maroantsetra. Ity farany kosa no naniraka ny polisy hanao ny fanadihadiana, nefa 
maha-resa-bola sy trosa ny raharaha dia ny polisy teo anivon’ny sampan-draharaha misahana ny 
ara-bola sy ara-toekarena Toamasina no nisahana ny raharaha. Tonga tany Maroantsetra mihitsy 
an’Ingahy olom-boafidy, araka ny lalàna maniraka azy ireo. 

Sakoroka efa nomanina. Vokatr’io fisamborana azy io no nampitroatra ny olona noho ny fanentanana 
ekipany, satria isan’ny mpividy ny vokatr’ireto olona ireto sy tamin’ny naha olom-boafidy azy 
aloha no itiavan’ny olona azy. Raha ny alatsinainy teo no tonga tany ireo polisy hisambotra azy, 
ny talata vao natao izany ary nohazonina teo anivon’ny kaomisarian’i Maroantsetra izy. Omaly 
dia tonga maro be notarihana fiara 4×4 mena ireo vahoaka, izay efa tsara omana, ka nanafika ny kaomisaria 
namoaka azy avy ao. Tsy nisy aloha ny tifitra nandritra izany. Taoriana izay dia nihazo ny Fitsarana 
ireo, nefa efa tsara ambin’ny zandary ny tao, dia nankany amin’ny distrika indray izy ireo, ka teo 
nisian’ny fandorana ireo antontan-taratasy maromaro nataon’ireto olona marobe. 

Tamin’ny fotoana nanoratana ny vaovao dia milamindamin-dratsy ny ao Maroantsetra satria misy 
hamono indray ireo polisy avy eto Toamasina nanao iraka araka ny lalàna, ka misy ny fiarovana manokana 
ireo amin’izany. Niezaka mandamina ny ao an-tanàna ihany koa ireo tompon’andraikitra samihafa 
nisy aloha ny famotsorana sy fampitsaharana ny raharaha fitoriana nataon’ilay mpandraharaha. 
izany aza anefa, nitohy ny hariva ny gidragidra ary niely be ny feo fa nisy ny fitifirana. Rehefa 
akaiky dia fantatra fa tamin’izay no naharatrana zandary iray teo amin’ny lohany sy naha voatifitra 
iray teo amin’ny feny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

