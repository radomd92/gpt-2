ANKADIFOTSY : VOAENDAKA IREO VAZAHA MPITORY FILAZANTSARA – MIDI MADAGASIKARA

Miely ary miparitaka eto ambonin’ny tany ireto vahiny mampiely filazantsara sy mizara ny hevitry 
fiangonany. Irony mandeha tsiroaroa, manao lobaka fotsy misy ny anarany irony ary manao pataloa 
sy kiraro mitovy loko amin’izany, no tena ahafantarana manokana azy ireo. Feno azy ny firenen-drehetra 
teto an-drenivohitra, tetsy Ankadifotsy angamba no niharan’ny herisetra voalohany ireto vahiny 
amin’ny fampielezana ny soratra masina ireto. Lasa ny kitapo fatao am-bozonana izay nisy ny baiboly 
ny fitaovana isan-karazany mahakasika ny asa izay heverina ho masina ataon’izy ireo. Tsy namelan’ireo 
ihany koa, mazava loatra, raha tsy lasa ny vola tany amin’izy miralahahy. Mitentina 850 dôlara 
raha araka ny fanampim-baovao azonay tamin’ny loharanom-baovao akaiky ny mpitandro ny filaminana. 
mba tsy naboridan’ireo olon-dratsy izy ireto tamin’ity indray mitoraka ity. Matetika no tratra 
ireny vahiny mpampiely filazantsara ireny satria izy ireo dia tena mandeha an-tongotra tanteraka 
fivezivezena mandritra ny fanatontosana ny asany. 




















