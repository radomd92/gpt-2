FAHAFATESANA VEHIVAVY TANY AMBILOBE :: NAKARINA ATY AN-DRENIVOHITRA ILAY LEHILAHY VOASAMBOTRA • AORAHA

Nentina aty an-drenivohitra hatao famotorana sy hatolotra ny Fitsarana ilay lehilahy voatondro 
namono vehivavy bevohoka, tany Ambilobe, izay niteraka savorovoro fitakiana fitsaram-bahoaka, 
alahady sy alatsinainy lasa teo. 

Nalaina tamin’ny angidimby niaraka tamin’ny mpitandro filaminana izy ka nigadona teny amin’ny 
Ivato, omaly. 

Fantatra fa efa mpamerin-keloka amina vono olona io lehilahy io. Efa nisazy tany am-ponja izy saingy 
foana sady mbola mamerina ny asa ratsiny. Izany no antony nitondrana sy hanagadrana azy aty an-drenivohitra. 

Milamina ny any Ambilobe, taorian’ny fifampiresahana teo amin’ny vahoaka sy ny minisitry ny Filaminam-bahoaka 
ny Sekreteram-panjakana miadidy ny Zandarimarim-pirenena (Seg) narahin’ny tompon’andraikitra 
an-toerana, afak’omaly hariva. 

Navotsotra ireo andian-jatovo efapolo voasambotra tamin’ny fanakorontanana sy fitakiana fitsaram-bahoaka, 
samy niaiky ny tsy hamerina izany intsony, araka ny fanampim-baovao avy amin’ny zandary. 









Enregistrer mon nom, mon e-mail et mon site web dans le navigateur pour mon prochain commentaire. 



