80% NY TAHA NASIONALY: MILA FANAMAFISANA NY FANAOVAM-BAKSINY ISAM-POKONTANY | NEWSMADA

Par Taratra sur 28/07/2018 



« Tanjona ny hampiakatra ny tahan’ny fanaovam-baksiny hihoatra ny 90% (hatramin’ny taona 2020) 
mbola manodidina ny 80% izany manerana ny Nosy », araka ny fanazavan’ny tale misahana ny fanaovam-baksiny, 
Bodohanta, teny Ankorondrano. Misy amin’ireo faritra sasany aza, latsaky ny taha nasionaly ny 
azo noho ny tsy fandriampahalemana miseho eny anivon’ny fokontany. « Anisan’izany ny miseho ho 
distrikan’Iakora izay 55% ny tahan’ny fanaovam-baksiny ho an’ny enim-bolana voalohany amin’ity 
ity », hoy ny talem-paritry ny fahasalamana, Rakotozandriny Validor. Ho an’ny faritra iray manontolo, 
ny taha hatramin’izao raha nahavita 87% izy ireo ny taona 2017. Hidina ifotony hijery ny olana isaky 
fokontany izy ireo hampiakarana ny taha hahatrarana ny tanjona ny taona 2020. 

Efa nahazo ny fankatoavana i Madagasikara fa afaka amin’ny lefakozatra ka tsy maintsy misy ny ezaka 
hitazonana izany ho an’ny enim-bolana manaraka. « Voalohany ny fanamafisana ny fanaovam-baksiny 
sy ny fanaraha-maso ny trangana fahalemena tampoka eny amin’ny fiarahamonina », hoy ny solontenan’ny 
Firenena mikambana momba ny fahasalamana (OMS), i Charlotte Ndiaye. Tokony hatsaraina koa ny 
vaovao sy ny antontanisa aty amin’ny minisitera foibe. 



Les commentaires sont fermées. 

