ANDOHARANO: DAHALO IRAY VOATIFITR’IREO MIARAMILA MPAMPANDRY TANY | NEWSMADA

Par Taratra sur 02/09/2019 

Nifanehatra tamin’ireo miaramila mpampandry tany avy ao amin’ny kaompania 406 Marovoay tao amin’ny 
atao hoe Andoharano, fokontany Ambalavy, distrikan’i Marovoay, ny dahalo raindahiny, ny 31 aogositra 
lasa teo. Lavon’ny balan’ny miaramila nandritra ny fifandonana ity dahalo raindahiny efa nokarohina 
ny ela ity. Hita tany aminy nandritra ny fisavana nataon’ny miaramila ny basy vita gasy sy ny sabatra. 

Tratran’ny miaramila mpampandry tany tao amin’ny tanàna Miarisoa, fokontany Namatoa, kaominina 
distrikan’i Morombe, ny mpiarakandro iray niaraka tamin’ny omby mampiahiahy. Araka ny fampitam-baovao 
any an-toerana, nalefa nanao asa fisafoana ny miaramila mpampandry tany avy ao amin’ny ZRPS Alpha 
Jly Andriamasimanana William Michel rehefa nahazo angom-baovao fa misy omby maromaro hita ao 
tanàna io. Tratran’ny miaramila tao an-tanànan’i Miarisoa ireo omby. Nandositra ireo mpiarakandro 
azo sambo-belona kosa ny iray. Nalefa ao amin’ny tobi-miaramila misy ny holafy 504 A ao Antanandava 
omby tratra. 



Les commentaires sont fermées. 

