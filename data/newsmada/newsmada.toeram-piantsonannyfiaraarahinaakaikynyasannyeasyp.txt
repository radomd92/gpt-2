TOERAM-PIANTSONAN’NY FIARA: ARAHINA AKAIKY NY ASAN’NY EASY PARK | NEWSMADA

Par Taratra sur 09/08/2018 



Nifarana, omaly, ny fivoriana ara-potoana voalohan’ny filankevitry ny Tanànan’Antananarivo, 
nandritra ny 10 andro. 

Tafiditra tao anatin’ny fivoriana ny fanamarihana lehibe nataon’ny mpanolotsaina mikasika 
fifanarahana amin’ny Easy Park, efa nisy teo alohan’ny nahatongavan’ny ben’ny Tanàna amin’izao 
izao ny fifanarahana tamin’izany. Tapaka tamin’izany fa tokony hojerena akaiky ny fiaraha-miasa 
amin’ny Easy Park sy ny kaominina Antananarivo satria betsaka ny olona tsy mankasitraka ny asan’izy 
ary tsy ekena intsony koa ny fanitarana ny asan’ny Easy Park. 

Tamin’ny ankapobeny, tsy nahafa-po ny mponin’Antananarivo ny fomba fiasan’ity orinasa nametrahana 
fitantanana ny toeram-piantsonan’ny fiara eto Antananarivo ity. Mihoa-pampana ny vola alaina 
tsy ara-drariny, raha ny fitarainan’ny olona. 

Antony hanaovana fanaraha-maso akaiky ny asa izany ary fampiatoana ny fanitarana ny asan’ny Easy 
ihany koa. 

Nandritra ny filankevitra ihany koa, nisy ny fandalovan’ireo tompon’andraikitra mpanatanteraka 
ny departemanta ao amin’ny kaominina Antananarivo Renivohitra izay nilaza ny zava-bita nandritra 
taona 2017 hisian’ny mangarahara. Nankatoavina tao ihany koa ny kaotim-pitantanana 2017 sy ny 
fanampiny amin’ny taona 2018. Ny ambim- bola 2017 nampidirina ao amin’ny tetibola 2018, izay natao 
fanatsarana hafa vaovao izay tsy tanteraka ny taona lasa. 



Les commentaires sont fermées. 

