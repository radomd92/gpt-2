AMBOHIJANAHARY : MPANJONO NAVADIKY NY LAKANA, OLONA IRAY NAMOY NY AINY – MIDI MADAGASIKARA

Omaly hariva tokony ho tamin’ny efatra ora teo ho eo, no nampiakarina avy ao anaty rano, ny vatana 
mpanjono, navadiky ny lakana ny talata lasa teo tetsy Ambohijanahary. Namono olona indray iny 
niseho teto Andrenivohitra sy ny manodidina, ny talata hariva lasa teo iny. Teny amin’iny faritra 
iny, mpanjono telo no tratran’ny ora-mikija teo am-povoan-drano, tamin’io fotoana io. Efa an-dalam-podiana 
ireto no io voafandriky ny rano teny Imamba io. Noho io ora-mikija io, somary nanonja ny rano. Nidiran’izany 
koa tao amin’ny lakana nisy azy ireo, ary avy hatrany dia fefika. Raha ny filazan’ireo mponina dia 
niezaka namonjy sisin-drano izy rehetra, ary nanao izay hanavotana ny ain’izy ireo sisa. Ny roalahy 
anefa no tody teny an-tanety, tsy hita nanjavonana kosa ny naman’izy ireo fahatelo. Ity farany 
nambaran’ireo nanatri-maso hatrany fa tsy mahay milomany akory. Hatramin’io hariva io dia efa 
ny fikarohana an’ity lehilahy lasan’ny rano io, nitohy omaly maraina izany ary tsy hita raha tsy 
hariva. Efa somary simba ny razana, raha ny vaovao teny an-toerana, angamba noho ilay izy nilon-drano 
Efa nomena ny fianakaviana teny an-toerana ny vatana mangatsiakan’ity tovolahy ity. Fitadiavana 
no naniraka hiala tao an-tokantrano, kanefa dia faty no niverina avy any. Mila fitandremana tokoa 
fotoana izao ireny rano ireny. Indrindra fa amin’izao fotoan’ny orana izao, izay mbola mety hitohy 
ity herinandro ity, raha ny vinavinan’ireo mpamantantra toetr’andro. 




















