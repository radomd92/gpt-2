NAMPANENO ANJOMARA: NANDRAISAN’NY MINISITERAN’NY FAHASALAMANA FEPETRA NY TALE IRAY | NEWSMADA

Par Taratra sur 23/08/2019 

Io àry! Niteraka hatezerana ho an’ireo mpampiasa lalana teny Ampefiloha ny fisian’ny fiara 4×4 
iray mitondra takelaka famantarana mena 8900 WWT nampaneno anjomara izay niteraka fanelingelenana 
an’ireo mpampiasa lalana, omaly maraina. Niparitaka tany anaty tambajotran-tserasera ity fanamparam-pahefana 
mpamily. Fotoana fohy taorian’ny niparitahan’ny sarin’ilay fiara tany anaty tambajotran-tserasera, 
fanambarana ny eo anivon’ny minisiteran’ny Fahasalamam-bahoaka tamin’ny alalan’ny minisitra 
manamarina fa fiarakodia ampiasain’ny tale iray eo anivon’ny minisitera tokoa ilay fiaram-panjakana 
Land Cruiser V8 nitondra takelaka famantarana mena 8900 WWT nandefa anjomara nanakisaka fiara 
Ampefiloha, omaly maraina tokony ho tamin’ny 6 ora sy 20 mn, izay notaterin’ny olona tao amin’ny 
« facebook ». Araka ny fanazavan’ny minisitry ny Fahasalamam-bahoaka, efa nampiantsoina ary 
io tale voakasika io ary nandraisana fepetra mifanaraka amin’izany izy. Nomena fampitandremana 
ary nanao fanamafisana an-tsoratra fa tsy hamerina intsony. Raha amin’ny trangan-javatra toy 
ilaina mihitsy ireny “facebook” ireny hanaparitahana ny fanamparam-pahefana sy ny tsy mety ataon’ireo 
sasany eny anivon’ireny minisitera ireny. 



Les commentaires sont fermées. 

