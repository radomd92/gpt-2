FANANGANANA TANÀNA VAOVAO : IZA HO AIZA IREO TEKNISIANA SY MPANDRAHARAHA MALAGASY?

Iray amin’ireo tetik’asa nahababo ny fon’ny maro tamin’ny fampielezan-kevitry ny fifidianana 
teo ny nambaran’i Andry Rajoelina fa hanangana tanàna vaovao. Isan’ny voaresaky ny filohampirenena 
Rajoelina tamin’ireo teratany Malagasy (diaspora) monina any Senegala ny ho fanombohan’ny fananganana 
tanàna vaovao “Tanamasoandro” amin’iny lalampirenena voalohany miazo an’Arivonimamo iny, 
voalaza moa fa hatsangana ao anatin’ny velaran-tany 1.000 Ha. Tsy ny vahoaka sahirana amin’ny 
fananan-trano manaraka ny fenitra takian’ny maha-olombelona ihany no ravo sy velom-bolo fa ny 
ara-toekarena isan-tokony koa raha naao velirano momba io tetik’asa io ny filoha tamin’ny fampielezan-kevitra. 
antony dia velom-bolo ny mpandraharaha ara-toekarena fa hisy fivelarana ny seha-pihariana. Isan’ny sokajin’ny mpandraharaha ara-toekarena velom-bolo tamin’io tetik’asa “Tanàna vaovao 
io ireo mpiantoka taotrano (entrepreneurs de construction) fa hoe “mba hahazo asa amin’izay satria 
nataon’ny vahiny ampihimamba hatrany hatrizay ny tontolon’ny fanaovana trano sy asa vaventy 
Akory anefa ny hatairan’ny mpanara-maso sasany raha nandre ny akon’ny fihaonan’ny filoha Rajoelina 
teratany Malagasy any Senegala, dia ny hoe “efa nihaona tamin’ireo manam-pahaizana sy mpandraharaha 
aty Senegala aho fa ho avy hanampy antsika amin’ny fananganana ny Tanàna Vaovao Tanamasoandro 
amintsika ry zareo”. 

Aoka aloha hotsorina fa “tsy hisy fanampiana maimaim-poana izany”. 

Jereo, ohatra, fa nisy vahiny mpitsabo nitondra sambo lehibe iray hary fomba amin’ny fitsaboana 
fandidiana olona marary tonga ary nijanona ambolana na an-taonany tao Toamasina tao ange (Mercy 
tamin’ny 2014 e! Natatatata ho ren-tany sy ho ren-danitra fa “samaritana tsara fanahy io tompon’io 
hopitaly io satria hikarakara maimaim-poana ny vahoaka Malagasy”. Nefa hay fandrobana ny volamena 
Madagasikara no tena naharevo azy tao. Dia mbola tsy tonga saina ihany ve isika fa “tsy misy vahiny 
maimaim-poana antsika Malagasy izany eto?” Dia tsy mbola tonga saina hatrany ve isika fa “tsy hisy 
ho tia an’i Madagasikara sy ny vahoaka ao aminy ambonin’ny Malagasy izany eto?” 

Dia zary miteraka hakiviana hafahafa eo amin’ny manam-pahaizana Malagasy sy ireo mpandraharaha 
sahady ny fahenoana an’izany vaovao avy any Dakar Senegal izany, satria dia efa zary miteraka fampiononan-tena 
izany hoe “tsy hahazo vahana amin’izany ny Malagasy fa ny vahiny ihany no omena tombon-dahiny eto”. 

