NA HIASA AZA NY MPITSARA  : MITOHY NY GREVIN’NY MPIRAKIDRAHARAHA | NEWSMADA

Par Taratra sur 12/06/2017 

Mitohy ny fikatsoan’ny raharaham-pitsarana. « Tsy handeha amin’ny laoniny ny fitsarana na efa 
niasa aza ny mpitsara eo anivon’ny SMM. Tsy maintsy atrehinay mpirakidraharaha fitsarana ary 
avokoa ny raharaha rehetra ao vao ara-dalàna », hoy ny filoham-boninahitry ny mpirakidraharaha 
Rabenandrasana Nicolas, omaly, raha nantsoina an-telefaonina. Nambarany fa tsy nahafa-po azy 
ny fihaonana tamin’ny Praiminisitra Mahafaly sy ny minisitry ny Fitsarana, Andriamiseza Charles, 
zoma teo. « Mbola hiverina eny indray ny solontenanay anio. Mbola mitohy koa anefa ny fitokonana 
eo aza izany satria tsy maintsy hakana ny hevitry ny birao sy ny besinimaro ny valin-teny rehetra 
amin’ny fihaonana fa tsy tapahin’ny filoha na ny solontena samirery izany », hoy ihany izy. Midika 
fa mbola hitohy indray ny fikatsoan’ny raharaham-pitsarana. Tsiahivina fa efa niantso azy ireo 
hiasa ny minisitra ny herinandro teo ary nanambara koa fa diso ny vaovao rehetra voarain’ity sendika 
eo anivon’ny fitsarana ity. Tsy nandaitra anefa izany famonoana afo izany ka nihaona ny roa tonta. 
mbola nivaha ary izao hitohy anio izao ny fitokonana sy ny fihaonana. Anisan’ny tsy levon’ny vavonin’ireto 
ireto ny tsy fijerena ny tombontsoan’izy ireo nefa mahazo tombony sy omena fahafaham-po ny solombavambahoaka. 



Les commentaires sont fermées. 

