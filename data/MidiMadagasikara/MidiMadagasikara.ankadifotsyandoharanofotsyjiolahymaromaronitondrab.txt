ANKADIFOTSY – ANDOHARANOFOTSY : JIOLAHY MAROMARO NITONDRA BASY LAVA, NANDRAVARAVA TRANOM-BAROTRA – MIDI MADAGASIKARA

Tranombarotra maromaro indray no notetezin’ny jiolahy mitam-basy ny alarobia alina lasa teo, 
Ankadifotsy. Vola mitentina telo hetsy ariary no azon’ireo olon-dratsy. Rangahy tompona tsena 
kosa no naratra mafy, nodarohan’ireo olon-dratsy. Tokony ho tamin’ny fito ora hariva teo no nitranga 
fanafihana ity. Nirefodrefotra ny basy teny Ankadifotsy, lalana mihazo an’Ambodivona iny. Raha 
filazan’ireo mponina dia niisa efatra ny olon-dratsy, nitondra basy lava. Mbola nisokatra avokoa 
tsena ireo tamin’io fotoana io ary tsy nisalasala ry zalahy niditra amboletra sy nanambana basy 
tompon’ny tsena. Nahazoan’izy ireo vola avokoa sy entana maromaro avokoa ireo fivarotana ireo. 
dia niditra tao amina trano fisotroana iray teny an-toerana izy ireo. Raha ny filazan’ireo mponina 
dia toa somary nanohitra ilay tompon-tsena ka tsy nisalasala ry zalahy ireto nidaroka azy. Naratra 
teo amin’ny lohany izy raha ny vaovao voaray. Tao amin’ity « bar » ity ry zalahy no nahazo vola maromaro, 
ny fantatra hatrany. Nitsoaka tany anaty elakelan-trano teny amin’iny faritra iny ihany ry zalahy 
nony vitany ny asa ratsiny. Tonga teny an-toerana avy hatrany ny pôlisy, nanao savahao ny manodidina, 
efa nanjavona ireo olon-dratsy. 

Fa nitrangana fanafihana toa izany ihany teny Vohiparara, tany amin’iny faritra Andoharanofotsy 
ny talata alina lasa teo, tamin’ny ora nitovy, tany ho any amin’ny fito ora hariva tany ho any-. Tamin’ity 
Andoharanofotsiny ity, jiolahy fito nirongo basy lava no nandravarava tranombarotra niisa efatra. 
vola nahatratra teo amin’ny iray tapitrisa mahery niampy entam-barotra isan-karazany no lasan-dry 
Misokatra araka izany ny fanadihadiana sy fikarohana ireo olon-dratsy ataon’ireo mpitandro 





















