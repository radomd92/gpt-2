FITORAHAM-BATO FIARA TENY AMIN’INY RN2 : “MD” I ROMEO, MANANGANA BARAZY HAMOTSORANA AZY IREO MPONINA – MIDI MADAGASIKARA

Tena mafana ny disadisa eo amin’ny fitsarana sy ny zandary, ny fitsarana sy ny mpitatitra amin’ny 
faha-02, ary ny kaoperativa mampiasa ny lalam-pirenena faha-02 sy ny mponina ao Brickaville, 
nisamborana fanindroany indray an’i Romeo Lucien Randrianandrasana na “Dada” ilay mpivaron-kena 
ho isany mpanarama ireo mpitora-bato ao Brickaville. 

Ny alatsinainy teo no efa tonga teo anivon’ny tonia mpampanoa lalana ny antontan-taratasim-panadiadiana 
zandary tamin’ingahy Romeo Randrianandrasana na i “Dada”, efa nentina teo anivon’ny fitsarana 
koa ny tenany teo am-piandrasana ny fehin-tenin’ny fampanoavana mikasika ny raharaha manejika 
Tamin’ny iray ora sy sasany tolakandro anefa dia nasaina niverina omaly talata indray izy ireo, 
samy niandry izay ho tenin’ny fampanoavana ny zandary sy ny fianakavian’i “Dada” ary ireo mpiara-monina 
Romeo. Hagagana anefa ny an’ny rehetra fa raha efa nahavita ny fehin-teniny ny tonia mpampanoa 
dia tsy misy mety mandray ilay antontan-taratasin’ny tora-bato tao Brickaville ireo mpitsara 
famotorana tokony hiazona izany, nanakatom-baravarana avokoa izy ireo ny talata. 

Vokatra ity fisamborana an’i Romeo na i “Dada” fanindroany tao Brickaville ity taorian’ny fanomezan’ny 
fahafahana vonjimaika ho azy tany amboalohany ny raharaha, dia naneho ny tsy fahafaliany ireo 
ao Brickaville izay nilanja sora-baventy manerana ny tanana sy tamin’ny lalam-pirenena faha-02 
alatsinainy lasa teo. Nisy noho izany ny fanazavana nataon’izy ireo tamin’ny mpanao gazety notarihan’Atoa 
Jean Julien, fa amin’izy ireo dia olona marary saina tsy misy zavatra atao ao Ambalamakondro Brickaville 
telo lahy nanonona ny anaran’i Romeo tamin’ity raharaha tora-bato fiara mpitatitra ity; koa raha 
ny zavatra manjo an’i Romeo na i “Dada” indrindra ny fampidirana am-ponja amin’ny zavatra tsy nataony 
dia haverin’izy ireo ny barazy tahaka ny taona 2002. Ny didy nivoaka omaly tolakandro anefa dia 
am-ponja vonjimaika an’i Roméo, raha avy nanakiana ny zandary ny mpitsara. 

Ho an’ireto mponina ao Brickaville ireto dia tsy mpivaro-kena tahaka an’i Romeo na i “Dada” mihintsy 
hahavita hanarama olona hitora-bato amin’ny lalam-pirenena faha-02; tsy olona adala ihany koa 
vahoakan’i Brickaville ka hitora-bato fiara mpitatitra tsy manelingelina azy. Ho an’Atoa Bary 
Julien mpitondra tenin’ireto mponina anefa dia miisa telo ny olona mitondra ny solon’anarana 
“Dada” ao Brickaville sy ny manodidina azy, koa maninona no tsy samborina avokoa ireo “Dada” rehetra 
hanaovana fanadiadiana mba tena ahitana ny marina, indrindra ity “Dada Miliaridera” ao Antsampanana 
efa malaza amin’ny famakiana kaontenera. Raha ny zava-misy izany dia tena hahiana hihitana fatratra 
raharaha tora-bato fiara ao Brickaville ity, satria samy manana ny heviny ny zandary, ny mpitatitra, 
mponina, ny fianakavian’i Romeo, ary ny fitsarana misahana ny antontan-taratasin’adin’ireo 





















