ANTANIFOTSY : MPIANATRA TERA-BAO, NODIDIANY ANTSY NY ZANANY – MIDI MADAGASIKARA

Ny hamono ilay zaza no tao an-dohan’ilay zazavavy kely vao tera-bao ary nikasa hamono tena koa izy 
eo. Nodidiany antsy ny tendan-janany sy ny lamosiny vao teraka, notsiandriny lamba avy teo mba 
hisy hahita, kinanjo tsikaritry ny manodidina ihany ny habibiana nataony ka nifamonjen’ny fokonolona. 
mbola mpianatra ao amin’ny sekoly iray tsy miankina ao Antanifotsy ity namoa-tsampona nikasa 
ny zanany ity. Avy ao amin’ny kaominina Ambatomiady no tena fiaviany fa mandrato fianarana ao Antanifotsy. 
nisy nahafantatra fa bevohoka ilay zaza na ny tao an-tsekoly na ireo namany mpiara-manofa trano 
fa hainy tsara ny nanafina ny kibony. Omaly maraina rehefa lasa nianatra avokoa ny namany no naterany 
tao an-tranony ilay zaza.Taitra ny manodidina raha nandre feon-jaza kely mitomany. Samy gaga 
ny manodidina fa tao amin’ny trano nisy ilay zaza ny feo no re. Izy rahateo tsy nandeha nianatra tahaka 
namany. Nanatona azy ny mpiara-monina ary nanontany fa misy zaza mitomany ao aminy. Nandà fatratra 
anefa ilay zaza. Efa mailo ny manodidiana niverina tampoka tao an-tranon’ilay zaza, akory ny hataraina 
izy efa mandidy antsy ilay zaza no tratran’ny manodidina. Noezahina novonjena haingana izy mianaka 
nentina namonjy toeram-pitsaboana. Araka ny vaovao azo farany amin’izao ora hanoratana izao 
avotra ihany ny ain’ilay zaza menavava. Nambaran’ilay zaza fa ny havany « cousin » akaiky no nahabevohoka 
ary nentin’ny tahotra mafy izy ka ny hamono ilay zaza no tao an-dohany. Noraisin’ny sekoly an-tanana 
fikarakarana azy mianaka ary efa misokatra ny fanadihadiana ataon’ny mpitandro filaminana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

