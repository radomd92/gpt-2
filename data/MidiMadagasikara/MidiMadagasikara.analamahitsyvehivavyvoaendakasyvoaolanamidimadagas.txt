ANALAMAHITSY : VEHIVAVY VOAENDAKA SY VOAOLANA – MIDI MADAGASIKARA

Ny alin’ny alahady teo, vehivavy iray avy niasa no niharan’ny fanendahana sy ny fanolanana teny 
Efa tena alina tokoa tamin’izay. Ireo mpiambina eny amin’ny manodidina no nahita an’ity vehivavy 
raha mitafy akanjo manify sy nintatarany ny zavatra nahazo azy. Lasan’ireo bandy avokoa ny zavatra 
eny aminy, poketra, firavaka ary ny vola sy fitafiany. Ankoatra izany, nilaza tamin’ireo olona 
azy izy fa naolan’ireto bandy. 

Avy niasa ohatra ny mahazatra azy ity ramatoa ity ary naterin’ny fiaran’ny orinasa. Alina be no 


izany. Tsy vao sambany anefa izany fa isaky ny miasa izy. Tsy fantatra na efa nisy nahamarika izany 
ahoana fa rehefa avy napetraky ny fiara iombonana mpanatitra fiara izy ary handeha haka taxi hanatitra 
eny Ankadikely no sendra telolahy. Ny filazany no nahalalana fa lasan’ireo bandy avokoa ny zavatara 
aminy : poketra, finday, vola ary fiaravaka volamena. Tsy vitan’izany fa nentin-dry zalahy tao 
maizina izy ary dia niharan’ny fametavetana tao. Mangina tokoa ilay toerana raha vao ankoatra 
amin’ny 9 ora alina. Tsy misy mpandalo. Ny fiara mampiasa ny lalana mandalo dia tsy mahita izay any 
maizina any. 

Ireo mpiambina eny amin’ny manodidina no nitantaran’ity vehivavy ity ny zavatra nahazo azy. Tamin’izany 
nahafantaran’izy ireo fa nirava niasa izy, naterin’ny fiara teo amin’ilay toerana ary haka taxi 
lavitra, eo hody any Ankadikely. Zara fa nitafy akanjo manify izy tamin’izany, hoy ny filazan’ireo 
azy. Fiara maromaro no niangaviana hitondra ary farany nisy ny nanaiky ny hanatitra azy. 

Tsy mifaditrovana ny mpanendaka sy mpandroba amin’izao fotoana izao fa mahita faisana avokoa 
sendra an-dry zalahy. Ny vehivavy no lasibatra voalohany. Ny sabotsy lasa nisy ny voavetaveta 
Ambohimangakely. Ny alahady, nisy niharan’ny herisetra ny teny Analamahitsy. Santionany ihany 
fa maro ny vehivavy mizaka ny tsy eran’ny ainy amin’ny hafitsoky ny jiolahy. 



