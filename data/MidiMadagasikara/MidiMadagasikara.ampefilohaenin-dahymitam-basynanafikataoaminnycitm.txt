AMPEFILOHA : ENIN-DAHY MITAM-BASY NANAFIKA TAO AMIN’NY CITÉ – MIDI MADAGASIKARA

Na nadro na alina, andrenesana fanafihan-jiolahy foana eto an-drenivohitra. 

Amin’ny andro antoandrobe nanahary no nitranga ny fanafihana omaly tetsy Ampefiloha, tao amin’ny 
iray ao amin’ny Cité. Raha araka ny fantatra dia ny logement 18X no nisy nanafika. Enin-dahy no nanatontosa 
ary basy telo raha kely indrindra no teny amin’izy ireo. Izay mantsy no hitan’ireo voatafika maso, 
mety mbola misy hafa miafina koa any anaty akanjo sy sakaosy any. Tonga teo an-toerana ireo olon-dratsy 
niantso ny mpanampy an-trano tamin’ny anarany. Nilaza izy ireo fa hanatitra “cadeau” no anton-diany. 
nisy nanampo na inona na inona vokatr’izany fahaizana anarana izany. Vao tafiditra tao an-tokontany 
dia navoaka amin’izay ny fitaovam-piadiana, ny basy. Nambanana tamin’izany ny mpanampy an-trano 
izay rehetra tao, isan’izany ny zanaky ny tompon-trano, zaza roa. Nofatorana “scotch” ny vavan’ireo 
tsy hiantso vonjeo. Nanontaniana amin’izay ny amin’izay toerana misy ny vola. Nakorontana ambony 
ny trano nony avy eo, mba hitadiavana izany. Vola 500.000 ariary no lasan’ireo jiolahy tamin’ity 
ity. Mpikarakara lanonana ny tompon’ny trano ary vao avy nandoa volan’ny mpiasany izy tamin’ny 
herinandro teo. Iray sisa no tsy voaloa satria mbola tsy nandalo, dia io 500.000 ariary lasan’ny 
io izany. Mazava avy hatrany ny fandehan-javatra fa ilay karaman’ny mpiasa rehetra no noheveren’ireo 
fa mbola ao an-trano ary nokinendriny. Heverina ho nandamoka ihany izany, satria efa samy naka 
azy avokoa ireo olona vao nigadona ny faran’ny herinandro izay faran’ny volana rahateo. Nitsoaka 
ny lalam-by Isotry ireo olon-dratsy rehefa vita ny fanafihana. Vetivety foana dia nigadona teo 
pôlisy ary indrindra ireo avy eo anivon’ny UIR. Natao ny fisafoana ny manodidina saingy vetivety 
nanjavona ireo jiolahy, satria maro loatra ny elanelan-trano eny amin’iny toerana iny. Omaly 
dia nosokafana ny fanadihadiana momba ity raharaha ity. Ny avy ao amin’ny BC no nandray an-tànana 
satria ny fanafihana mitam-piadiana dia heloka bevava. 



