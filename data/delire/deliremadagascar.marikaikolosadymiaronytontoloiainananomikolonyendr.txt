MARIKA IKOLO: SADY MIARO NY TONTOLO IAINANA NO MIKOLO NY ENDRIKA AMAM-BIKA | DÉLIREMADAGASCAR



Mba hisorohana ny homamiadana na izay mety ho fiantraikany ratsy amin’ny fampiasana vokatra misy 
simika dia efa mirona any amin’ny fividianana vokatra natoraly ampiasaina amin’ny fikoloana 
vatana, ny tarehy sy ny volo ny 30 % ny olona. Tamin’ny alalan’ny “green youth” no niatombohan’ny 
IKOLO. Nanomboka tamin’ny desambra 2015, namokatra menaka fanorana, “baume”, savony hanadiovana 
na hikoloana ny vatana ny fikambanana “green youth”. Niroso bebe kokoa tamin’ny fandraharahana 
fikoloana ny vatana, ny tarehy ary ny volo ny fikambanana taty aoriana ka niova IKOLO ny mariky ny 
vokariny. 

Ahitam-bokatra avy hatrany ny marika IKOLO. Sady miaro ny tontolo iainana no mikolo ny endrika 
ireo vokatra satria zava-maniry avy eto Madagasikara no akora fototra hanamboarana azy. Mamokatra 
fanasana tarehy, savony fandroana, menaka mampaniry volo, “crème” fanosotra amin’ny hoditra, 
manitra… Mahazo fihenam-bidy ihany koa ireo mpanjifa mamerina ny tavoahangy misy ny vokatra satria 
ho ampisaina indray. “Mampianatra ny olona handala ny maha olona sy hiahy ny tontolo iainana, tsy 
foana fa manaja ny tontolo iainana ny vokatra IKOLO”, hoy ny mpamokatra sady mpitantana ny IKOLO, 
Norohariliva Rakotomalala. Eny Besarety ny birao ahitana ny marika IKOLO. Mivarotra ireo karazana 
IKOLO ihany koa eny amin’ny “maison Jean Laborde” Andohalo. Natao ho zakan’ny fahefa-mividy ny 
ireo vokatra ireo. 





Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

