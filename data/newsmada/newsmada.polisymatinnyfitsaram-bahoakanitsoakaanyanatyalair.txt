POLISY MATIN’NY FITSARAM-BAHOAKA : NITSOAKA ANY ANATY ALA IREO MPONINA AO AMBALAMANGA BEFANDRIANA | NEWSMADA

Par Taratra sur 21/02/2017 

Azo lazaina ho mbola tsy milamina ny toe-draharaha manoloana ilay fitsaram-bahoaka nahafatesana 
roa lahy, tao Ambalamanga Befandriana Avaratra, ny asabotsy hariva teo. Lasa nitsoaka any anaty 
kosa ireo mponina nahavanon-doza fa matahotra fisamborana… 



Efa tonga any Befandriana hatry ny omaly ireo polisy hanao ny fanadihadiana momba ity raharaha 
nahafatesana polisy roa lahy teo am-panatanterahana ny asa ity. Voalazan’ny loharanom-baovao 
fa matahotra tanteraka ireo mponina ao Ambalamanga, ka lasa nitsoaka any anaty ala ny ankamaroany 
manahy sao hiafara amin’ny fisamborana ity raharaha ity. Tanàna kely vitsivitsy ity Ambalamanga 
ka ny ampahan’olona vitsivitsy tao an-tanàna no namono ireo polisy roa lahy, araka ny fanazavana 
Tsiahivina fa tsy faly tamin’ny fisamborana ity lehilahy ity ny mponina tao an-toerana ka nanampatra 
hatezerany tamin’ireo mpitandro filaminana roa lahy. Nahazo taratasy avy amin’ny fitsarana 
hahazoana manao ny fisamborana ilay lehilahy, ireto polisy roa lahy ireto, kanefa izao niafara 
fitsaram-bahoaka izao ny raharaha. Tsy nanaiky izany anefa ny mponina ka niandry ny fandalovan’ireo 
roa lahy nitondra ilay lehilahy teo am-pivoahana ny tanàna. Niharan’ny tora-bato sy ny tsindrona 
avy hatrany izy roa lahy raha vantany vao nivoaka ny tanàna. Tafaporitsaka kosa ilay olona nosamborina, 
tratran’ny zandary taorian’izay. Nalain’ny olona kosa ny basy PA teny amin’ilay polisy iray. 
olona teo akaikin’ny fatin’ireo polisy ihany anefa ilay basy, saingy efa tsy nisy bala intsony. 
tany an-toerana avy hatrany ny zandary avy ao amin’ny kaompanian’i Mandritsara sy ny borigady 
Antsakabary nanao ny fanadihadiana. Ny polisy kosa no manohy ny fanadihadiana rehetra. 



Les commentaires sont fermées. 

