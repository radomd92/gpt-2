MAROVOAY : « CASH POINT » NOTAFIHAN’NY DAHALO, RAIM-PIANAKAVIANA IRAY MATY VOATIFITRA – MIDI MADAGASIKARA

Nitrangana fanafihan-dahalo nitam-piadiana nahery vaika indray tany amin’ny Distrikan’i Marovoay, 
Boeny, afak’omaly, tokony tamin’ny enina ora sy sasany hariva, tao Antanantobazo, any amin’ny 
ambanivohitra Manaratsandry, ka « Cash point orange money » iray no lasibatry ny olon-dratsy, 
raim-pianakaviana iray voalaza fa mpiambina no voatifitra nandritra ny fandrobana, ary namoy 
ainy. Raha ny vaovao voaray, dia nalefa any amin’ny Distrikan’i Vohipeno tanindrazana niavinany 
nofomangatsiakan’ity rangahy maty voatifitra. Misokatra ny fanadihadian’ny mpitandro filaminana 
fikarohana an’ireo olon-dratsy nahavanon-doza mahakasika an’ity fanafihana nitam-piadiana 
vono olona ity. 




















