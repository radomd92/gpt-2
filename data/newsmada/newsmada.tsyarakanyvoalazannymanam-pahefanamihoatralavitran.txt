TSY ARAKA NY VOALAZAN’NY MANAM-PAHEFANA : MIHOATRA LAVITRA NY 24 NY MPANDEHA NENTIN’ILAY SAMBO RENDRIKA | NEWSMADA

Par Taratra sur 09/09/2017 

Mbola nahitana fatin’olona efa simba miisa enina ka vehivavy ny efatra amin’izy ireo, omaly, araka 
fanazavan’ny raim-pianakaviana iray. Midika izany fa mihoatra lavitra ny 24 ny isan’ireo olona 
sambo Fidelys fa afenin’ny mpitandro filaminana sy ny antokon-draharaha misahana ny fifamoivoizana 
sy an-dranomamy (APMF) ny marina rehetra… 



Nampiaka-peo teo anatrehan’ny APMF sy ny mpitandro filaminana ny vahoakan’i Maroantsetra manoloana 
fanaovana fanambarana tsy marina momba ny isan’ireo mpandeha nentin’ilay sambo Fidelys nitondra 
sy entana ka niteraka loza an-dranomasina, ny talata 5 septambra 2017 teo. ”Tsy tahotra, tsy henatra 
an’ny mpitandro filaminana sy ireo tompon’andraiki-panjakana ao an-toerana milaza fa tsy nisy 
24 ny mpandeha tao anatin’ny sambo Fidelys. Efatra sisa tsy hita izay mbola hanaovana fikarohana 
avotra avokoa ny olona 20”, hoy ny fanazavan’ny solontenam-pianakaviana tra-doza. Mpandeha 
avy ao Navahana Anjahana hihazo an’i Maroantsetra no tojo fahasahiranana teo amin’ny vava vinany 
sarahin’ny havoana iray mialoha ny hidirana an’i Maroantsetra ireto niharan-doza ireto. Nohamafisin’ity 
ity hatrany fa nampandosirin’ireo mpitandro filaminana sy ny APMF ilay tompon’ny sambo fa tsy 
ho afa-nitsoaka ao Maroantsetra izy. Tany voahodidina ranomasina sy ranomamy ny ao an-toerana 
sarotra handosirana. Tokana ihany ny lalana fandosirana, raha tsy an-dranomasina dia ny RN 5 izay 
ratsy be ka ho aiza ny tsy ho tratra izy. Nambaran’ny solontenam-pianakaviana hatrany fa noho ny 
APMF tandrevaka amin’ny fanaraha-maso ny fivezivezen’ny sambo koa ny mahatonga izao fahafatesan’olona 
mahatsiravina izao. 

Tsy mahazaka afa-tsy entana 2,5 taonina ity sambo kely ity kanefa na efa difotry ny rano aza ny sisiny 
navelan’ny APMF niainga ihany ka izao loza mahatsiravina izao no nitranga. 



Les commentaires sont fermées. 

