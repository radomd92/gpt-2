MAROANTSETRA : TAFIAKATRA 20.000 ARIARY NY KILAON’NY HEN’OMBY – MIDI MADAGASIKARA

Mitaraina ny vahoaka ao amin’ny distrikan’i Maroantsetra ankehitriny fa tsy mitsahatra miakatra 
vidim-piainana any amin’izy ireo. Antony roa no nambaran’ny mponina tamin’ny resaka an-tarobia 
tamin’izy ireo mahatonga izany. Ny voalohany dia noho ny faharatsian’ny ranomasina izany hany 
fitaterana mpitondra ireo entana ilain’ny mponina an-toerana. Nahitana faharatsiana hatrany 
ny andro tato ho ato aty Toamasina, ka mahatonga ny tompon’andraikitra ny APMF eto Toamasina tsy 
fahazoan-dalana ireo sambo mpitatitra entana mivoaka ny seranan-tsambo isorohana ny loza mety 
amin’ny faharatsian’ny ranomasina. Ireo fiara tsy mahato-dalana mba mitatitra izay zakany saingy 
mahafaka firy. Ny faharoa dia ny fotoam-pihotazana lavanilina izay mahatratra 160.000 ariary 
ny maintso izao izay hany mbola azo amidy eo amin’ny tsena anatiny hatreto, ka mitobaka ny vola ao 
hany ka tsy mahavita ny asany hatramin’ny ben’ny tanana sy ny lehiben’ny distrika ary ireo mpiasam-panjakana 
fa variana mividy lavanilina avokoa amin’ny fakana vola amin’ireo mpandraharaha mpanondrana 
Vokany dia tafakatra 20.000 ariary ny kilaon’ny hen’omby, 700 ariary ny kapoaka ny vary izany hoe 
2.400 ariary ny kilao, 12.000 ariary ny gony simenitra amin’ny Arina, ary efa mahatratra 600 ariary 
iray amin’ny voatabia sy ny tongolo. 

Manomboka tsy hita koa ny solika ka ireo manana amin’ny varo-maizina dia mahatratra 12.000 ariary 
litatry ny lasantsy, raha hatrany amin’ny 15.000 ariary ny litatry ny gazoala izay tena be mpampiasa 
fiara tsy mataho-dalana maro any an-toerana. Manao antso avo mba tsy hanaovana azy ireo ho lavitra 
ny mponina, satria tena tsy misy mpiahy izy ireo… 




















