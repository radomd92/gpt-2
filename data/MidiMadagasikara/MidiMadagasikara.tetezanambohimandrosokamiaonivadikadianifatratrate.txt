TETEZAN’AMBOHIMANDROSO : KAMIAO NIVADIKA DIA NIFATRATRA TENY AN-TANIMBARY – MIDI MADAGASIKARA

Saika loza mahatsiravina indray no niseho tamin’ny lalam-pirenena RN7 omaly tolakandro. « Camion 
iray hihazo an’Antananarivo no nivarina an-kady teo amin’ny tetezan’Ambohimandroso iny. Nivadika 
ambany tanteraka ity « camion » ka nifatratra teny an-tanimbary. Olona roa no tao anatin’ilay fiara 
ny mpamily sy ny mpanampy azy izay tena naratra mafy tokoa. Soa fa tsy nisy ny aina nafoy. Efa nentina 
any amin’ny hopitaly izy ireo. Tsy fantatra mazava hatreto tena fototry ny loza. Ao ny milaza fa 
ilay mpamily ka nivily tampoka ny familiana. Ao kosa ireo nanamarika fa mamo ity farany. Na izany 
tsy izany, tsara hatrany ny manipika fa efa tena mila fanamboarana iny tetezana iny. Tsy vitsy amin’ireo 
an’iny làlam-pirenena iny no mitaraina ny amin’ny haratsin’ity foto-drafitrasa iray ity. Raha 
zava-misy tokoa mantsy dia misy lavaka eo afovoan’ity tetezana ity efa fotoana maharitra izay. 
làlana rahateo tery dia tery. Tsy mahagaga araka izany raha misy amin’ireo fiara fitateram-bahoaka, 
ireo lehibe toy ny Sprinter, no mivily amin’ny sisiny. Aterina hatrany ny antso amin’ny tompon’andraikitra 
hijery akaiky ny zava-misy mba hisorohana ny loza, mba tsy hionona amin’ny honohonon-dresaka 
misy lolo iny toerana iny. 




















