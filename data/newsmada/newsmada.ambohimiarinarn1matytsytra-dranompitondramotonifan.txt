AMBOHIMIARINA – RN 1: MATY TSY TRA-DRANO, MPITONDRA MOTO NIFANDONA TAMIN’NY SPRINTER | NEWSMADA

Par Taratra sur 24/05/2019 

Maty tsy tra-drano vokatry ny lozam-pifamoivoizana tamin’ny moto ny lehilahy iray 37 taona, omaly 
4 ora sy 30 mn teny Alakamisy Ambohimiarina RN 1. Niparitaka eran’ny arabe ny atidohan’ity lehilahy 
ity, nandriaka ny ra. Potika ihany koa ilay moto nentiny. Araka ny fampitam-baovao voaray, olona 
izy ireo no nandeha moto Scooter, nizotra nianandrefana. Nony tonga teo Ambohimiarina anefa, 
taxi-be Sprinter iray teo aloha ilay mpitondra moto. Voadonan’ilay Sprinter ireto olona roa nandeha 
ireo ka nisolifatra nianjera tamin’ny arabe. Voalaza fa tsy naninona ilay olona iray niaraka tamin’ity 
moto ity raha maty tsy tra-drano kosa izy. Nitsoaka avy hatrany kosa ilay Sprinter nandona ity mpitondra 
ity. Nihoronkoditra ny rehetra nahita ity loza mahatsiravina ity. Tsy misy afa-tsy ny fitandremana 
rehefa mandeha amin’itony moto itony satria tampoka ny fiavian’ny loza. Ny fiara koa anefa, tsy 
amin’izy ireny, indrindra rehefa mahita ireo mpitondra moto misisitsisika eny anelanelan’ny 
eny. Vao afakomaly rahateo ny polisy no nampianatra ireo mpitondra moto ny lalàna mifehy ny fampiasana 
ireny. Tokony ho tomombana ihany koa ny taratasin’ireny moto ireny ho fisorohana ny loza sy ny asa 
ataon’ny jiolahy satria amin’ny alalan’ny moto itony matetika ny hanatanterahan’ireo jiolahy 
asa ratsiny. Haingana sy manala fahasahiranana amin’ny fitohanan’ny fifamoivoizana ireny moto 
fa tokony hanaraka ny lalàna mifehy ny fifamoivoizana kosa ny fampiasana azy ireny hisorohana 
loza mety hitranga tampoka toy izao. 



Les commentaires sont fermées. 

