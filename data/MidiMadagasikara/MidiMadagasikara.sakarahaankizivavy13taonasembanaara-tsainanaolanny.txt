SAKARAHA : ANKIZIVAVY 13 TAONA SEMBANA ARA-TSAINA, NAOLAN’NY DADATOANY – MIDI MADAGASIKARA

Tovovavikely 13 taona, manana olana ara-tsaina no voalaza fa naolan’ny dadatoany, ny alin’ny 
hifoha ny talata teo, maneno akoho faharoa (manodidina amin’ny 3 ora maraina), tany Sakaraha. 
ity zazavavy kamboty ray sy reny ity, izay mipetraka amin’ny renibeny, ka nanararaotra nanao ny 
ara-nofo mamohetra taminy ity anadahin-dreniny avy any ambanivohitra sendra nivahiny tao. Taitra 
torimasony noho ny zava-nihantra taminy ilay tovovavy, ka niezaka nanohitra an’ilay dadatoany, 
efa nofatoran’ity farany ny tongotra aman-tanany, ary voatapina ihany koa ny vavany tsy nahafahany 
vonjy sy nikiaka. Noho ny naraina ny andro dia nitantara ny nanjo azy tamin’ny renibeny mitaiza 
razazavavy. Ilay lehilahy nanolana kosa tsy hita izay najavonany, ka mbola karohina fatratra 
raha ny vaovao voaray. 




















