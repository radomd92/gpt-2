ATLETISMA :: NAHORON’NY MALAGASY NY VOLAMENAN’ NY HAZAKAZAKA MIFAMPITOHY • AORAHA

Tratra ny tanjona. Taorian’ny nahazoantsika ireo medaly volamena roa, lahy sy vavy, tamin’ny 
mifampitohy 4X100 m , tamin’ny alakamisy lasa teo, dia mbola i Madagasikara ihany no niambozona 
medaly volamena roa teo amin’ny hazakazaka mifampitohy 4×400 m , omaly, tao amin’ny kianjan’ i 
Comarmond, tany Bambous. Saika ireo Maorisiana avokoa no teo amin’ ny laharana faharoa, raha i 
Réunion no namarana ny fiakarana lampihazo. 

Teo amin’ny sokajy vehivavy dia lavitra dia lavitra, fito segaondra, ny elanelana teo amintsika 
Maorisy. Teo am-panombohana dia efa nitarika tamina halavirana 60m i Sidonie, izay nahazo ny medaly 
faharoa. I Fanjalina indray avy eo no niezaka nitana ny elanelana, narahin’i Koloina (volamena 
ary nofaranan’i Olga Razanamalala (volamena faharoa). 

“ Efa nomanina tany amin’ny fanazarantena niarahana tamin’i Hanitra Rakotondrabe, mpanazatra, 
Rehefa hita fa lavidavitra ny elanelana dia niezaka ny niaro ny hazokely ifanolorana (temoin) 
hilatsaka fotsiny izahay taty aoriana”, hoy i Olga Razanamalala, izay niatrika ny Lalaon’ny Nosy 
ho azy. Vitan’izy ireo tao anatin’ny fe-potoana 3’50’’17 ny anjaran’izy efatra mirahavavy ireto. 
amin’ny sokajy lehilahy ihany koa dia i Sylvain Benandro, izay nanomana mafy an’ity sedram-pifaninanana 
ka tsy nifaninana tamina hazakazaka hafa, no nahatolotra voalohany ny hazokely tamin’i Lorin 
Razafindrafomba (volamefa faharoa). Ity farany no somary sahirankirana kely nifaninana tamin’ilay 
maorisiana nihazakazaka faharoa, Jonathan Bardottier. Teo amin’ny laharana fahatelo izy no 
ny hazokely tamin’i Rija Vatomanga Gardinier, ilay mpila ravinahitra avy any Frantsa. Ity farany 
avy eo no nanezakezaka mafy ka tonga teo amin’ny laharana voalohany indray. 

Namarana ary niady mafy tamin’ilay Maorisiana kosa i Todisoa Frank Rabearison (volamena faharoa), 
any Maorisy. “Tao anatin’ny andiany telo izay dia isika Malagasy hatrany no mpanjakan’ny hazakazaka 
4×400 m lehilahy. Nandray anjara tamin’io hatrany aho hatrany Seychelles nandalo an’i La Réunion 
tonga eto Maorisy”, hoy i Lorin Damien, izay tombanana hamarana ny fiatrehany Lalaon’ny Nosy amin’ity 
ity. 









Enregistrer mon nom, mon e-mail et mon site web dans le navigateur pour mon prochain commentaire. 



