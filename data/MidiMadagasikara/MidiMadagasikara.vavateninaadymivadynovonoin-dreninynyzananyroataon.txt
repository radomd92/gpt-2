VAVATENINA : ADY MIVADY : NOVONOIN-DRENINY NY ZANANY ROA TAONA – MIDI MADAGASIKARA

Habibiana tanteraka ny vitan’ity renim-pianakaviana iray tao amin’ny tanàna iray any amin’iny 
Vavantenina iny. Izy ihany mantsy no nahavita nandatsak’aina ny zanany lahikely vao roa taona 
Izany dia noho ny fifandirana teo amin’izy mivady. 

Ny sabotsy lasa teo no nitrangan’ity zava-doza ity, tao amin’ny fokontany Sazomena, ao amin’ny 
Sahatavy. Ny olona teo an-tanàna no nampandre haingana ny zandary tany an-toerana rehefa nihamafy 
adin’ireto mpivady tao amin’ity tokantrano iray. Tokony ho tamin’ny telo ora tolakandro teo tokoa 
dia nisy feon-jaza nihiakiaka fatratra ary avy eo nangina tampoka. Tamin’io fotoana io ihany koa 
tonga ny zandary avy ao amin’ny « poste avancé » ao Sahatavy ary nijery ny zava-nisy. Ilay tsy manan-tsiny 
nitsitra teo am-pandriana no hitan’izy ireo. Tsy nisy resaka teo fa avy hatrany dia nosamborin’ireo 
filaminana ary nentina avy hatrany tsy misy hatak’andro ity renim-pianakaviana namoa-doza ity. 
rahateo nanaiky tsara, fa izy no nahavita namono ity menaky ny ainy. Hatreto, dia tsy fantatra izay 
anton’ny adin’izy mivady ireto, ka nahatonga ity ramatoa ity hamono ahafaty ny zanak’izy ireo. 
fanadihadiana ataon’ireo zandary any an-toerana ihany angamba no ahafantarana ny marina mahakasika 
tranga ity. Marihana, fa noho ny tahotry ny mety ho fisian’ny korontana na fitsaram-bahoaka, dia 
any Vavatenina ny fandraisana an-tànana ny famotorana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

