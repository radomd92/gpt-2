EFA NAMPIHOROHORO KAOMPANIAM-PITATERANA… : DJIHADISTA DAESH MALAGASY VOASAMBOTRY NY POLISY | NEWSMADA

Par Taratra sur 15/09/2016 

Manita-tsaina ny olona sasany, ary mety ho vokatry ny fahantrana avokoa izany. Voasambotry ny 
BC teny Itaosy ny tovolahy iray, mitonona ho mpikambana ao amin’ny Daesh, ny asabotsy teo. 

Nahavita nampihorohoro ny kaompaniam-pitaterana ana habakabaka maromaro tany ivelany mihitsy 
izy io. Araka ny fanazavan’ny kaomisera Ostrom, nitarika ny fanadihadiana ity raharaha ity, nandefa 
tamin’ny alalan’ny mailaka tamina kaompanina maromaro izy ary nilaza fa hapoakany ny fiaramanidina, 
nitaky vola. 

Tany ivelany no nahita fa avy aty Madagasikara ny fiavian’ilay mailaka ka nisy ny fiaraha-miasa 
polisin’ny BC Anosy. “Niainga tamin’ny atao hoe « traçabilité de la communication et connexion 
(fanarahana akaiky ny fifandraisana sy ny fidirana tranonkala) ny nahitana ny nisy io olona io. 
20 mahery ny isan’ny olona nanaovana fanadihadiana momba ity raharaha ity », hoy ny fanazavana. 

Tratra teo am-panaovana ilay hafatra fampihorohoroana tao anaty cyber mihitsy ilay tovolahy 
Nampiasa teny frantsay izy sady nampiany soratsoratra arabo tamin’izany. Voalaza fa ankoatra 
kaompania maromaro any ivelany, nisy ihany koa ny olona nampihorohoroany, ary nisy Malagasy amin’ireo. 
ny fanazavana ihany, tsy mpino silamo ity tovolahy ity, ary “informaticien” ny asany. Tsy mbola 
raha tena miray tendro amin’ny Daesh tokoa izy io, na entina hampihorohoroana fotsiny ihany. “Tsy 
atao ambanin-javatra ny toe-javatra tahaka izao. Misy fiantraikany iraisam-pirenena izany, 
mety hampidi-doza tokoa raha tena nisy ny fipoahana”, hoy ny fanamafisana. Tena misy tokoa ve, 
izany, eto amintsika, ny mpikambana ao amin’ny silamo mahery fihetsika, raha zohiana ity tantara 




Les commentaires sont fermées. 

