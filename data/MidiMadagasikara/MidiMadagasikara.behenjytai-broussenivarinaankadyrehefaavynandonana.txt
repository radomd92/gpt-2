BEHENJY : “TAXI-BROUSSE” NIVARINA ANKADY REHEFA AVY NANDONA NAHAFATY OLONA – MIDI MADAGASIKARA

Omaly alahady tokony ho tamin’ny 1 ora latsaka kely tany, nisy lozam-pifamoivoizana niseho tsy 
ny tananan’i Behenjy, amin’ny lalam-pirenena faha-7 iny. Vokany, olona nandeha an-tongotra 
no maty voafaokan’ny “taxi-brousse”. Rehefa avy nandona io olona io ilay fiara Mazda dia nivarina 
anaty hantsana. Voalazan’ny vaovao fa naratra avokoa ny olona tao anatiny. Ireo nahita ny loza 
samy niteny fa vokatry ny fandehanana mafy no nahatonga izao zavtra izao. Ny andro etsy an-daniny 
nisy orana, ka tsy maintsy ho malama ny làlana. 

Fa mbola omaly ihany, loza roa samy hafa koa no niseho. Ny iray tety Andranotapahana. Mbola “taxi-brousse” 
koa no niharan-doza. Tsy nisy kosa anefa ny aina nafoy fa maro ny mpandeha maratra. Izay tena nahatonga 
loza izany, tsy dia fantatra loatra fa efa mandeha ny fanadihadiana. Ny loza iray fahatelo, tany 
lalam-pirenena faha-7 akaikin’ny tananan’i Sakaraha. Fiara mpitatitra iray indray koa no nidofotra 
fiara kely. Potika tanteraka ity farany. Ny loharanom-baovao avy any an-toerana ihany koa no nahafantarana 
tsy nisy ny maty. Nisy ihany koa anefa ny naratra ary tsy maintsy nentina nanatona trano fitsaboana. 



