ANKADIMBAHOAKA: LASAN’NY JIOLAHY NY VOLA 45 TAPITRISA AR AN’NY TOBIN-TSOLIKA IRAY | NEWSMADA

Par Taratra sur 14/03/2019 

Nitrangana fanafihan-jiolahy mitam-piadiana mahery vaika teny Ankadimbahoaka, afakomaly. 
jiolahy ny vola 45 tapitrisa Ar saika haterina any amin’ny banky… 

Notafihin’ny jiolahy nirongo fitaovam-piadiana mahery vaika ny fiara nitondra ny volan’ny tobin-tsolika 
eny Ankadimbahoaka, afakomaly maraina tamin’ny 9 ora sy 30 mn. Raha ny loharanom-baovao voaray, 
vola 45 tapitrisa Ar an’ny tobin-tsolika iray haterina any amin’ny banky ity fiara ity no nifanehatra 
olon-dratsy. Jiolahy miisa enina tsy nisaron-tava, nitondra basy PA sady nandeha moto, no nanakana 
fiara hihazo an’i Tanjombato izay tsy nanampo na inona na inona ny mpamilin’ilay fiara nitondra 
vola. Tao anatin’ny minitra vitsy monja ny nanatanterahan’ireo olon-dratsy ny fanafihana ka 
nirifitra nitsoaka nihazo ny lalana By-Pass ry zalahy taorian’izay. Nobahanan’ireo jiolahy 
fiara nitondra ny vola ka nanambana basy ny mpamily sy ireo olona tao anaty fiara izy ireo hanome 
vola. Ny sasany, nitsivalana teo anoloan’ny fiara raha niandry taty aoriana kosa ireo jiolahy 
raha ny fanazavana voaray. Vokany, lasan’ireo jiolahy ny kitapo nisy ilay vola saika haterina 
amin’ny banky. Tsy nisy naratra na maty nandritra ity fanafihana ity satria lasa izy ireo vao azon-dry 
ny vola. Misokatra kosa ny fanadihadiana ataon’ny polisin’ny misahana ny heloka bevava (BC) momba 
raharaha fanafihana teny Ankadimbahoaka ity. 



Les commentaires sont fermées. 

