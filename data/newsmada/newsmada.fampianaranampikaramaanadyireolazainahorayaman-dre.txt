FAMPIANARANA  : MPIKARAMA AN’ADY IREO LAZAINA HO RAY AMAN-DRENY | NEWSMADA

Par Taratra sur 01/06/2018 

Nahavariana ny maro ary nahatezitra ny sasany kosa ny fahitana ireo andian-jatovo mpikarama an’ady 
ho ray aman-drenin’ny mpianatra tetsy amin’ny lycée Moderne Ampefiloha omaly. 

Nilanja sora-baventy izy ireo nilaza fa tokony haverina ny volam-bahoaka hanaramana ireo mpampianatra 
Tezitra ireo tanora mpianatra sy ny ray aman-drenin’ny mpianatra satria olon-kafa mihitsy no 
nilanaja izany sora-baventy izany. 

Efa novoizin’ny minisitra Rabary Paul tamin’ny haino aman-jery rahateo fa tsy misy ny vola hahafahana 
ny karaman’ireo mpampianatra araka ny fitakian’izy ireo. Milaza ny handefa mpampianatra hafa 
ireo hanohy ny fampianarana ireo ankizy rehefa tsy hampianatra ireo mpampianatra. 

Miteraka ahiahy amin’ireo ray aman-dreny ihany koa izany soson-kevitra miharo fandrahonana 
minisitra izany satria sao ho olona tsy manana traikefa amin’ny fampianarana akory no asaina mampianatra 
zanany ka hanimba ny ankizy izany. 

Efa iaraha-mahalala fa tsy ampy ny mpampianatra ka olona avy aiza ireo lazaina fa hisolo ny toeran’ny 
ireo ? 

Misavorovoro ny sain’ny mpanara-baovao mahakasika ny fampianarana satria mihenjan-droa ny 
eo amin’ireo mpampianatra mitokona sy ny minisitera tompon’andraikitra. 



Les commentaires sont fermées. 

