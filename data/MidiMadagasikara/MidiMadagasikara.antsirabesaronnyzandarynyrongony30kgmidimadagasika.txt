ANTSIRABE : SARON’NY ZANDARY NY RONGONY 30 KG – MIDI MADAGASIKARA

Tsy afa-bela eto Antsirabe hatrany ireo mpanao afera maizina mandalo ny lalam-pirenena faha-7 
indrindra fa ny avy any atsimo. Matetika mantsy saika eto hatrany no ahatrarana azy ireo toy ny vato, 
sarobidy, biby harovana sns. Rongony milanja 30kg indray no saron’ny zandary avy amin’ny : “Brigade 
la Police routière” BPR eto Antsirabe ny faraparanan’ny herinandro lasa teo. Fanomezam-baovao 
tamin’ olona tsara sitra-po no nahafantarana ny fisian’io rongony io hoy ny kaomandin’ny BPR, 
GPHC Razafimahery Jean De Dieu nanazava. Fiara mampitohy an’Ihosy sy Antananarivo avy amin’ny 
Trans Tsy Tsara no nahatrarana ny rongony. Araky ny fanazavana dia fantatr’ilay mpamily tsara 
fisian’io rongony io, nifanarahany tamin’ny tompon’ny entana rahateo izany ka 360 000 ar no sarany 
azy. Tsy nandà rahateo ny mpivady tompon’ilay rongony fa niaiky fa azy marina ireo rongony ireo. 
hamidy taty Antananarivo ireo rongony ireo no izao tratra izao. Natao tsara fatratra tao anaty 
nofonosana harona plasika ny entana. Efa mailo rahateo ny zandary araky ny loharanom-baovao voarain’izy 
ka avy hatrany dia nanao ny fisavana ny zandary rehefa nandalo tao Vinankarena ilay taxi-brousse. 
telo izany no voasambotra hatreto, mpivady roa tompon’ny entana sy ilay mpamilin’ny fiara. Toy 
fanao dia hodorona ireo rongony ireo aorian’ny fanadihadian’ny mpitandro filaminana. 




















