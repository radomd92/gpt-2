AMBONDROMAMY : TAFATSANGANA NY FIKAMBANANA MALAGASY MIFANOHANA – MIDI MADAGASIKARA

Tafatsangana tamin’ny fomba ofisialy tao amin’ny kaominina Ambondromamy, ny asabotsy 24 Janoary 
teo, ny biraon’ny Fikambanana Malagasy Mifanohana. Ity fikambanana ity moa izay ivondronan’ireo 
maro tia tanindrazana, ka vonona ny handray an-tànana ny hoaviny sy handray anjara amin’ny asa 
ato anatin’ny distrikan’ Ambato-Boeny. Fikambanana natao hifanasoavan’ny vahoaka Malagasy 
manana mpikambana maro izay misandrahaka anatin’io distrika io. Rakotondranisa Lalanirina 
i Rina no filoha mpanorina ity fikambanana ity ary koa mpiahy azy. Izy dia isan’ny kandida tamin’ny 
depiote farany teo ary tsy manadino ny manao asa sosialy sy miezaka koa eo amin’ny asa fampandrosoana 
Distrika ity. Vao tafajoro ny mambran’ny birao anatin’ity sampana tao Ambondromamy ity, dia efa 
hetsika lehibe sahady, ka nizara kilalao tamin’ireo zanaky ny mpikambana izay miisa 500. Hatreto 
dia azo ambara fa fikambanana isan’ny tena matanjaka, raha ato anatin’ny distrikan’ Ambato-Boeny 
fikambanana izay naorin’i Rina ity. 

Nangoni’I Domininique R. 

