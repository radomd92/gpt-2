NTSAY CHRISTIAN : PRAIMINISITRA TSY MANAJA ANDRIM-PANJAKANA

Tranga iray anisan’ny nanaitra ny mpanara-baovao, tamin’iny andron’ny omaly iny, ny tsy fahatongavan’ny 
lehiben’ny governemanta Ntsay Christian teny amin’ny lapam-panjakana Iavoloha, tamin’ilay 
fifampiarahabana nahatratra ny taona. Betsaka no tohina tamin’izay fihetsika ny praiminisitra 
satria tahaka ny midika fa tsy manaja ny andrim-panjakana misy eto amin’ny firenena ingahy Ntsay 
Tsara marihana mantsy fa ny filoham-panjakana mpisolo toerana amin’ny maha andrim-panjakana 
no nanasa ireo manam-pahefana sy diplaômaty mba ho tonga hifampiarahaba nahatratra ny taona eny 
ka heverina fa tokony namaly izany fanasàna izany ny tenany amin’ny maha filohana andrim-panjakana 
azy. Tsy azo ampitahaina amin’i Andry Rajoelina mantsy ingahy Ntsay Christian satria tsy manam-pahefana 
filohana andrim-panjakana eto amin’ny firenena i Andry Rajoelina fa kandidà ho filoham-pirenena. 

