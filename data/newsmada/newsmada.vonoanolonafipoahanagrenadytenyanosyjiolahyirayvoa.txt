VONOAN’OLONA, FIPOAHANA GRENADY TENY ANOSY : JIOLAHY IRAY VOASAMBOTRY NY POLISIN’NY BC | NEWSMADA

Par Taratra sur 03/12/2016 

Natolotra ny fampanoavana, omaly ny jiolahy iray antsoina hoe Haja, 34 taona voarohirohy tamin’ny 
fisolokiana avo lenta mitentina antapitrisany maro ny volana aogositra 2014 lasa teo. Araka ny 
polisy, ny talata 29 novambra 2016 teo izy no saron’ny polisy misahana ny heloka bevava teny Behoririka 
nokarohina amam-bolana maromaro. Voalaza fa tena nahalalana azy ny raharaha trafikana andramena 
tena nanaovany asa fisolokiana tamin’izany. Nohamafisin’ny polisin’ny BC fa isan’ireo olona 
voarohirohy tamin’ny famonoana ilay sinoa vavy mpandraharaha hita faty tao anaty fiara 4×4 teny 
ny volana jolay 2014 izy ity. Voatazona am-ponja vonjimaika teny amin’ny fonjaben’i Tsiafahy 
tamin’ity raharaha ity, saingy tsy mbola voatsara nefa nahazo fahafahana vonjimaika. Nanaovana 
ihany koa izy momba ny fipoahana grenady nahafatesana olona teo Anosy taorian’ny lanonam-pianianana 
Filoham-pirenena Rajaonarimampianina Hery, ny 24 janoary 2014. Nilaza ny polisy fa ampy ny porofo 
azy sy ny namany iray ka nitondrana azy teny amin’ny fitsarana ny 27 aogositra 2014. Fantatra fa 
hisy koa ny fanadihadiana azy momba ny fipoahana misesisesy tato aho ato. 



Les commentaires sont fermées. 

