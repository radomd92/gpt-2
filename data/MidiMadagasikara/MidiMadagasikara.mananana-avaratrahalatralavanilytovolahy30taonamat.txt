MANANANA-AVARATRA : HALATRA LAVANILY, TOVOLAHY 30 TAONA MATIN’NY FITSARAM-BAHOAKA – MIDI MADAGASIKARA

Mirongatra ary efa mahakivy sy mahatezitra ireo tantsaha mpamboly lavanilina ao Analanjirofo 
zava-misy amin’ny fangalarana ny vokatra an-tsaha ankehitriny. Ny Ao Mananara Avaratra izay 
mpamokatra azy ity no tena tsy voafehin’ny mpitandro ny filaminana intsony izany. 

Ny faran’ny herinandro teo, noho ny ezaka ataon’ireo tantsaha nitambatra miambina ny fambolena 
ataon’izy ireo, izay tena miditra amin’ny fotoana mampatoy azy tanteraka ankehitriny, dia nahatratra 
30 taona teo am-pangalarana lavanilina an-tsaha ireo tantsaha. Nilanja 25kgs eo ity lavanilina 
teny amin’ity jiolahin-davanilina ity izao. Noho ny hatezerana be loatra tamin’izy ireo vokatry 
firongatry ny halatra, fa betsaka izy ireo no very lavanilina, dia fitsaram-bahoaka avy hatrany 
nataon’izy ireo tamin’ity tovolahy ity. Nomarihan’ireo tantsaha tafaresaka tamin’ny mpanao 
tamin’ny alalan’ny antso finday, fa efa tsy matoky “fanjakana” intsony izy ireo amin’ny fiarovana 
fananany, ka tsy maintsy izao fitsaram-bahoaka izao no entin’izy ireo manafay ireo mbola mikasa 
izao halatra lavanilina mirongatra be izao. Tsy maty avy hatrany anefa ity tovolahy tratra nangalatra 
ity fa mbola tonga teny amin’ny hopitalin’i Mananara Avaratra ihany, saingy noho ny daroka sy ny 
ary ny fahaverezan-drà be loatra nahazo azy, dia tsy tana ny aina. 

Ankoatra izay dia nomarihan’ireo mpamboly lavanilina ireo fa mitily fotsiny ireo lavanilina 
hangalarina ireo jiolahin-davanilina ireo ny andro mazava. Rehefa tonga ny alina dia mora amin’izy 
ny mioty ireo efa ngeza sy efa matoy amin’ireo lavanilina ; ka izay no manasarotra ny fanenjehana 
ireo ary mahatonga ny vahoaka tezitra mamono avy hatrany raha misy olona tratra toy izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

