KITRA – «TELMA COUPE DE MADA» :: HIHAONA AMIN’NY MANASA-DALANA NY AS ADEMA SY USCAFOOT • AORAHA

Tafita hiatrika ny dingan’ny manasa-dalana eo amin’ny fiadiana ny amboaran’i Madagasikara na 
“Telma coupe de Madagascar”, hotanterahina amin’ny 30 septambra ho avy izao, ny ekipan’ny AS Adema 
ny Uscafoot, izay samy ekipa avy eto Analamanga. Efa azo antoka izany aloha fa hisy ekipa avy eto 
ligin’ ny renivohitra hiatrika ny lalao famaranana. 

Niondrika teo anatrehan’ ny ekipan’ny seranam-piaramanidin’i Mada- gasikara, tamin’ny alalan’ 
isa 2 noho 0, omaly, teny amin’ny kianjaben’ i Mahamasina ny FCA Ilakaka, izay nifanandrina teo amin’ ny ampahefa-dalana. Nitarika tamin’ny 
ny isa 1 noho 0, teo am-pialan-tsasatra, ny ekipan’ ny AS Adema. Baolina matin’i Andréa Gashy avokoa 
nahazoan’ny lefitry ny tompondakan’ Analamanga ny fandresena tamin’ity lalao ity. Toy ny tamin’ny 
dia tonga teo amin’ny manasa- dalana ny AS Adema ary adin’ny samy avy eto Analamanga ihany koa izany. 

Voailika teo amin’ny dingan’ny ampahefa-dalana kosa ny ekipan’ny Cosfa, izay ekipa tafita niatrika 
lalao famaranana tamin’ny taon-dasa. Nisaraka tamin’ny isa 2 sy 2, izy ireo sy ny Uscafoot teo amin’ny 
ara-dalàna. Nitarika tamin’ny isa 2 noho 1 ny miaramila saingy teo amin’ny minitra faha-81 no nanasahala 
i Robi, mpilalaon’ny Kaominina Antananarivo renivohitra. 

Tamin’ny alalan’ny “tirs au but”, 4 noho 2, no nivoahan’ny tompon-jaridaina ho mpandresy teny 
kianja monisipalin’i Mahamasina, tamin’ity lalao ity. 

Hotontosaina, anio sy rahampitso, any amin’ny kianja Rabemananjara Mahajanga kosa ireo ampahefa-dalana 
hamaritra ny manasa-dalana ilany. Hifandona, anio, ny Fosa Juniors avy any Boeny sy ny Cnaps Sport 
Hitohy amin’ny lalaon’ny Elgeco Plus Analamanga sy ny Hzam Amparafaravola avy any Alaotra Mangoro 
rahampitso. 









Enregistrer mon nom, mon e-mail et mon site web dans le navigateur pour mon prochain commentaire. 



