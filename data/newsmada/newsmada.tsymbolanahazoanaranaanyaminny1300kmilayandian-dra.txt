TSY MBOLA NAHAZO ANARANA  : ANY AMIN’NY 1 300 KM ILAY ANDIAN-DRAHONA | NEWSMADA

Par Taratra sur 02/01/2018 

Hitohy hatrany ny orana eto Antananarivo, anio. Raha mivadika ho rivodoza ilay andian-drano arahi-maso 
ny fivoarany, hijojo mandritra ny tontolo andro ny orana. Amin’izao fotoana izao anefa, maro sahady 
fokontany efa tondraky ny rano. 

Mbola tsy nahazo anarana satria tsy nahafeno ny fepetra anasokajiana azy ho rivodoza ilay andian-drahona 
any amin’ny 1 300 km avaratra atsinanan’i Madagasikara, omaly antoandro tamin’ny 12 ora, araka 
fanazavan’ny teknisianina ao amin’ny sampana mpamantatra ny toetry ny andro, omaly. “Zone pérturbée” 
ny sokajy misy azy hatramin’ny omaly ary arahi-maso ny fivoarany manomboka anio. 

Vokatry ny “zone de convergence inter tropical” (ZCIT) izay latsaka ambany no mitondra ny orana 
manerana ny Nosy, ankoatra ny any amin’ny tapany atsimon’ny Nosy. Mahakasika ny faritra rehetra 
aty atsinanana ka hatrany andrefana ny ZCIT ary mipaka hatrany Afrika mihitsy. Mbola hitohy ny 
eto Antananarivo, anio amin’ny tapak’andro hariva, satria ao anaty fotoam-pahavaratra izao. 
hiova ho rivodoza ilay andian-drahona, hijojo mandritra ny tontolo andro ny orana. 

Manafosafo ny arabe ny rano eny amin’ny Marais Masay 

Betsaka ny toerana miorina amin’ny faritra iva no tondraka sahady tao anatin’ny andro maromaro 
orana. Efa manafosafo ny rano eny Marais Masay, omaly. Ahina handrakotra ny arabe mihitsy ny rano. 
fefy vy niaro ny mpitondra fiara sy mpandeha an-tongotra rahateo, nisy naka avokoa ka mety hanahirana 
hitondra fiara raha difotry ny rano ny arabe, indrindra aty amin’ny ilany havanana raha avy aty 
hivoaka ho eny Ankorondrano. 

Eny Ambohitrimanjaka, betsaka ny tanimbary efa dibo-drano, nijinja vary sahady ny ankamaroan’ny 
hisorohana ny fiavian’ny tondradrano hanimba ny varialoha efa nadiva ho masaka. Ny toerana fanaovana 
rahateo, misy koa no efa dibo-drano amin’izao fotoana izao. 



Les commentaires sont fermées. 

