MIARAMILA : MPAMPANDRY TANY SA MPITANDRO FILAMINANA?

Diso ve ny miaramila raha mamono olona ? Fa inona no antsoina hoe mpampandry tany? Ary inona koa no 
hoe mpitandro filaminana? 

Ady hevitra be eo amin’ny mpanao pôlitika sy ny miaramila ary ny mpanaraka ny raharaham-pirenena 
raharaha nandefasana ny miaramila 27 lahy avy eny amin’ny RFI (Régiment des forces d’Intervention) 
lahy avy eny Ivato izay nanao hetsika fampandrian-tany tany Ambohimahasoa migadra any Tsiafahy 


Tsy hiditra amin’ny raharahan’ny fitsarana isika satria manana ny fahefana tanteraka amin’izany 
ireo. Fa hitondra ny saintsika mahakasika io lohahevitra roa io dia ny antsoina hoe “fampandrian-tany” 
ny “fitandroana ny fandriam-pahalemana”. 

Matoa misy io fiteny roa io dia tsy mitovy ary tsy azo ampitoviana velively. Ho hazavaintsika amin’ny 
tsotra izany mba hampazava ny tiana holazaina. Andraikitra ny mpitandro filaminana ny fitandroana 
tsy fandriam-pahalemana ka ny zandary sy ny pôlisy no miahy izany eto Madagasikara. Nianatra lalàna 
miara-miasa amin’ny fitsarana izy ireo. Misambotra ny olon-dratsy no asan’izy ireo ary manolotra 
any amin’ny fitsarana. 

Rehefa mafy ny tsy fandriam-pahalemana ka tsy vitan’ny zandary sy ny pôlisy intsony, dia antsoina 
miaramila hampandry tany. Ny miaramila izay tsy nampianarina lalàna na hisambotra fa kosa hiady, 
ireo fahavalo. Ny ady amin’ny fahavalo io indrindra no fototra ny fampandrian-tany izay ilaina 
miaramila. Ady ifanaovan’ny hery roa izany no ilaina ny mpampandry tany. 

Ohatra iray izay iainana amin’izao fotoana izao dia ny mitranga any Ambatofinandrahana. Rehefa 
tao anatin’ny tsy fandriam-pahalemana nandritra ny taona maro ity distrika ity dia mba milamina 
fotoana izao. Tsy ny ao Ambatofinandrahana irery fa ny ao Manandriana koa izay mifanolobodirindrina 
Ny anton’izany dia tonga ny miaramila mpampandry tany. Ady isan’andro no nataon’ireo miaramila 
tao anatin’ny iray volana. Nifanenjika sy nifamono ary nifampitifitra tamin’ireo dahalo. Misy 
maty ambodiomby ireo dahalo ary misy ny nandositra nefa mbola tratra ihany ka rehefa azon’ny miaramila 
vonoiny satria fahavalo. Tianay ny manamarina fa raha tsy nataon’ny miaramila toa izany ny fampandrian-tany 
Ambatofinandrahana dia tsy hay isaina intsony ny olona maty tany. Ny fanisana olona matin’ny dahalo 
anatin’ny iray taona 2018 iny anie ka efa ho 100 tao amin’ity distrika ity. Ny zandary sy ny pôlisy 
efa notafihin’ny dahalo tany amin’ny tobin’izy ireo ary efa nilavo lefona aza ka niteny hoe “tsy 
miady amin’ny dahalo izahay fa tsy mitovy ny fiadiana sy ny hery satria dahalo hatramin’ny zato 
manafika ary mitazona basy kalaky ny ankamaroan’izy ireo”. Tena marina izany satria hatramin’izao 
basy miisa 39 no fantatra fa nampiasan’ny dahalo ka nateriny an-tsitra-po tao anatin’ny telo volana 


Ho an’ny olona any Ambatofinandrahana dia tsy olana aminy ary tiany aza raha toa ka maty ny dahalo 
aiza na aiza no amonoana azy satria nampitondra faisana vahoaka loatra. Eny na dia hariana any an-dranomasina 
izy ireny rehefa maty. 

Ny fanagadrana miaramila mpampandry tany dia manahirana anay avy any amin’ny toerana be dahalo 
ny raiamandreny iray avy any Ambatofinandrahana rehefa nahita iny raharaha 27 miaramila mpampandry 
iny nogadraina iny. 

Ny mponina any Ambatofinandrahana dia mankasitraka ny miaramila mpampandry tany satria nahita 
voka-tsoa nentiny na dia maro koa aza ireo zanany izay maty noho izany ary mbola maniry ny hitohizan’izany 
amin’ity distrika ity. 

Maro koa no miresaka iny raharaha nampidoboka am-ponja miaramila 27 voarohirohy amin’ny nahafaty 
dahalo avy any Ambohimahasoa tao Ampitatafika iny. Mandeha ny resaka fa tokony ho fitsarana miaramila 
no nitsara azy ireo satria iraka no nataon’izy ireo. Faharoa dia tsy olona hitandro ny filaminana 
ireo fa mpampandry tany ka ady izany no nataony tany. 

Misy mihitsy aza ny mpanao pôlitika no manontany tena amin’ny raharaha pôlisy namono olona sy nandoro 
antitra ary nandrava trano 450 isa tany Antsakabary ao amin’ny distrikan’i Befandriana Avaratra 
volana febroary 2017, nefa tsy misy tohiny iny raharaha iny hatramin’izao. 

Resaka mandeha avokoa izany ankehitriny ka tsara ho fantatra ny mpitondra sy ny mpiara-belona. 

Mametra-panontaniana koa ireo manampahaizana momba ny lalàna mahakasika ny fampandrian-tany 
Madagasikara satria matetika dia misy ity raharaha ity. Ohatra amin’izany ny fampandrian-tany 
hoe “Tsy minday mody” tamin’ny andron’i Didier Ratsiraka tamin’ny repoblika faharoa, izay nahafaty 
maro ary nampisy ny fandriam-pahalemana tamin’izay fotoana izay. Ny “Opération tsy mitsitsy” 
andron-dRavalomanana Marc, ary ny “Opération bravo” izay misy amin’izao fotoana izao. Tamin’ny 
tetezamita dia maro ny “Opération” fampandrian-tany nisy nefa mbola tsy nisy fanagadrana miaramila 
izao. 



