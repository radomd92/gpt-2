TAOM-PIANARANA 2017-2018  : TSY HAMPIHATRA NY FANOVANA ENTIN’NY PSE NY SEKOLY KATOLIKA | NEWSMADA

Par Taratra sur 22/08/2017 

Mbola tsy hampihatra ny fanovana entin’ny teti-pivoarana ho an’ny fanabeazana 2017-2021 ny sekoly 
manerana ny Nosy amin’ny taom-pianarana 2017-2018, araka ny tapaka nandritra ny filankevitra 
ho an’ny fampianarana katolika farany teo. Anisan’ny andininy nisongadina tamin’ny andininy 
ao anatin’ny toko efatra avy amin’ny fehinkevitra, taorian’ny fivoriana ny 7-11 aogositra lasa 
teny Ambohimangakely izany, araka ny tatitra nentin’ny mompera filohan’ny Dinec, sampandraharaha 
misahana ny fanabeazana katolika, Ranaivoson Jules. 

Antony nambarany ny teboka maromaro tsy mbola mazava ao anatin’ny fanovana entin’ny PSE izay hosantarina 
taom-pianarana vaovao, amin’ny volana oktobra ity. Santionany ny fitondrana fanovana ho an’ny 
fototra ao amin’ny kilasy T1 sy T4. Ho an’ny sekoly miankina amin’ny fanjakana (EPP), misy ny fanofanana 
mpampianatra amin’izao fotoana izao hiatrehana ny fanovana. Ho an’ny sekoly miahy tena, tsy manana 
hanofanana ireo mpanabe amin’ny sehatra tsy miankina ny fanjakana hatramin’izao. Sarotra ny 
amin’ny fanovana nefa tsy voaofana akory ny mpanabe hanao izany. 

Eo koa ny fitazonana ny tenin-dreny enti-mampianatra ho an’ny sous-cycle voalohany. Amin’ny 
voalohany T1, teny malagasy ranoray no hampianarana ny zavatra rehetra. Ao amin’ny T2 vao mampiditra 
teny frantsay fa am-bava fotsiny. Amin’izao fotoana izao anefa, efa mikirakira teny frantsay 
amin’ny “préscolaire”. Rehefa tonga ao amin’ny T1 ny mpianatra, tsy mbola ampiasaina indray avy 
teny frantsay. Ary am-bava fotsiny rehefa hampiditra azy amin’ny kilasy T2. Mety hampihemotra 
fari-pahaizan’ny mpianatra ny teny frantsay indray ny fepetra noraisina vaovao, hoy ny fanazavany 


Ankoatra ny sekoly katolika, nanambara koa ny sekoly tsy miankina manana ny lanjany eto amintsika 
tsy mbola hampihatra ity fanovana ity noho ny tsy fisian’ny fanofanana ny mpanabe hisedra izany 
volana oktobra izao. 



Les commentaires sont fermées. 

