AMPASAMPITO : SARONA IREO JIOLAHY MPAMAKY TRANO – MIDI MADAGASIKARA

Hilamindamina indray aloha ato ho ato ireo vaky trano sy fanafihan-jiolahy eny amin’iny faritra 
Nanisana ary Ambatobe iny. Noho ny fiaraha-miasan’ny mpitandro filaminana sy ireo fokonolona 
dia sarona ireo jiolahy rain-dahiny, mpanao fanafihana mitam-piadiana sy mpamaky trano teny 
faritra ireo. Raha ny fampitam-baovao azo dia tsy ilay tena mbola lehibeny ireto azo ireo. Raha 
fito no isan’ireo mpikambana anatin’io fikambanan-jiolahy mahery vaika ireto dia ny roa tamin’ireo 
tratra, ny alatsinainy lasa teo. Raha ny fantatra hatrany dia mbola hita tao an-tranon’ireo olon-dratsy 
ireo entana avy nangalariny. Nahitana « ecran plat », solosaina, finday, fakan-tsary, ary fitaovana 
samihafa. Ireo roa tratra ireo no nanondro iretsy olona dimy mpiray tendro aminy, ka anisan’izany 
lehiben’ny jiolahy, izay mbola karohina fatratra amin’izao. Ny vaovao hatrany no nahafantarana 
efa atao fanadihadiana ny vadin’ity jiolahy rain-dahiny ity. Tamin’ireo mpitandro filaminana 
tany an-tranon’ity jiolahy ity mantsy dia sahy nihantsy ady tamin’iretsy voalohany mihitsy ny 
ny tompon-trano. Tafaporitsaka, niaraka tamin’ny basy PA tamin’izany io jiolahy rain-dahiny 
Fantatra ihany koa fa olona efa karohin’ny pôlisy fatratra ity lehibeny sy ireo olona efatra miaraka 
izay ahiana ho tompon’antoka tamin’ny fangalarana ilay vola be mitentina 100 tapitraAr tamina 
tetsy Behoririka. Manentana ireo mponina ny mpitandro filaminana amin’ny fiaraha-miasa sy fanomezana 
Etsy andanin’izay ihany koa, entanina ireo olona nanana trano vaky tamin’ireo faritra ireo hanatona 
pôlisy etsy Tsaralalàna, hitondra taratasy mazava, hijery ireo entana tratra ireo. 



