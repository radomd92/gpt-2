TSY FANJARIAN-TSAKAFO: HAMONDRONA NY MPIRAY OMBON’ANTOKA NY FITONDRANA | NEWSMADA

Par Taratra sur 11/10/2019 

Hamondrona ny mpiray ombon’antoka teknika sy mpanohana vola an’i Madagasikara ny fitondrana 
vahaolana maharitra hiadiana amin’ny tsy fanjarian-tsakafo, ny volana desambra ho avy izao, 
anisan’ny olana amin’ny fahasalamam-bahoaka izany, araka ny nambaran’ny filoha tany Lyon, nandritra 
fihaonambe fahenina ho an’ny fanarenana ny tahirim-bola eran-tany iadiana amin’ny VIH/Sida, 
raboka ary ny tazomoka. Tara fitomboana avokoa ny antsasa-manilan’ny ankizy latsaky ny 5 taona, 
ny fanadihadian’ny Ofisim-pirenena momba ny fanjarian-tsakafo (ONN). Hametrahana ivontoerana 
ananambo sy spiruline manerana ny Nosy entina hanohanana sakafo ireo marefo. 

“Nanomboka ny volana janoary lasa teo, laharam-pahamehana hatrany ny fahasalamana ary mbola 
hatrany izany”, hoy ny nambarany. Hampitomboana ny sora-bola ho an’ny fahasalamana, hatramin’ny 
2023, ka hasondrotra 15% ny atokana ho an’ny minisiteran’ny Fahasalamam-bahoaka hanatanterahana 
fahasalamana ho an’ny rehetra. Hampitomboana koa ny isan’ny hopitaly manakaiky vahoaka haorina 
anivon’ny distrika. Efa nanomboka ny fananganana ny CSB eny amin’ny kaominina. Hozaraina miaraka 
kamiaobe ny fanafody ho an’ny kaominina saro-dalana. 

Momba ny aretina raboka manokana, ampitomboana ny toeram-pitiliana sy ny fitsaboana io aretina 
satria hatramin’izao, 60% ny marary voatily sy manaraka fitsaboana. 



Les commentaires sont fermées. 

