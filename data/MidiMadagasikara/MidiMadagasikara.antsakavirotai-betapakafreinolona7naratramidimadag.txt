ANTSAKAVIRO : TAXI-BE TAPAKA « FREIN », OLONA 7 NARATRA – MIDI MADAGASIKARA

Na dia kivy aza ny mpanjifa amin’ny hafitsoky ny fiara mpitatitra, tsy maintsy mandray taxi-be. 
tamin’ny 12 ora mahery tany ho any, nisehoana lozam-pifamoivoizana teny Antsakaviro. Taxi-be 
128 no niteraka izany. Araka ny loharanom-baovao, tapaka ny “frein” ary tsy voafehan’ny mpamily 
ilay fiara. Nitady ny hevitra rehetra hampijanonana azy ny mpamily. Fiara kely iray teo alohany 
nodominy, avy eo nivadika nitrosona tamin’ny arabe ilay izy. Samy tsy nisy afaka nihetsika ny mpandeha 
anatiny fa dia niandry izay nigadonany fotsiny. Vokany, olona fito no fantatra fa naratra ary niheren-doza 
ambiny. Ireo niharan’ny voina, nalefa avy hatrany tany amin’ny hopitaly. Ny vaovao voaray no nahalalana 
nanala olona ity fiara ity tery ambonimbony. Avy aty Ambohijatovo ho any Ankatso. Raha voa niainga 
dia nahita ny mpamily fa tsy nandeha amin’ny laoniny intsony ny fandehan-javatra. Ireo rehetra 
izany dia samy nihoraka avokoa. Soa ihany, hoy ny sasany, fa nandona ilay fiara kely teo aloha izy. 
tsy izany angamba dia ho nianjera tany amin’ny toerana hafa. Tsy fantatra amin’izany izay ho vokany. 
mpanjifa marobe mitaingina ireo zotra ho any Ankatso ireo dia kivy tanteraka ary samy milaza fa 
miraharaha mpandeha ny mpitaky vola, tsy mahalala fomba, ary mandeha mafy ny mpamily. 



