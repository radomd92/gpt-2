BETAFO : ROA LAHY TOKONY HIGADRA,  TRATRA NANGALATRA INDRAY – MIDI MADAGASIKARA

Roa lahy tokony mbola manefa ny saziny any am-ponja no saron’ny polisy tao Betafo. Malaza ratsy 
totakely amin’ny hala-botry izy roa lahy ireo ary efa nampiaiky ny mponin’i Betafo mihitsy. 

Nandritra ny isan-taona nataon’ny FLM Spam natao tao Betafo ny herinandro lasa teo no nahavosambotra 
roa lahy. Tsy inona no nanenjehana azy fa dia hala-botry hatrany. Vao niatomboka ny isan-taona 
maro ireo olona tsy mbola nahita trano hatoriana ka nandry teny amin’ny sisin-dalana. Tamin’izany 
nahaverezana entana maro, toy ny vilany sy bisikeleta ary kojakoja maro samihafa. Niroso tamin’ny 
avy hatrany ny polisy taoarian’ny fitarainana. Vao naheno izany ireo totakely dia nifindra toerana 
mihataka ny renivohitra, tsy nipika tamin’ny polisy anefa izany ka niroso tamin’ny fisamborana 
hatrany ireto farany. Vokany, roa lahy no tratra ary mbola tavela tao an-tranon’izy ireo ny entana 
maro. Taorian’ny fanadihadiana dia fantatra fa olona tokony hanefa sazy any am-ponja ny iray tamin’izy 
lahy ireo nefa dia izao voasambotra izao indray. Taorian’ny nisamborana azy ireo vao nilaza ny 
anivon’ny fonja fa nisy gadra tafatsoaka. Tsy vao sambany no nahenoana tranga toy izao ireo gadra 
hanefa sazy, naverina natolotra ny fampanoavana indray izany ilay gadra sy ny namany ary naverina 
amin’ny toerana tokony ho efa nisy azy. Mbola misy namany roa karohina. 




















