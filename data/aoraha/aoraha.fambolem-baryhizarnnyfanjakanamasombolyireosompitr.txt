FAMBOLEM-BARY :: HIZARÀN’NY FANJAKANA MASOMBOLY IREO SOMPITR’I MADAGASIKARA • AORAHA

Tanjon’ny fanjakana malagasy ny fahavitan-tena ara-tsakafo. Hizaràna masomboly noho izany 
sompitry ny vary eto Madagasikara toa an’Alaotra Mangoro, Analamanga ary Itasy. Masomboly telonjato 
no hotsinjaraina amin’ireo faritra ahitana fambolem-bary ireo. Ny 100 taonina no efa vonona sy 
ampiasaina amin’ity taona ity. Ny 200 taonina, ambiny kosa hotsinjaraina amin’ny herintaona. 

Natomboka tamin’ny fomba ofisialy, tamin’ny sabotsy lasa teo, tany Sarobaratra Ifanja, sompitry 
famokaram-bary ao Itasy, ny taom-pambolem-bary 2019-2020, izay natrehan’ny Filoham-pirenena 
Rajoelina. Efa maro ny drafitra sy lamina napetraky ny fitondram-panjakana hahatratrarana izany 
izany tao anatin’ny 9 volana, araka ny nambaran’ny Filoha. 

Tsy hijanona amin’ny fanomezana masomboly ihany ny fanjakana fa hametraka, manerana ny faritra 
toe­rana hahafahan’ireo tantsaha mividy amin’ny vidiny mirary, ireo fitaovana ilain’izy ireo 
ny masomboly, zezika, fanafody biby kely. Hisy ihany koa ny fifaninanana karara­kaina ka izay 
manana taham-pamokarana lehibe indrindra dia hahazo velaran-tany mirefy 10 hektara hambolena. 
fanamby ny fiadidiana ny Repoblika amin’ny hampitomboana ny velaran-tany hambolena mba hahafahana 
ny vary sahaza ny filàn’ny mponina. Noho izany lemaka eo amin’ny 100 000 hektara no hohajariana 
anatin’ny dimy taona, izay hamokatra 7 taonina isaky ny hektara. Araka ny fampitam-baovao dia 
vita ankehitriny ny 35 000 hektara amin’izany. 









Enregistrer mon nom, mon e-mail et mon site web dans le navigateur pour mon prochain commentaire. 



