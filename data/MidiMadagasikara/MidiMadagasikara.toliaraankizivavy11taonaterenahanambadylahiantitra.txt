TOLIARA : ANKIZIVAVY 11 TAONA, TERENA HANAMBADY LAHIANTITRA 64 TAONA – MIDI MADAGASIKARA

Zazavavy iray mpianatry ny EPP ho feno 12 taona amin’ny volana jiona izao no teren’ny ray aman-dreniny 
lahiantitra efa mananika ny 64 taona. Ny herinandro teo no najanona tamin’ny fianarana ity zazavavy 
raha tokony hiatrika fanadinana CEPE tsy ho ela. Noho ny tahotra amin’ny hanambady an’io Nahoda 
vokatry ny faneren’ny nahitany masoandro azy, dia nitsoaka tany amin’ny nenitoany ity ankizivavy 
ary miangavy mafy sy mitalaho tamin’ity rahavavin-dreniny mba tsy hamela azy handeha hanaraka 
lahiantitra any ambanivolo, 56 km avaratr’i Toliara. 

Fomban-tany. Raha ny vaovao voaray : vao teraka io ankizivavy io dia efa nanaovan-drangahy fehim-panambadiana, 
hoe : notolorany omby sy vola ny ray aman-drenin’ity « anjampela » ho fiandry, ka rehefa manomboka 
tratra (misy nono mibotsina kely) na mandeha fadim-bolana ilay zaza dia atao amin’izay ny fombafomba 
Aorian’izany dia lasa vadiny rakalakely. Tsy fantatra intsony hoe : vady fahafiry? satria rehareha 
voninahitra ho an’ny lehilahy any Atsimo (mpanarivo) ny manambady maro (mampirafy) ! 

Hitadiavan-karena. Vokatry ny fanambadiana aloha loatra dia maro amin’ireo tovovavy mbola kely 
ampy taona lasa reny tsy fidiny no maty am-piterahana. Mahery ny vola sa ny fomban-tany, lasa entam-barotra 
sy ivelomana ny ankizivavy amin’ iny faritra Atsimo Andrefanan’ny nosy iny. Ny kely veta tia vola 
rendrarendra mitombo isa saika isanandro. Ny sasany amin’ireo tsy afa-manoatra teren’ny fahantrana 
voaolana. 

