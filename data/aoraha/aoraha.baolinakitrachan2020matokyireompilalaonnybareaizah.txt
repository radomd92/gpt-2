BAOLINA KITRA – «CHAN 2020» :: “MATOKY IREO MPILALAON’NY BAREA IZAHAY”, HOY I FRANKLIN ANDRIAMANARIVO • AORAHA

Hifantoka tanteraka amin’ny lalao hihaonantsika amin’i Namibia ireo mpilalao sy mpanazatra 
taorian’ny ady natrehan’ny klioba Fosa Juniors sy ny Cnaps Sport teo amin’ny fifaninanana kaontinantaly 
tamin’ny alahady lasa teo. 

“Hatreto aloha dia tena matoky tanteraka ireo mpilalao izahay teknisiana amin’io lalao hihaonantsika 
Namibia io”, hoy i Franklin Andriamanarivo, mpanazatra nasionalin’ny ekipam-pirenena malagasy 
ny Barea. 

Mpilalao telo ambin’ny folo no efa nanoman-tena teny amin’ny kianjan’i Vontovorona ary niatrika 
ara-pirahalahiana telo, hatramin’ny alahady lasa teo. Nifandimby tamin’izy ireo ny vokatra 
mpiseho amin’ny lalao baolina kitra. Ady sahala 2 sy 2 no nisarahan’izy ireo tamin’ny Cnaps Sport 
talohan’ny nandehanan’ity farany tany Afrika Atsimo. Lavon’ny Barea tamin’ny isa 3 noho 1 ny Cnaps 
Analamanga, raha niondrika teo anatrehan’ny AS Adema tamin’ny isa 1 noho 0 kosa ny ekipam-pirenena 
tamin’ny alahady lasa teo. 

“Mpilalao fito avy no mbola andrasana avy any amin’ny Fosa Juniors sy ny Cnaps Sport hanampy azy 
mialoha ny hamoahana ny lisitr’ireo hiatrika an’i Namibia”, hoy hatrany ny mpanazatra nasionaly. 
nantsoina i Jean Yves sy Besona, avy ao amin’ny Fosa Juniors, hanampy eo amin’ny fanafihana”, hoy 
izy. 



Raha tsiahivina dia teo amin’ny fihodinana faharoa vao niakatra kianja ny ekipam-pirenena malagasy 
amin’ny fiadiana ny ho tompondakan’i Afrika (Chan). I Mozambika no nifandona tamintsika teo amin’io 
io. Tombony ho an’ny Barea ny nahafatesana baolina iray teny amin’ny kianjaben’i Mahamasina sy 
tany Mozambika na dia nitovizana aza ny isa azo tamin’ny fiafaran’ny lalao mandroso sy miverina. 

Hiroso amin’ny fihodinana fahatelo ireo mpilalao tantanin’i Franklin Andriamanarivo sy Mamisoa 
amin’ny alahady ho avy izao. Amin’ny 18 oktobra kosa no hanaovana ny lalao miverina. 

“Hijery ny raki-tsarimihetsika tamin’ny lalao nihaonan’i Namibia sy Kaomôro izahay anio alina 
omaly alina). Amin’ny alalan’io no handraisanay teknisiana fanapahan-kevitra amin’ny taktika 
amin’ny alahady sy amin’ny lalao miverina”, hoy i Franklin Andriamanarivo. “Mety mbola hiatrika 
ara-pirahalahiana izahay hampiharana izany, mialoha ny hahatongavan’ireo mpilalao avy any 
Fosa Juniors”, hoy izy. 









Enregistrer mon nom, mon e-mail et mon site web dans le navigateur pour mon prochain commentaire. 



