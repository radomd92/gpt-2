FAMPIRANTIANA HO AN’NY FAHASALAMANA  : NILAHARANA NY FITILIANA MAIMAIMPOANA | NEWSMADA

Par Taratra sur 07/07/2017 

Tonga maro ny olona nanao fitiliana maimaimpoana ny homamiadan’ny vozon’ny tranon-jaza, nijery 
fatran’ny siramamy ao amin’ny ra, naka torohevitra momba ny fandrindram-piterahana ary nisafidy 
hatrany ny fanafody mety aminy, omaly. Mbola hitohy mandritra ny roa andro ny hetsika eny amin’ny 
lapan’ny Tanàna Analakely nomena ny anarana « Fampirantiana momba ny fahasalamana ». Lafo ny saran’ny 
fitiliana samihafa ka manararaotra ny fisian’ny hetsika tahaka izao ny rehetra mizaha fahasalamana. 

Ny tapak’andro maraina, 18 ny vehivavy ahitana ny salan-taona rehetra nitily ny homamiadan’ny 
tranon-jaza miaraka amin’ny mpitsabon’ny Marie Stopes Madagascar. Fantatra avy hatrany ny valin’ny 
Tsy vitsy koa ireo naka torohevitra amin’ny fandrindram-piterahana mety aminy. Be mpisafidy 
fitaovana ahitana fanafody DIU asisika any amin’ny tranon-jaza, araka ny fanazavan’ny tomponandraikitra 
an-toerana. 

Ankoatra ny tolotra ara-pahasalamana maro, nisy ny fandraisana ireo olona vonona hanome an-tsitrapo 
Nandray an-tanana azy ireo ny mpiasan’ny ivontoerana famindrana ra. Nomena tohana ara-tsakafo 
ireo avy nanome ra. Tazana tao koa ny Centre de fertilite de Madagascar (CEFERMAD) mitondra fanampiana 
hampitoe-jaza. 

Nahitana tranoheva maromaro mivarotra fitaovam-pitsaboana azo ampiasaina any an-trano sy fanampin-tsakafo 
teny Analakely. Vitsy ihany anefa no afaka hividy izany satria raha mitaha amin’ny fahefa-mividin’ny 
tokantrano, ambony ny sorabola ilaina. Niarahan’ny minisiteran’ny Fahasalamana sy ny KIS Madagascar 
ny hetsika. 



Les commentaires sont fermées. 

