FAHAFATESANA TAMPOKA :: RAKOTRA DIAN'ANTSY NY VATAN'ITY LEHILAHY HITA FATY • AORAHA

Ahiana ho nisy namono ny lehilahy iray, tokony ho dimy amby roapolo taona, hita faty teny Fort Duchesne 
afak’omaly maraina. Nambaran’ny mpitandro ny filaminana tonga nijery ny razana teny an-toerana 
nahitana dian’antsy maromaro ny vatan’io lehilahy io. 

Tao anaty lobolobo no nahitana ny vatana mangatsiakany. Heverina ho, tamin’ ny alin’ny zoma hifoha 
sabotsy lasa teo, no nahafatesany. Mbola teny aminy ny akanjony rehetra. Tsy fantatra kosa izay 
ho entana noentiny na voaroba. Azo heverina, hoy ihany ny mpanao fanadihadiana, na mety ho voaendaka 
notaperina ny ain’ io lehilahy io na ihany koa novonoina tsotra izao. Tsy nisy nahafantarana ny 
azy teny aminy. Tsy mbola nisy olona nitonona ho fianakaviany tonga teny amin’ny borigadin’ny 
eny Betongolo, hatramin’ny omaly. Iretsy farany izay misahana ny fanadihadiana sy tonga nijery 
razana teny an-toerana, tamin’io marainan’ny sabotsy io. 

Mbola ao amin’ny tranom- patin’ny hopitaly Joseph Ravoahangy Andrianavalona (Hjra) ny razana. 











Enregistrer mon nom, mon e-mail et mon site web dans le navigateur pour mon prochain commentaire. 



