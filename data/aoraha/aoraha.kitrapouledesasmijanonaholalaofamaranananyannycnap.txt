KITRA – «POULE DES AS» :: MIJANONA HO LALAO FAMARANANA NY AN’NY CNAPS SPORT SY FOSA JUNIORS • AORAHA

Mbola hiadiana amin’ny andro farany, ny anaram-boninahitra tompondakan’i Madagasikara, eo 
taranja baolina kitra. Nitarika izany ny faharesen’ny Fosa Juniors, tao amin’ny kianja Rabemananjara 
tamin’ny isa 2 noho 3, nanoloana ny ekipan’ny Elgeco Plus. 

Nanampy trotraka izany ihany koa ny fandresena azon’ny Cnaps Sport, tamin’ny alalan’ny isa 2 noho 
tao amin’ny kianja Velodrome Antsirabe, nanoloana ny FC Vakinankaratra. Hipetraka ho lalao famaranana 
ny fifanandrinan’ny Cnaps Sport sy ny Fosa Juniors, izay hotanterahina amin’ny alahady ho avy 
eny amin’ny kianjan’i Vontovorona. 

Samy manana isa 10 ny Cnaps Sport sy ny Fosa Juniors, taorian’ny andro fahadimy ho an’ny “Poule des 
ho an’ny fiadiana ny ho tompondakan’i Madagasikara (THB Champions League). 

Mitovy isa, samy manana isa efatra, ihany koa ny FC Vakinankaratra sy ny Elgeco Plus, izay hiady 
laharana fahatelo amin’ny fifaninanam-pirenena malagasy. Horaisin’ny tompondakan’Analamanga 
amin’ny kianjaben’i Mahamasina ny tompondakan’i Vakinankaratra amin’izany lalao fiadian-toerana 
izany. 









Enregistrer mon nom, mon e-mail et mon site web dans le navigateur pour mon prochain commentaire. 



