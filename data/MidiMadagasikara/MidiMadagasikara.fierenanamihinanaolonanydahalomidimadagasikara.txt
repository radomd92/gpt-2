FIERENANA : MIHINANA OLONA NY DAHALO – MIDI MADAGASIKARA

Ahitana trangam-panafihana isaky ny alina ao amin’ny kaominina Fierenana, nanomboka tamin’ny 
11 may 2017 ka hatramin’izao. Omby aman-jatony no efa lasan’ireo dahalo mirongo fiadiana. Olona 
no efa noratrain’ireo dahalo ireo izay tetehiny avokoa ny nofo eo amin’ny vatan’ireo mifanehitra 
dia atonony dia haniny avy hatrany. Etsy ankilany tsy misy tafajanona ao an-tanàna ireo vehivavy 
mila ary lasa mamonjy fianakaviana any amin’ny faritra hafa. Manao antso avo amin’ny fitondram-panjakàna 
ben’ny tanàna any an-toerana, satria miraviravy tanana tanteraka ny mponina no sady miafara amin’ny 
fifampitokisana intsony. Ny andron’ny alakamisy 18 may 2017 dia nanao fotoam-bavaka ireo mpitondra 
ao an-toerana satria nahitana trangan’aretina ambalavelona ka ankizy manodidina ny 12 taona 
nohetsehan’aretina izay fito mianadahy izy ireo ; efa nisy ny maty tamin’ireo zaza ireo . Mangataka 
amin’ny fitondrana foibe ny ben’ny tanàna Razafimanjato Richard tamin’ny firesahany tamin’ny 
gazety, ny amin’ny tokony hametrahana poste avancé ny zandary ao an-toerana sy ny fanamboarana 
ny lalana mihazo an’Amboasary gara mankany Fierenana, satria sarotra ny fomba hiantsoana mpitandro 
satria tsy tongan’ny fiara. Miahiahy mafy ity olom-boafidy any an-toerana ity ny amin’ny hoavin’ireo 
mbola mianatra 




















