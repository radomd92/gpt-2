PROPAGANDY : HAHAZO VOLA NY VAHOAKA MADINIKA

Hanomboka ny alatsinainy faha 03 desambra 2018 izao ny propagandy fihodinana faharoa amin’ny 
izay ho filoham-pirenena. Ingahy Andry Nirina Rajoelina sy ingahy Ravalomanana Marc no hifaninana 
Tsy zoviana amin’ny Malagasy izy roalahy ireo. Samy efa nitondra firenena ary samy malaza ho manam-bola 
mpanan-karena koa. 

Ny fizarana akanjo sy fitaovana maro samy hafa ho an’ny vahoaka malagasy no tena nampiavaka azy 
ireo tamin’ny fihodinana voalohany iny. Tsy nisy kandidà afaka nanao izany raha tsy izy roalahy 
ihany. Na dia mba niezaka nanao izany aza ireo kandidà sasantsasany dia zara raha nanana akanjo 
dia lany vola. 

Mizarazara be ny hevitra eny anivon’ny fiaraha-monina amin’izao fotoana izao. Samy maro no mpomba 
andaniny sy ny ankilany. Samy manana ny fomba fahitany ny olona tohanana avokoa ny mpomba azy ireo 
samy miseho ho mpandresy toa ny mahazatra. 

Azo lazaina fa ho sarotra ny raharaha amin’ity fihodinana faharoa ity. Maro ny kandidà tsy lany 
fihodinana voalohany iny no milaza fa tsy hanohana an’iza na iza. Noho izany dia ny olona nifidy 
ireny no tsy maintsy hiadiana. Ny zava-misy nefa dia tsy handeha ho azy izany fa tsy maintsy hisy 
toa ny mahazatra satria dia efa karama no dikan’izany. Matoa ireny olona ireny tsy nanohana tamin’ny 
voalohany dia mazava ho azy fa tsy nankasitraka azy roalahy ireo izay tonga amin’ny dingan’ny famaranana 
Raha ny zava-misy iainan’ny Malagasy amin’izao fotoana izao dia mbola manjaka ny resa-bola ka 
maintsy ho tonga amin’izany izy roalahy mpifaninana ireo. Ny vola rahateo misy amin’izy ireo. 

Tsy misy resaka tanindrazana, tsy misy resaka fanarenam-pirenena, tsy mila izany tombotsoa iombonana 
ary tsy tokony hiresaka fitiavam-bahoaka intsony izao. Resa-bola ihany dia ampy handresen’ny 
amin’izy roalahy ireo. 

Tsy resaka fitiavana an’ingahy Ravalomanana Marc na Andry Nirina Rajoelina intsony no resaka 
fotoana izao fa resaka karama, vola , tombotsoa manokana. Izany no ilazana fa izay mahay mampiasa 
volany no ho tafita amin’izy roalahy ireo. 

Mbola zavatra hafa tanteraka koa no andrasan’ireo vahoaka maro izay tsy miraharaha izany pôlitika 
Tsy olana aminy izay Rajoelina na Ravalomanana ho lasa filoham-pirenena fa ny mahamay azy dia ohatrinona 
no vola ho hazo amin’ity fifidianana ity. Dia mandeha ny resaka vola. Na ny olona hifidy, na manana 
na tsy manana, na tsy voasoratra ao anaty lisi-pifidianana izy ireny dia tonga avokoa manantona 
solotenan’ny kandidà any an-toerana dia mangataka vola na zavatra ao. Tsy mampaninona azy ireny 
mihorakoraka sy mandihy eran’ny tanàna.Tsy olana koa ny manaratsy sy miteny ratsy ny hafa, ary 
angoan-tenda rehefa mahazo vola. Mahavita miady mihitsy aza ny sasany. Ataony avokoa ny tetika 
ahazoana ny arivo na roa arivo na dimy arivo ariary isan’andro. Izay ihany no tanjona. 

Ho an’ny ankamaroan’ny olona sahirana dia karama izany propangady izany ka rehefa tsy manam-bola 
aza manantena hahazo olona izay. 

Tsy mijanona eo nefa ity fizaram-bola ity fa sehatra hafa tanteraka indray ny tsy maintsy anomezana 
ny raiamandreny na ireo tangalamena sy ampanjaka isan-karazany. Tsy vitan’ny arivo sy dimy arivo 
izy ireny fa tsy maintsy hatrany amin’ny roa alina ariary raha kely indrindra. Manampy izany ny 
isan-karazany ho marika ny fanajana. 

Koa satria ary dingana lehibe no hidirana amin’izao fihodinana faharoa izao dia tsy maintsy mampiasa 
be ny kandidà roa ireo na tiany na tsy tiany izany. Izay mahay mampiasa ny volany no ho lany filoham-pirenena 




