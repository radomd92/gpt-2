JENERALY FLORENS RAKOTOMAHANINA : « FOMBA NENTINA TSY HAMPIHETSIKA IZAY VOASAMBOTRA IRENY NATAON’NY MPITANDRO FILAMINANA IRENY » – MIDI MADAGASIKARA

« Ara-dalàna tanteraka ireny fihetsiky ny mpitandro filaminana ireny » hoy ny fanazavan’ny Jly 
Rakotomahanina, omaly raha nitafa tamin’ny mpanao gazety, momba ilay fomba fisamborana mahery 
nihatra tamin’ny iray tamin’ireo mpianatra, ny alatsinainy teo teny Ankatso. « Fomba fampiasan’ny 
filaminana, na eto na any amin’ny tany mandroso ny « technique d’immobilisation » rehefa somary 
fanoherana avy amin’ilay olona hosamborina » hoy hatrany ny fanazavany. Niteraka resabe, na tamin’ny 
aman-jery sy tamin’ireo sehatra azo hanehoan-kevitra isan-karazany tokoa mantsy, iny fomba 
mahery vaika nataon’ireo mpitandro filaminana tamin’i Jean Pierre, mpianatra eny amin’ny Anjerimanontolo, 
alatsinainy lasa teo. « Tiako ny manamarika, hoy hatrany ity Kômadin’ny fari-piadidian’ny zandary 
Antananarivo ity, fa salama tsara io mpianatra io, fa tsy araka ny feo mandeha akory hoe, tsy mahatsiaro 
izy na ihany koa hoe am-bavahaona ». Hatramin’ny omaly dia mbola voatazona eny amina tobin’ny zandary 
eto Andrenivohitra ity tovolahy voasambotra ity, atao fanadihadiana ary hampiakarina fitsarana 
fotoana mahamety azy, raha ny voalaza hatrany. « Efa nanarina izy tamin’ilay voalohany nisamborana 
iny, fa fandikan-dalàna ny nataony. Namela azy izahay tamin’ireny fotoana ireny. Tamin’io alatsinainy 
anefa, dia tsikaritra fa mbola namerina ilay fandikan-dalàna ihany ny tenany ka tsy maintsy niroso 
fisamborana azy ny mpitandro filaminana, ary hitondra azy eny anivon’ny Fampanoavana » araka 
nambaran’ity manamboninahitra jeneraly ity hatrany. 



Ny teny no tsy atao be, ny mamerina azy no sarotra! 

jeneraly vongadidy ianao ry tananaaaa 

Marina ny anao , ity florens rakotomahanina ity sy ilay risara baomba ary i andry rajoelina aloha 
tsy maintsy ho tratra foana na ho ela na ho haingana,.. sao mantsy be eritreritra eo hoe efa 10 na 20 
lasa izay…. ny taranaka tsy hanadino anareo. 

ary ahoana ny hanazavanao ilay miaramla roa nanakana ireo namany tsy hanoy ny daroka ? Nefa izy ireo 
anie mitovy fiainana @ ireo olon-doza nidaroka e.. tandremo ity theorie theorie ity fa mamono olona 
Ny vatana anie ka maharary rehefa darohana e… Tsy maintsy hiaran’ny sazy ireny miaramila ireny. 

Hay ve mila miaramila maro sady midaroka @ fomba feno habibiana mandritra ny elabe no mandoro @ courrant.. 
no niaran’ity florens ity ka nahatonga azy ho jeneraly. Tokony mba hampiarina aminy koa izany io 
io raha toa ka voasazin’ny fitsarana ireny fihetsika ireny ka mila samborina ireo olon-dia nidaroka 
Izany ny fisainana takan’ny miaramila gasy, afa-baraka ny tanindrazanay 

de misy olona sahy mandainga sy mamahan-dalitra mba hahazoana dera sy laza 

mba eritrereto ihany ny hiafarana ra jeneraly ô !! kodiaran-tsarety ny fianana hoy ilay jeneraly manana ny hajany izay. 

Fomba fisolelahana sy fakana 19 @ mpitondra ireny fa mba te hiakatra jeneraly koa ilay kolonely 
eto Tanà iny moa mba te hiampy sahady ny an’i flôra. 

izay mantsy no critere azahoana jeneraly eto amintsika hatr@ 2009 no makaty. 

Mba mahalala menatra fa aza miteniteny foana ohatran izany fa mba jeneraly ihany. Ny dahalo fohanana 
mahay. 

Tssssss, dia izany ve no hanamarinana ireny fihetsika ireny ? Samy manana ny fijaliany io, samy 
ny ady atrehiny @fiainany. Asa ny an’ny mpitandro ny filaminana, tokony ho fitaratra izy @zan asany 
Rehefa diso dia diso fa ts misy adi-hevitra rehefa manana basy akory. 

mazava izany zao ny tsy maha-voafehy ny dahalo sy ny olon-dratsy, eny fa na eto an-drenivohiotra 
Olona iray, tokana ts mitondra fitaovam-piadina no mila zandary 15 vao mahavita mahafehy azy raha 
sy tsy manaiky ho fehezina izy. Ra dahalo iray monja miaraka @famaky zan dia mila zandary 1 na 2 kamiao. 
d tokn ampiana kintana ndray izy e ? 

seza politika io nama ka mieritrereta ihany ,ary fanjakana mahantra i madagascar ka tsy afaka ny 
an’ialahy garde du corps an ialahy mandramaty ,tsy hanavotra an’ialahy ireny kintana nozaraiana 
bonbon ireny ka lanjalanjao ihany é!!na inona na inona zava miseho dia ny zandary en plus ny zandary 
natao hiaro ny vahoaka ,ho an’ireo izay tsy maha lala dia izay no tsy hitovizany tafika sy ny zandary 
na inona na inona zava niseho dia maha menatra ny tany amandanitra ny zavatra niseho ireny ary dia 
tena ny tena aminy firesahin(‘ireo mpiara miasa aminy tena aty pars 

Tsy dia momba an’Ingahy jeneraly loatra aho fa hatramin’izao izay mahazo toerana sy fahefana eto 
dia miaro an’io toerana io na dia fantany fa tsy mety ny ataony ary dia manaraka an-jambany ny baiko 
any ambony. Maninona raha alefa any @ toeana be herisetra sy fandrobana ary famonoana olona ireny 
miaramila mpiaro ny tombotsoan’ny mpitondra sy mpiandry lakazerna sy toby fotsiny ireo nefa karamana 
be 

ty floren ty koa otran’i généraly bomba saribakolin’i fitondrana :manina la tsy any ankazoabo 
mampiasa hery ra tena lehilahy fa tsy mahery anjorony eto @ tanana eto 

Izaho aloh tsy hoe momba an’i Jeneraly fa mba mitoera ianareo amin’ny toeran’ireo miaramila ireo 
mitovy aminareo ireo ary manana tokatrano mitovy amnareo ary manana vady amanjanaka koa tsy matory 
tsy matory alina rehefa manao planche hoy ny fiteny azy izay dia matory amin’i tany izany hoe raha 
misy zavatra mafampana ohatran’io dia tsy maintsy miandry baiko amin’ny toerana iray izany hoe 
mahita vady amanjanaka tsy mahita tokatrano tsy mahita sakafo tsara eny ambony latabatra tsy afaka 
amin’ny zanany isan’andro koa aiza amn’izany izy no tsy ho sorena amin’ny torabato mety ahavoa 
dia miteraka hoazy ny hoe izay tratra eo aloha dia …………. 

Manampetra ny zavadrehetra, ny fahefana kely ananana androany entina hamonoana olona, ny tody 
misy fa atao ihany miverina, 

mahagaga fa mba mahalala ny lalàna mifehy ny mpitandro ny filaminana ihany izahay na tsy mitondra 
aza ka tsy tokony fahanan-dlitra ny olana tsy mampitovy ny mpitandrony filaminana gasy amy ny firenen-kafa 
ny fanaovana politika 1, ary ny tsy fitandroana ny aina 2, zany hoe: ny lalàna no milaza fa mpiaro 
vahoka izy ary miaro mba tsy hisiany herisetra na inona fisehoanjavatara mandamina sy miaro!!!nefa 
izao tsy mbola nahita eran-tany aho! mahasahy lotra rangahay 5bokotra milaza io!samy miaramila 
ny fahefana 

tsy misy fanahy ireny sady tsy mandara 

Mba tianao ve ry jeneraly raha ny zanakoa no atao ohatry ireny ! Tadidio fa tsy hipetraka @ io toerana 
anao io ianao mandra-pahafatinao ! 


















