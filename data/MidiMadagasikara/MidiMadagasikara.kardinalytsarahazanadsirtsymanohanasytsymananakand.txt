KARDINALY TSARAHAZANA DÉSIRÉ : « TSY MANOHANA SY TSY MANANA KANDIDÀ OFISIALY NY FIANGONANA KATOLIKA » – MIDI MADAGASIKARA

Ela ny ela ka nivoaka tamin’ny fahanginany amin’izay ny Kardinalin’i Madagasikara SE Mgr Tsarahazana 
noho ireo fisandohana sy fampiasana ny anarany ; izay tsy nangatahana sy tsy nahazoana alàlana 
aminy akory, ataon’ireo andian’olona sy ireo kandidà sasany ary ireo mpanohana kandidà. Nahitsy 
tsy niolaka ny Kardinaly SE Mgr Tsarahazana Désiré nilaza fa « tsy manana kandidà ofisialy, sy tsy 
kandidà tohanana amin’izao fifidianana hatrehan’ny firenena sy ny vahoaka malagasy afaka volana 
izao ny fiangonana katolika ». Nomarihany hatrany, fa efa ela no nilazany izany, saingy mbola betsaka 
tsy nahare sy manao fanahy iniana manao izany hatrany, ka « manana adidy aho milaza mivantana izany 
ren’ny be sy ny maro, hialana amin’ny fahadisoan-kevitra », hoy hatrany ny Kardinaly SE Mgr Tsarahazana 
Nambaran’ny kardinaly kosa anefa, fa manana adidy mandray anjara amin’ny fifidianana ny mpino 
rehetra, satria adidy amin’ny firenena izany, sy miantoka ihany koa ny tany tàn-dalàna ary ny fampiharana 
tany demokratika eto amintsika. Ho an’ny kardinaly anefa, dia ny vahoaka ihany no masi-mandidy 
izay kandidà tiany. Saingy nambarany hatrany, fa tokony hahay hifidy ny Malagasy mba hananany 
hendry sy matahotra an’Andriamanitra ary tena vonona marina hampandroso ny firenena. Raha ny 
natao, dia noho ny fisian’ity kandidà iray namoaka ny sariny nanaovana alimanaka naparitaka amin’ny 
politika sy fanehoan-kevitra politika miely manerana ny Nosy no antony nanaovan’ny kardinaly 
fanambarany sy nivoahany tamin’ny fahanginany izao. Noho ilay tanjona sy filamatry ny kardinaly 
hoe: « Reseo amin’ny soa ny ratsy », dia tsy hitory ny fiangonana katolika sy ny tenany mikasika ny 





















