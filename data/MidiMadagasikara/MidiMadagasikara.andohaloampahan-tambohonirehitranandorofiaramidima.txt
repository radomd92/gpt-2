ANDOHALO : AMPAHAN-TAMBOHO NIREHITRA, NANDORO FIARA – MIDI MADAGASIKARA

Fiara kely iray, marika Hyundai Getz, no maty kilan’ny afo omaly tetsy Andohalo. Araka ny angom-baovao 
afo niitatra tamin’ny fahamaizan’ireo hazo maina tamin’ny rindrin’ny tambohon’ny sekoly iray 
an-toerana no nahatonga ny afo. Hatairana tokoa ny an’ireo mponina sy mpandalo teny amin’iny faritra 
raha nahita ity afo nijoalajoala avy tamin’io tamboho io. Noho ny toetr’andro maina sy somary nandrivotra 
vetivety dia niitatra tsy nisy toy izany ny afo. Na dia teo aza ny ezaka nataon’ireo mponina nifehy 
dia tsy tana fa nahazo ny ampahany tamin’ireo fiara sendra niantsona teo amin’io sisin-tamboho 
ka nahamay tanteraka ilay fiara kely. Fotoana fohy taorian’ny antso vonjy tamin’ireo mponina 
no tonga teny an-toerana ny mpamonjy voina niezaka namono ny afo. Minitra vitsy taorian’ny fahatongavan’izy 
no maty tanteraka izany saingy efa tsy nisy azo noraisina intsony ilay fiara may. Manao antso avo 
hatrany moa ireo tompon’andraikitra ny amin’ny tokony hitandremana amin’ny resaka afo amin’izao 
izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

