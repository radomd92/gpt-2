ASAN-JIOLAHY  : MPANENDAKA 17 INDRAY VOASAMBOTRY NY POLISY | NEWSMADA

Par Taratra sur 11/10/2016 

Tratry ny vela-pandriky ny polisy ireo mpanendaka sy mpanao sinto-mahety teny Anosibe sy Isotry 
noraisim-potsiny. 17 be izao indray voasambotra ny asabotsy teo tamin’ireo faritra roa ireo, 
anatin’ny adiny roa sasany. Teo anelanelan’ny tamin’ny 12 ora sy tamin’ny 2 ora sy sasany ny nanaovan’ny 
avy eny amin’ny Sut Tsaralalàna ny hetsika. 

Tamin’ny fanadihadiana azy ireo, niaiky fa tena mpanendaka amin’ iny faritra iny, ary efa nisy 
teny Antanimora ny sasany izao mamerin-keloka izao indray. Maro ny fitarainana mahakasika azy 
any amin’ny polisy fa tena ikoizana mihitsy ry zareo raha resaka fanendahana sy sinto-mahery, 
anisan’ny mampikaikaika ny vahoaka. Manentana hatrany ny lehiben’ny «Sureté urbaine Antananarivo» 
an’ireo olona mba hanome vaovao raha mahatsikaritra zavatra hafahafa eny amin’ny manodidina 
Natolotra ny fampanoavana omaly alatsinainy izy 17 mirahalahy. 



Les commentaires sont fermées. 

