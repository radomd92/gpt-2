NOSAKANAN’NY JIOLAHY: KAMIAO NIVARINA AN-KADY, TELO NAMOY NY AINY | NEWSMADA

Par Taratra sur 02/08/2018 

Nisehoana lozam-pifamoivoizana indray tany amin’ny lalam-pirenena fahafito, afakomaly tokony 
tamin’ny 10 ora alina. Nivadika teo amin’ny tetezana misy helodrano, tokony ho 5 km tsy hidirana 
Ranohira, ny kamiao iray mpitondra entana sy olona dimy tao anatiny. Voalaza fa nisy nanao sakana 
teo amin’ny arabe ka niala izany ny mpamily ary nivarina tany ambany tetezana. 

Nandeha aloha ny lohan’ny fiara ka tery tao ny mpandeha teo aloha rehetra. Vokatr’izay, maty tao 
mpamily sy ny mpanampy azy ary ny mpandeha iray. Olona roa hafa kosa naratra vokatr’izany. Tapa-tanana 
iray, ny faharoa kosa, voadona teo amin’ny loha. Efa tamin’ny 5 ora hariva kosa ny ampitson’io vao 
tao an-toerana ny razana miisa telo. 

Kamiao avy any Benapy Betroka nitondra entana ho any Toliara ity niharan-doza ity. Saika hisy hanafika 
io izao niharan-doza izao. Tsy nipoitra ireo mpanafika raha nahita ny loza. Efa tonga tany an-toerana 
mpitandro filaminana nanao ny fanadihadiana. Tonga teny an-toerana ihany koa ny fokonolona nanampy 
famonjena. 

Mbola misy ny fanafihana amin’ny lalam-pirenena 

Mitranga hatrany ny fanafihana amin’ny lalam-pirenena amin’izao, ary anisan’ny farany tamin’izany 
nahatonga loza ity. Nisy ny fepetra noraisin’ny avy amin’ny ATT (Agence des transports terrestres) 
tany amin’ny lalam-pirenena fahefatra sy fahenina nanara-maso momba ny fandriampahalemana 
amin’ny lalana. Tapaka tamin’izany fa nalana ireo fampihenana hafainganam-pandeha amin’ny 
maizina sy mety hanjakan’ny dahalo. Antony nandraisana ny fepetra ao anatin’izao vanim-potoan’ny 
izao. Mety hampihena ny fanafihana fiara izany, raha ny hevitr’ireo tompon’andraikitra. Andrasana 
mety ho fivoaran’ny toe-draharaha. 





Les commentaires sont fermées. 

