INTY SY NDAY : 13 MAY 72, FENO 47 TAONA

Accueil > Gazetin'ny nosy > Inty sy nday : 13 May 72, feno 47 taona 

Publié le 13 mai 2019 



Mitsingerina anio alatsinainy ny faha-47 taonan’ny raharaha 13 May 1972. Raha ny hetsi-bahoaka 
teto Madagasikara hatramin’ny 1895 izay vanim-potoana nahavery na nadrombahan’ny mpanjanatany 
fiandrianampirenena Malagasy dia ity Raharahan’ny 13 May 1972 ity no azo ambara ho nahitam-pahombiazana 
nahavita nanilika na nampidaraboka ny fitondram-panjakana teto. Tsy azo tsinontsinoavina izany 
inona lesoka teo amin’ny fitantanaa ny firenena taty aoriana na inona. 

Tsy azo hadinoina ny manamarika fa tsy sanatriavin’ny vava adala na kentrina ny vahoaka tamin’izany 
nidina an-dalambe fa nisy antony tao, dia ny endri-pitondrana ankapobeny izay tsy nahafahan’ny 
nisitraka ny anjara-masoandrony. Misy tokoa mantsy ny miseho azy ho mahay ka manome tsiny ny hetsi-bahoaka 
1972. 

Vantanina ny resaka fa toy ny aretina homamiadana (cancer) ny fahavoazan’ny vahoaka noho ny nafitsoky 
mpitondra teto. Mbola vao nangidihidy sy nanaintaina izy tamin’ny fanjanahantany. Niha-niseho 
aretina tamin’ny Repoblika voalohany. Nihombo ny aretina na ratra tamin’ny Repoblika faharoa 
nanomboka namoro-nana. Nihanandoaka tamin’ny Repoblika fahatelo, ary amin’izao fotoana dia 
mahazo taolana. 

Ny dikan’izany dia tsy misy safidy azo atao hoe “aleo ihany tamin’ny fanjanahantany na aleo ihany 
Repoblika voalohany na ny Repoblika faharoa no tsara na ny Repoblika fahatelo no ratsy indrindra 
ny Repoblika fahefatra no tena loza tamin’ny vahoaka.” Aretina tokana ny homamiadana ka ny hetsi-bahoaka 
teto dia nahomby ny nanomboka tamin’ny 13 May 1972 saingy tsy voatsabo hatrany ifotony ny aretina 
nahazo vahana hatrany ny otrikaretin’ny mpanani-bohitra mpandroba harena, arakaraky ny fiovan’ny 
tafakatra eo amin’ny fahefam-panjakana. 

Nahabe voninahitra ny vahoaka Malagasy ny hetsi-bahoaka nitranga teto nanomboka tamin’ny 13 
1972. Ary tsy azo hadinoina fa fototra nahatonga ny hetsi-bahoaka tamin’ny 1972 ny hetsi-pirenena 
Aprily 1971 izay notarihin’ny Monima sy i Monja Jaona. 

Tsy maintsy fantarina izany ny fototry ny aretina mba hahafahana mitsabo an’i Madagasikara hatrany 
Izahay dia manipika fa isan’ny fototr’aretina mahatonga izao fahantram-bahoaka sy fahapotehan’ny 
Malagasy izao ny fepetra fampahantrana najadon’ny mpanjanatany ka nilalaovany ny mpitondra 
teto. Izay ilay otrik’aretin’ny homamiadana mbola mikiky antsika Malagasy sy i Madagasikara 


Misarika ny sain’ny mpitondra ankehitriny avy hatrany izahay amin’izany. Mety hoeritreretinareo 
“tsy mahasarika ny tanora intsony ny hetsi-bahoaka hidina eny amin’ny 13 May amin’izao fotoana 
hoe “efa riba taloha”? Tsy maninona fa tohizo ny di-dohanareo sy ny tsy fihainoanareo vahoaka mbamin’ny 
fanao hatrizay dia ho hitanareo ny ho akony. Fitiavana ny tanindrazana sy ny vahoaka tsy hiharan’ny 
fomba fitondrana tsy mahomby no manosika anay hanamarika sy hampahatsiahy ary hisarika ny fisainanareo 
toa izany fa aza sokajiana ho tsy fitiavana anareo na fankahalana na sanatria hoe fanoherana. Tsy 
izao fomba fitantanana izao fa ny fomba namoehitra hatrizay no mbola hitan’ny maro sy mitohy ka 
raisina ny adidy, ary ampanenoana ny lakolosy, mba tsy hanenenana. 





