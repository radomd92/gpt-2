BETROKA  : DAHALO EFA HO 20 NANAFIKA, NAKA TAKALON’AINA ROA | NEWSMADA

Par Taratra sur 28/01/2017 

Nisehoana asan-dahalo nahery vaika tany Betroka afakomaly hariva. Voalaza fa dahalo manodidina 
20 lahy mirongo basy manafika any an-toerana. Ankoatra ny omby ampolony maro nalain’ireo jiolahy, 
takalon’aina ihany koa izy ireo. Mpianaka tao an-tanana nentin’ireo nanaraka azy, mba tsy ahafahan’ny 
manenjika. Rehefa lasa lavitra ireo vao navotsotra ireo takalon’aina. Ny omby kosa nentin’ireo 
nitsoaka. 

Araka ny vaovao avy any an-toerana ihany, manomboka tsy milamina loatra any Betroka. Fantatra 
mitety tanàna mihitsy ireo dahalo 20 lahy ireo amin’izany. Tsy ny omby ihany no angalariny, ankoatra 
takalon’aina, fa mandroba fananana sy mamaky trano ihany koa izy ireo. Voalazan’ny mponina fa 
efa ho enina voaroba tany Betroka tao anatin’ny andro vitsy monja. Mitaraina izy ireo noho izany 
ny dahalo izany. Miraviravy tanana ny mponina. Voalaza fa manao ny asany ny mpitandro filaminana 
an-toerana, saingy hatreto aloha, tsy mbola nifanena ny roa tonta tamin’izao asan-dahalo nifanesisesy 
ho ato izao. Raha tsiahivina, tany amin’ny taona 2012 sy 2013 tany ny tena nampahamay ny asan-dahalo 
Betroka. 



Les commentaires sont fermées. 

