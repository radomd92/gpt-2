BANKY IRAISAM-PIRENENA :: VOLA DIMY HETSY TAPITRISA ARIARY HAMATSIANA HERINARATRA NY MALAGASY • AORAHA

Manodidina ny fito hetsy sy iray tapitrisa ireo Malagasy hisitraka ny famatsiana herinaratra 
vidiny mora kokoa. Tafiditra anatin’ ny famatsiam-bola mano- didina ny arivo lavitrisa ariary 
000 000 000 000 ariary) atolotry ny Banky iraisam-pirenena ho an’ny fikambanana maneran-tany 
an’ny fampandrosoana (IDA), hanampiana an’i Madagasikara izany. 

Nankatoavina ny 1 marsa izy io araka ny fanambaran’ny solontenan’ ny Banky iraisam-pirenena eto 
omaly ka vola dimy hetsy tapitrisa ariary no natokana hamatsiana herinaratra ho an’ny Malagasy. 

« Mihisatra noho ny tsy fahampian’ny famatsiana heri-naratra ny fampandrosoana ara-tsosialy 
ara-toekarena an’i Madagasikara. Ity tetikasa, izay tafiditra anatin’ny fampan- drosoana amin’ny 
famatsiana herinaratra mora (LEAD), dia hanampy ny tanjon’ ny fanjakana ny hampiakatra avo roa 
ny fahafahana manjifa herinaratra hatramin’ ny taona 2023. Avy amin’ ny alalan’ny famatsiana 
ny tokony ho izy ny fanolorana herinaratra ho an’ny vahoaka amin’ny sandany mora sy ny fitadiavana 
vahaolana anatiny sy ivelan’ny famatsiana mahazatra ary indrindra amin’ny fampiakarana ny tahan’ny 
tsy miankina no hahafahana hanatanteraka izany », hoy i Coralie Gevers, solontenan’ ny Banky iraisam-pirenena 
Madagasikara. 

Voakasika anatin’ny famatsiana izany ny handrisihina ireo mpamokatra herinaratra avy amin’ny 
masoandro sy ireo ivelan’ny Jirama rehetra. Mbola ny dimy ambin’ny folo isan-jaton’ny Malagasy 
no misitraka herinaratra ankehitriny. Tombanana ho orinasa miisa iray alina sy toeram-pitsaboana 
dimapolo sy fitonjato no hahazo tombony amin’ity tetikasa ity. Tsy ny famatsiana herinaratra 
ihany fa hisitraka fanampiana ihany koa ny fampiroboroboana ny fambolena sy ny fananantany (CASEF) sy ny sôsialim- bahoaka (FSS) 











Enregistrer mon nom, mon e-mail et mon site web dans le navigateur pour mon prochain commentaire. 



