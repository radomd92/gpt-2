TOAMASINA : MPIVADY MATY NIHINANA TRONDRO, IREO ZANANY ROA MANARAKA FITSABOANA – MIDI MADAGASIKARA

Tsy mbola afaka akory ny fahorian’ireo fianakaviana tany Antsiranana tamin’ny loza nahafatesana 
nankarary olona marobe noho resaka hazandrano antsoina hoe “sardinelle” izay isan’ireo trondro 
poizina amin’ny fotoana mafana tahaka izao, dia nitranga indray izany teto Toamasina tao amin’ny 
Tanambao Verrerie ny alakamisy 14 desambra teo. Raha ny fanazavan’ny mponina dia karazana trondro 
sy somary lehibe no nohanin’ireto fianakaviana miisa efatra, izy mivady sy ireo zanany mianadahy. 
ireo laoka hariva ity trondro ity tsy ela taorian’ny sakafo anefa dia efa nitranga ny aretina satria 
hatrany dia fanina, narary an-doha be, narary kibo ary nivalana izy efa-mianaka, na izany aza mbola 
niantso vonjy tamin’ny manodidina ihany hitondra azy ireo eny amin’ny hopitaly. Tsy tonga tany 
toeram-pitsaboana akory anefa dia maty teny an-dalana izy mivady. Ireo zanany mianadahy kosa 
nahazo fitsaboana ihany ary mbola manaraka izany ary efa misy fiatsarana ny fahasalaman’izy roa 
hatramin’ny nanoratana ny vaovao. Raha ny fanazavan’ireo mponina manodidina dia avy any Ambatondrazaka 
ravinahitra eto Toamasina izy efa-mianaka ireto. Ankilan’izany dia mametraka hafatra ho an’ny 
eto Toamasina ny tompon’andraikitry ny fahasalamana sy ireo tompon’andraikitry ny harena an-dranomasina, 
manomboka ny volana oktobra hatramin’ny volana may, dia tena mila fitandremana ny fihinana trondro 
ranomasina satria fotoana fanirian’ireo karazana zava-maniry madinika mitondra poizina izay 
tian’ny trondro sasany ny vanim-potoana io; tsy tsara sy tena tsy azo hanina ihany koa mandritra 
ireo trondro tia mipetraka anatin’ireo vatoara na Corail. Ireto avy ireo trondro tsara hitandremana 
io vanim-potoana io antsigôra, samaïtso, ampigny, sorindra, ambatsy harana, tazara, amatra, 
bato, ango/bonity, boezarano/fiambazagna, kabô, landezan-dôha/azara/bekiny, lôhamena/laokomena, 
varavarà sarda, jolivandagna/ kasery fotsy, lagnoragna mena, lagnoragna trois taches, ambatsy 
fiantsara, lagnoram- pisaka, fano rehetra; araka ny fanazavana hatrany. 

Malala Didier 















Ce site utilise Akismet pour réduire les indésirables. En savoir plus sur comment les données de 


