KITRA – «POULE DES AS» :: TAFINTOHINA TANY ANTSIRABE NY EKIPAN’NY FOSA JUNIORS • AORAHA

Niato kely ny fandre­sena azon’ny Fosa Juniors, tamin’ny dingan’ny famaranana ho an’ny fiadiana 
ho tompondakan’i Madagasikara, taranja baolina kitra na ny «Poule des AS», lalao mandroso. Nota­zonin’ny 
Vakinankaratra, tamin’ny ady sahala 1 sy 1, izy ireo, omaly, tao amin’ny kianjan’ny Vélodrome 
nandritra ny andro fahatelo ho an’ny fifanina­nana. 

Hatreto izany dia mbola mitarika amin’ny isa fito, fandresena roa sy ady sahala tokana, ity ekipa 
Boeny ity, eo amin’ ireo ekipa efatra mifaninana farany amin’ny fifaninanam-pirenena. Ny Cnaps 
Itasy no mitana ny laharana faharoa, manana isa enina azo tamin’ny fandresena roa sy faharesena 
arahin’ ny FC Vakinankaratra amin’ny isa efatra, fandresena tokana sy ady sahala tokana ary faharesena 
Mbola tsy nahita mangirana kosa ny ekipan’ny Elgeco Plus, tompondakan’Analamanga, izay mitana 
laharana fahefatra vonjimaika. 

Omaly dia nomontsanin’ ny Cnaps Sport avy any Itasy, tompondaka farany, tamin’ny alalan’ny isa 
noho 1 ny eki­pan’ny Elgeco Plus. Nitarika tamin’ny isa 3 noho 0 ny avy any Itasy teo amin’ny fizaràm-potoana 
teny amin’ ny kianjan’i Vontovo­rona (11’, 14’ ary 40’). Efa tany amin’ny roa minitra tsy hiravana 
nahita hirika tamin’ ny harato nandrasan’i Leda i Dino, kapitenin’ny Elgeco Plus. 

Sarotsarotra ho an’ny Elgeco Plus ny handrombaka ny anaram-boninahitra amin’ ity taona ity, taorian’ireo 
nisesy nanjo azy ireo. Teny amin’ny kianjaben’i Mahamasina no resin’ny Fosa Juniors izy ireo, 
andro voalohany. Tany amin’ny kianja Vélodrome Antsirabe kosa no nomon­tsanin’ny FC Vakinankaratra 
ekipan’i Hery Be, mpana­zatra ny Elgeco Plus, talohan’ izao. Mbola hampiantrano ny FC Vakinankaratra 
ny Cnaps Sport eny amin’ny kianjaben’i Mahamasina izy ireo, amin’ny lalao miverina ary hanafika 
amin’ny kianja Rabemananjara, hifandona amin’ny ekipan’ny Fosa Juniors. 









Enregistrer mon nom, mon e-mail et mon site web dans le navigateur pour mon prochain commentaire. 



