AMBOHIMANGAKELY  : OLONA 7  MPANGALATRA SY MPIVAROTRA TAOLAM-PATY TRATRAN’NY ZANDARY | NEWSMADA

Par Taratra sur 18/07/2016 

Miandahy miambavy ny mpangalatra taolana eto an-tanàna eto. Fito mianadahy izy ireo tratra ambody 
teny Ambohimahatsijo, tamin’ny alimbe. 

Olona fito mianadahy voalaza fa mpangalatra sady mpivarotra taolam-paty, voasambotry ny zandary 
Ambohimangakely, ny alin’ny 15 jolay lasa teo. Tratra ao amin’ny fokontany Ambohimahatsinjo 
ireo. Teo am-pamakiana fasana mihitsy no sarona ireto olona fito mianadahy ireto, ary mbola tratra 
amin’izy ireo ny fitaovana famakiana fasana sy ny taolam-paty roa gony. 

Anisan’ny faritra ahenoana vaky fasana matetika ny eny Ambohimangakely sy ny manodidina. Toy 
eny Ambohimalaza, vao haingana nitrangan’izany, nampitaraina ny tompom-pasana. Voalaza fa 
handeha handevina no nahitana fa efa vaky ny fasana, ary niparitaka ambony ambany ny razana tao. 
matetika ihany koa izany toe-javatra izany tany amin’ity toerana nahasamborana ireto olon-dratsy 


Hatreto aloha, ireto mpamaky fasana sy ny mpivarotra no voasambotra, fa tsy nisy kosa ny mpandray 
ireny. Andrasana amin’ny vokatry ny fanadihadian’ny zandary raha hisy anarana hivoaka amin’izay 
hivarotan’ireto olona ireto ireo taolana ireo. Hatramin’izao mantsy, samy mametra-panontaniana 
rehetra amin’izay olona mety mandray ireny taolam-paty ireny. Honohono ny betsaka manodidina 
toy ny hoe vidin’ny Sinoa, alefa any ivelany… 



Les commentaires sont fermées. 

