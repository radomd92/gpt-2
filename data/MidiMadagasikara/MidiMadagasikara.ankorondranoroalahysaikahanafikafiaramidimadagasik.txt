ANKORONDRANO : ROALAHY SAIKA HANAFIKA FIARA – MIDI MADAGASIKARA

Omaly hariva, tokony ho tamin’ny 8 ora alina tany ho any, teo Ankorondrano, eo amin’ilay sampanana 
mankany Ambodivona iny, fiara tsy mataho-dalana iray no saika lasibatra roalahy. Araka ny fitantaran’ireo 
dia toa efa nandrasan’izy ireo hivoaka avy any amin’ny Water Front avy any mihitsy ity fiara iray 
Roalahy izy ireo, ka ny iray somary nipetraka tao amin’ny maizimaizina ary ny iray teo amin’ny sampanana 
Lalàna mifehy ny fifamoivoizana rahateo ny tsy maintsy handeferan’ireo fiara avy any amin’iny 
iny, ka voatery nijanona ity fiara tsara tarehy. Tamin’izay indrindra no nanatona ny iray tamin’izy 
ka avy hatrany dia nidarodaroka ny fitaratr’ilay fiara teo aloha, ankavanana, tamin’ny vy. Afaka 
ihany anefa ity fiara ity ary tsy nahavita izay nokasainy ireo olon-dratsy, izay niala tsimoramora 
koa, toa ireny olona tsy nanao na inona na inona ireny. “Nony nahita anay maromaro nitangorona izy 
vao nihazakazaka”, hoy ny fitantaran’ny iray tamin’ireo nahita. Raha izany no zohina, tsy misy 
ary tsy mifidy toerana anantanterahana ny asa ratsiny intsony ireo totakely. Vao tsy ela izahay 
nitatitra teto fa efa tsy menatra miditra avy hatrany anaty fiara ireto olon-dratsy, manararaotra 
fitohanana manjaka eto an-drenivohitra. Mila mailo tanteraka araka izany ny tsirairay, ary averimberina 
ny hoe aza maka fanahy azy ireo eny an-dalana. 




















