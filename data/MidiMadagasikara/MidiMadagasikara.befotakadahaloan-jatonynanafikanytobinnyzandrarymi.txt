BEFOTAKA : DAHALO AN-JATONY NANAFIKA NY TOBIN’NY ZANDRARY – MIDI MADAGASIKARA

Nahery vaika ny fanafihana nataon’ny dahalo tany an-toerana. Tsy naharesy tosika azy ireo ny mpitandro 


Raikitra ny fifampitifirana tany amin’ny tanan’ i Befotaka tamin’ny zoma alina lasa teo. Dahalo 
no tonga nanafika ny tanàna. Tsy nahatohitra ireo mpitandro filaminana tao an-toerana ka voatery 
niala. Lasan’ireo olon-dratsy tamin’izany ny basy efatra tao amin’ny toby : kalaky iray, PA roa 
Mas 36 iray. Ankoatra izany dia bala marobe efa mihoatra ny 300 no nentin’ireo mpanafika. 

Tokony ho tany amin’ny 8 ora alina tany no tonga ireo jiolahy. Ny loharanom-baovao no nahafantarana 
io andron’ny zoma io, zandary efatra no tao amin’ny toby hiambina izany. Ireo sisa hafa kosa, izay 
CB, efa lasa nandeha niasa tany amin’ny toeran-kafa nanatanteraka iraka. 

Paik’ady. Ankeviny efa fantatr’ireo dahalo izany zavatra izany ka tonga tokoa izy ireo, hoy hatrany 
vaovao. Tany amin’ny tsena ry zareo no nivantana nanao fandrobana. Raha nahare izany zavatra izany 
roa tamin’ireo zandary dia nandeha nijery ny zava-nisy. Raikitra avy hatrany ny fifampitifirana 
amin’ny andaniny roa. Tsy naharesy tosika ny dahalo anefa ireo mpitandro filaminana satria lany 
bala teny aminy. Nihevitra ny niverina tany amin’ny birao fiasany izy ireo haka bala. Tsy tafiditra 
anefa fa efa nisy fifampitifirana koa tany. Tsy fantatra na paikady efa nataon’ireo malaso ity 
tsena ity na ahoana mba hampizarazara ireo mpitandro filaminana. Raha izany, karazana fandrebirebena 
ihany ny teny an-tsena fa ny toby no tena nokendrena. Tsy nahatohitra ireo mpanafika marobe koa 
roalahy nijanona ka hany hery lasa niala. Ny vady aman-janak’ireo zandary miasa any an-toerana 
dia voalaza fa raha miseho ny toe-javatra sahala amin’izao dia misy ny fepetra arahiny. Afaka niala 
koa izy ireo araka izany. Tamin’izay fotoana izay no naka ireo fitaovam-piadiana ireo jiolahy. 

Rehefa maraina ny andro dia fantatra fa nisy roa tamin’ireo dahalo no maty ary efa nalain’ny namany 
fatiny. Ankoatra izany, olona iray ihany koa no namoy ny ainy. Taorian’io asan-dahalo mahatsiravina 
dia efa miatrana avokoa ireo mpitandro filaminana any an-toerana. Nelefa any avokoa ireo izay 
amin’ny “operation Fahalemana” hanatevin-daharana azy ireo. 



reny zandary sy miaramila maditra sy be gafy eny @ fiarahamonina ireny no tokony alefa @ toerana 
ôtran’reny!! 

aza adino ny mandefa an’i GAl FL… sy Col Rav…fa ireny no tena vedette 

Maro loatra ireo miaramila sy zandary mivangongo eto TANA. Be loatra toy izany koa anefa ny vola hanakaramana azy ireo. Alefaso mianatsimo any daholo ireo be kibo sy mpanao herisetra @ ny vahoaka tsy manam-piadiana 
















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

