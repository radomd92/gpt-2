BAOLINA KITRA – «CAN 2019» :: MIOMANA NY HO ANY KAMERONA IREO VONDRON’NY MPANOHANA • AORAHA

Mitsinjo sahady ny vodiandro ho merika. Nanao fanambaràna ny hanohana hatrany ny Barean’i Madagasikara 
ka hatrany Kamerona ireo vondron’ny mpanohana (club de supporters), omaly teny amin’ny Tranobongo 


“Manentana sahady ireo mpanohana izahay hiomana dieny izao satria efa eny an-tanantsika ny tapakila 
ekipam-pirenena malagasy taranja baolina kitra ny fiadiana ny amboaran’i Afrika na ny CAN 2019, 
hatao amin’ny 13 jona hatramin’ny 13 jolay ho avy izao any Kamerona”, hoy Rakoton­drahova Honoré, 
“Club des Supporters”. Efa valo ambin’ny folo taona no nisian’ity vondron’ny mpanohana ny ekipam-pirenena 
ary efa nahazo fankatoavana tamin’ireo ambaratongam-pahefana rehetra eto Madagasikara. “Efa 
hatramin’izay izahay ary efa ela no niandrasana ny tahaka izao. Tsy ny ekipam-pirenena ihany anefa 
notohananay hatramin’izay fa ireo klioba mifaninana amin’ny lalao afrikanina ihany koa. Tanjona 
hahazoana hatrany ny tapakilan’ny CAN hatramin’ny “Mondial”, amin’ny alalan’ny fanohanana 
misy fepetra”, hoy hatrany izy. Na dia mbola tsy fantatra aza ny saran’ny fivahinianana any Kamerona, 
efa miomana sahady izy ireo,ankehitriny. 









Enregistrer mon nom, mon e-mail et mon site web dans le navigateur pour mon prochain commentaire. 



