FARAVOHITRA : NAMPANDRENESINA NY FIARA AN-TSISIN-DÀLANA – MIDI MADAGASIKARA

Nivezivezy teny an-toerana ny tompon’andraikitry ny kaominina; izay narahin’ny polisy mba hampitandrina 
olona nametraka fiara an-tsisin-dàlana, amin’ny ilany havia. Tsy nisy nanohitra ilay endrika 
ny olona, saingy samy nametra-panontaniana kosa ny amin’ny toerana hasiana ireo fiara indray. 
voatery hanana « garage » mantsy ny tsirairay ary vitsy rahateo ny trano malagasy izay manana izany 
izany. Dikany, tsy maintsy eny an-tsisin-dàlana avokoa ny hametrahana ny fiara. Mazava fa tsy 
ihodivirana ny famerenana amin’ny laoniny ny tanànan’Antananarivo, saingy mba tokony hisy fotodrafitrasa 
amin’izany aloha vao tonga amin’ny fandraisana fanapahan-kevitra. Dia aiza izany izao no ametrahan’ny 
ny fiara ? Mipetraka ny fanontaniana ary andrasana amin’ny kaominina ny valiny. 




















