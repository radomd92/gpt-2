AKON’NY RIVODOZA : NITSAHATRA NY ZOTRA NASIONALY NANDEHA ANY TOAMASINA | NEWSMADA

Par Taratra sur 06/01/2018 

Nampiato ny fitaterana olona amin’ny lalam-pirenena faharoa avokoa ny kaoperativa misahana 
amin’ny andavanandro, omaly. Noho ny toetry ny andro no nitarika ny tomponandraikitra nandray 
fepetra, araka ny fanazavana omaly. Nisy ihany ny fiara vitsivitsy nandray fiaingana ny maraina 
efa nomena ny toromarika hamonjy tanàna ary nanatona ny tobin’ny zandary na mpitandro filaminana 
tojo olana eny an-dalana hiarovana ny fiara sy ny mpandeha. Miankina amin’ny fivoaran’ny toetry 
andro ny hanohizana ny asa fitaterana na tsia. 

Niato ny fampianarana tato amin’ny Dren Analamanga 

Nandefa filazana tamin’ny radiom-pirenena sy ny pejy Facebook ny minisiteran’ny Fanabeazana 
noho ny faharatsian’ny toetry ny andro, miato avokoa ny fampianarana, omaly tontolo ny andro, 
an’ny sekoly miankina na tsy miankina amin’ny fanjakana ato anatin’ny Dren Analamanga. Miverina 
izany ny alatsinainy izao. Voakasiky ny fepetra koa ny Dren Analanjirofo, Dren Alaotra Mangoro 
ao Toamasina I sy II. 

Teto an-dRenivohitra, nijojo hatrany ny orana hatramin’ny alakamisy alina ary nitohy, omaly 
andro. Betsaka ny toeram-pivarotana tsy niasa noho izany. Ny lalana feno rano ka sahirana ireo 
indrindra ireo madinika sy iva nivezivezy teto an-tanàna. Henjana ny fitohanan’ny fiara satria 
amin’ny lavaka saron’ny rano ny mpamily fiarakodia rehetra. Nangingina koa ny tsena fa tsy niasa 
mpivarotra amoron-dalana marobe manemotra ny lalana isan’andro. 



Les commentaires sont fermées. 

