KITRA - "THB CHAMPIONS LEAGUE " :: HIHAONA VOALOHANY AMIN’ NY TOMPON-TRANO NY AS ADEMA • AORAHA

Hanomboka anio ny andro voalohany amin’ny fiadiana ny ho tompondakan’i Madagasikara, taranja 
kitra na ny “THB Champions league” amin’ireo toerana efatra voatokana hanaovana izany (Toamasina, 
Fianarantsoa ary Toliara). 

Isan’ireo lalao andrasan’ ny maro ny fifanandrinan’ny As Adema, tompondakan’ Ana­lamanga, sy 
Tia Kitra FC, mpampiantrano ny lalao, any Toamasina. Ity farany no voahosotra ho tompondakan’ny 
tamin’ity taom-pilalaovana ity. Tsy misy afa-tsy ekipa dimy no mifaninana any an-toe­rana, noho 
fialana an-daharana nataon’ny AJSM Melaky. Any Toliara kosa no hifandona voalohany amin’ny ekipa 
Ihorombe (FCA Ilakaka) ny ekipan’ny Cosfa, klioba faharoan’Analamanga. Hikendry ny hisoratra 
amin’ny tantaran’ny baolina kitra eto Madagasikara ity ekipan’ny Miaramila ity, tao­rian’ny 
nahazoan’izy ireo ny anaram-boninahitra teto Analamanga. 

Ny ekipan’ny FC Grand Sud Est avy any Atsimo Atsinanana kosa no hanombohan’ny Cnaps Sport ny lalaony, 
Fianarantsoa. Ity farany no nisalotra hatrany ireo anaram-boninahitra inenina nisesy, talohan’izao. 
impito kosa no nahazo izany izy ireo ary vonona ny hiaro an’io voninahitra eny am-pelan-tanany 


Any Mahajanga indray dia ny ekipan’ny 3FB Betsiboka no hihaona amin’ ny ekipan’ny Fosa Juniors 
avy any Boeny. Tombony ho an’ity ekipa goavana ity ny hilalao ao an-jaridainany. Ary izy irery ihany 
ekipa efa nisolo tena an’i Madagasikara teo amin’ny sehatra iraisam-pirenena no hampiantrano 
lalao. 









Enregistrer mon nom, mon e-mail et mon site web dans le navigateur pour mon prochain commentaire. 



