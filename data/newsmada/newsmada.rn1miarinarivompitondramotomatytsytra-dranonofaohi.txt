RN 1 – MIARINARIVO: MPITONDRA MOTO MATY TSY TRA-DRANO NOFAOHIN’NY SPRINTER | NEWSMADA

Par Taratra sur 23/10/2018 

Teo amin’ny 4 km alohan’ny hidirana ny tanànan’i Miarinarivo, amin’iny lalam-pirenena voalohany 
omaly, ny nitrangan’ity lozam-pifamoivoizana ity. Maty tsy tra-drano ny iray amin’ireo nandeha 
raha voalaza fa maty teny an-dalna ho any amin’ny hopitalin’i Miarinarivo kosa ny faharoa. Taksiborosy 
iray ny nandona azy ireo, tao anaty fiolahan-dalana. 

Mpianaka, vinanto sy rafozana ireto nandeha moto avy any Andrefana hiakatra aty an-drenivohitra, 
tany Ambohimitarona Miarinarivo, omaly maraina. Nifandona tamin’ny fiara taksivborosy Sprinter 
any Soavinandriana Itasy izy ireo, ka nitarika ny fahafatesany. Mafy ny fifandonana, potika tanteraka 
moto, izy mianaka kosa nipitika ary tsy nihetsika intsony. Ilay vinanto no voalaza fa maty voalohany, 
novonjena kosa ilay rafozany nipetraka tao aoriana, saingy tsy tana ny ainy, teny an-dalana ho 
amin’ny hopitalin’i Miarinarivo. Nalefa any amin’ny hopitalin’i Miarinarivo ny razana omaly. 

4 km tsy idirana an’i Miarinarivo ity toerana nitrangan’ny loza ity. Voalazan’ny nahita maso tamin’ity 
ity fa nisy fandehanana mafy teo amin’ilay fiara. Somary mahitsy ny lalana saingy misy miolaka 
ka teo nitrangan’ny loza. Tonga teny an-toerana ny mpitandro filaminana nanao ny fizahana. Notanana 
hatrany kosa ny mpamily ilay taksiborosy nanaovana famotorana. 

Ny lalam-pirenena voalohany izay anisan’ny lalana isehoana lozam-pifamoivoizana matetika 
koa. Tsara ny lalana, ary matetika mandeha mafy ny fiara sy ny moto. Tamin’ny lalam-pirenena voalohany 
vao iray volana mahery teo nampivadika taksborosy nahafatesana olona maromaro. 



Amin’ny ankapobeny, tsy fitandremana kely mety hitarika any amin’ny loza ahafatesana olona tahaka 
Sarotra ny fifehezana ny loza ho avy saingy mitandrina ahafahana mampihena izany. 

Anisan’ny olana eto amintsika ny tsy fahampian’ny fanentanana ny mpamily amin’ny fitandremana 
ataony, ny fandehanana mafy, ka anisan’ny mahatonga ny loza. Manao ihany ny mpitandro filaminana 
amin’ny fotoana voafetra ihany. Na misy aza ny fisakanana ataon’ny mpitandro filaminana, any 
fisavana taratasin’ny fiara matetika ny laharam-pahamehana, fa tsy misy kosa ny fampahatsiahivana 
mpamily mba hitandrina na handeha mora. Teny kely monja anefa anentanana na ampitandremana ny 
mety ampihena ny lozam-pifamoivoizana. 





Les commentaires sont fermées. 

