AMBATONDRAZAKA : TELO NO MATY REHEFA NIFANITSA-KITRO NIJERY FAMPISEHOANA – MIDI MADAGASIKARA

Zaza amam-behivavy ireo namoy ny ainy. Ny iray zazalahy ary ny roa ambiny vehivavy. Izany no loza 
ny tsy fisian’ny fandrindràna tamin’ny famohana ny vavahady hivoahan’ny olona avy nijery ny fampisehoana 
Tarika Jean Aimé, sy Elidiot tao Ambatondrazaka. Tao amin’ny toerana antsoina hoe Espace Laza 
nitranga ny loza raha araka ny fanampim-baovao azo, ny alatsinainy teo. Nizotra tamim-pilaminana 
fampisehoana ary tafiditra ny olona nanana tapakila. Rehefa hivoaka kosa no nifanitsa-kitro 
ary dia niteraka fahafatesan’olona izany. Mbola nisy am-polony koa aza naratra mafy ka ny valo 
no tena voa mafy. Raha ny vaovao azo avy any an-toerana aza dia mbola miady mafy aman’aina izy ireo 
amin’ny hopitaly. Hafa kely ny zava-nitranga, satria raha ny hita matetika dia eo amin’ny fidirana 
misisika ny olona rehefa tsy mirindra ny fandaminana avy amin’ny mpikarakara. Ity indray dia teo 
fivoahana. Ny fanazavan’ny olona dia noho ny fahataranateo amin’ny famohana ny vavahady no heverina 
nitarika ny olona hisisika. Etsy ankilan’izay, efa fantatra fa feno hatrany ny toerana rehefa 
Jean Aimé no manafàna ao Alaotra. Amin’ny manaraka izany dia mila mba mandray ny fepetra mifanandrify 
fahabetsahan’ny olona izay ny tompon’andraikitra mba tsy hiverenan’ny fahafatesana sy faharatràna 
toy izay nitranga ny alatsinainy teo ity. Tsy afa-miala ny mpikarakara rehefa misy ny olana mifandraika 
indrindra koa raha sendra tsy naka fiantohana (assurance) tany amin’ny fanatontosana ny taratasy 
ny fampisehoana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

