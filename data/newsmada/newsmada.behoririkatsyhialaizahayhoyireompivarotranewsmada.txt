BEHORIRIKA : “TSY HIALA IZAHAY”, HOY IREO MPIVAROTRA | NEWSMADA

Par Taratra sur 01/10/2016 

Nampiaka-peo ireo mpivarotra 500 manodidina ny farihin’i Behoririka omaly fa tsy hiala velively 
amin’ny tsenany. “Io no fivelomanay ka aiza izahay no handeha raha esorina eto? ” hoy izy ireo. 

Ny mpitantana ny Tanànan’Antananarivo teo aloha no nametraka ireto mpivarotra ireto ho ara-dalàna 
amin’io toerana io. Mandoa haban-tsena 1000 Ar isan’andro izy ireo raha ny filazany ary miditra 
kitapom-bolan’ny kaominina izany. 

Tsy mazava amin’ireto mpivarotra ihany koa ny tena marina hanesorana azy ireo. Ny kaominina milaza 
fa hanamboarana ny lakandrano tsentsina ao amin’ny farihin’i Behoririka no antony hanesorana 
ireo ho fitsinjovana ny tondra-drano mandritra ny fahavaratra. 

Tsy misy toerana nomanin’ny kaominina handraisana azy ireo vonjy maika akory anefa, raha ny fanazavana 
“Raha hisy ny fanamboarana hatao eto, manohy hivarotra hatrany izahay fa hikisaka fotsiny tsy 
ny fitaovana ampiasana amin’ny fanamboarana izay hatao”, hoy hatrany ny mpivarotra. 

Maheno feo hafa ihany koa anefa ireo mpivarotra fa efa namidy amin’ny vahiny ny toerana ka hoesorina 
mandrakizay izy ireo. 



Les commentaires sont fermées. 

