ANTSIRABE : VOATIFITRA I KELIMASO, AHIANA HO ISAN’IREO NANAFIKA NY TOBIN’NY MASERA TAO ANDRANOMANELATRA – MIDI MADAGASIKARA

Jiolahy efa rain-dahiny eto Antsirabe mihitsy raha ity voatifitry ny polisy ity, ahiana ho isan’ireo 
anjara mivantana tamin’ny fanafihana miharo fanolanana tamin’ireo masera tao Antsahatanteraka 
Efa hatry ny ela no nikarohana an’i Kelimaso, malaza ratsy amina fanafihana izy sy ny ekipany, ary 
saika miharo fanolanana hatrany ny asa ratsiny. Sendra ny tsy nampoizina anefa Ingahirainy ny 
herinandro teo, nahazo loharanom-baovao momba ny toerana misy azy ny polisy ka avy hatrany dia 
tamin’ny fisamborana ny alahady teo. Fantatra fa tao amin’ny kaominina ambanivohitra Ambohimiarivo, 
dia lavitra ny kaominina Andranomanelatra, no misy azy. Saika mbola hitsoaka ihany anefa ity jiolahy 
ity raha vao nahita ny polisy. Raha ny fantatra mantsy dia henjana amin’ny fitsoahana mihitsy i 
io, ary matetika no tafaporitsaka hatrany. Tsy vitan’ny fitsoahana fotsiny anefa no nataony, 
fa mbola namaly ary saika hanao herisetra tamin’ny mpitandro filaminana ihany. Voatery nitifitra 
polisy ka voa teo amin’ny feny i Kelimaso, teo vao namitsaka ka noraisim-potsiny avy teo. Mbola 
fitsaboana eny amin’ny hopitaly moa ity jiolahy ity amin’izao, mialoha ny hanokafana ny fanadihadiana. 
mitovy amin’ny fomba fanafihany hatrany moa ilay fanafihana ny tobin’ny masera tao Antsahatanteraka. 
tsiahivina fohy, tamin’ny sabotsy tokony ho tamin’ny 1 ora maraina, masera iray sy mpiofana ho 
roa niampy teratany vahiny Alemana iray no naolan’ireo tsy mataho-tody, ankaotra izay dia norobainy 
koa ka nahazahoany vola 6000 Euros sy 3 tapitrisa ariary. Efa misokatra moa ny fanadihadiana ary 
latsaky ny folo ny olona efa nandalo famotorana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

