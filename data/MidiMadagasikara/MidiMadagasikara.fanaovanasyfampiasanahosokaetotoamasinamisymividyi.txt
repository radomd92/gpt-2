FANAOVANA SY FAMPIASANA HOSOKA ETO TOAMASINA : MISY MIVIDY IREO KARA-PIFIDIANANA TSY NISY NAKA ENY AMIN’NY BIRAOM-POKONTANY – MIDI MADAGASIKARA

Misy ireo andian’olona mihevitra ny hanao hosoka goavana amin’izao fihodinana faharoan’ny fifidianana 
ho filoham-pirenena, hatao ny 19 desambra ho avy izao, raha ny fanambarana nataon’ny rantsa-mangaikan’ny 
mahaleotena misahana ny fifidianana Toamasina. 

Raha ny fanazavana azo, dia misy andian’olona manarama tonga eny amin’ny biraon’ny fokontany 
eto Toamasina, maka sy mividy ireo kara-pifidianana tsy misy maka ankehitriny. Ny angom-baovao 
nahalalana, fa vidin’ireto andian’olona misy maniraka ireo 10.000 ariary ireo kara-pifidianana 
nisy naka sy mihitsoka ary tsy voazara teny amin’ny fokontany ireto. Aorian’izay raha ny fanazavana 
tamin’ny rantsa-mangaikan’ny CENI Toamasina, dia hanamboaran’izy ireo kara-panondro hosoka 
sisiny izy ireo ka omena ireo olona sahy hampiasa izany amin’ny fanomezana vola ireo andian’olona 
izany mandritra ny fifidianana ny 19 desambra ho avy izao. Vokatr’izay dia manao antso avo ny CENI 
fa voararan’ny lalàna ny fanaovana sy fampiasana hosoka ka hanetsika ireo mpitandro ny filaminana 
ireo hijery ny eny anivon’ny biraom-pokontany sy hanara-maso ireo andian’olona mpanao izao hosoka 
ary hampihatra avy hatrany ny lalàna, satria tsy azo ekena ny fanakorontanam-pifidianana, sy 
fanajana ny demokrasia tian’ireto andian’olona ireto hatao izao. 

Efa misy olona sy vondron’olona ary antoko voatonontonona amin’izao raharaha izao, raha ny fanazavana 
izay efa ela no nanomanan’izy ireo izany teto Toamasina, saingy miankina amin’ny fanadihadiana 
eny amin’ireo biraom-pokontany ihany no hamaritra izany, raha ny voalazan’ny fanambaran’ny 
CENI Toamasina azy ihany, omaly. 

















Ce site utilise Akismet pour réduire les indésirables. En savoir plus sur comment les données de 


