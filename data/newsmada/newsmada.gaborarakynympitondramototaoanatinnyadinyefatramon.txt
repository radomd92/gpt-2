GABORARAKY NY MPITONDRA MOTO: TAO ANATIN’NY ADINY EFATRA MONJA, 404 TRATRA NANARA-DALÀNA | NEWSMADA

Par Taratra sur 02/08/2019 

Gaboraraka ! Izay no azo ilazana ny afitsoky ny mpitondra moto eto an-drenivohitra. Tao anatin’ny 
efatra monja nanaovan’ny Polisim-pirenena hetsika, tetsy amin’ny lalana “Boulevard de l’Europe”, 
404 no fandikan-dalàna hita. Ny tsy fanaovana aro loha no betsaka indrindra. 

Raha ao anatin’ny iray andro? Ataovy ny kajy! Nandritra ny hetsika manokana nataon’ny polisy avy 
amin’ny borigady misahana ny lozam-pifamoivoizana momba ny fanentanana sy fampianarana ny olona 
amin’ny fanarahan-dalàna teny amin’ny “rond point Boulevard de l’Europe” 67 ha. Raha atambatra 
isa dia toy izao no hita, raha ny tatitra voaray hatrany. Miisa 306 ireo mpitaingina moto tsy manao 
raha 93 kosa ireo tsy manana “assurance” ary dimy no tsy manana taratasy fahazoan-dalana. Nentanina 
araka izany, ireo mpitondra moto ary nampianarina mba hanara-dalàna eo am-pitondrana ireny moto 
Tao anatin’ny ora efatra nanaovana ny fanentanana no nahazoana ireo antontan’isa ireo. “ Manamarika 
betsaka ireo mpitondra moto no tsy manara-dalàna ka isan’ny antony mampitombo ny lozam-pifamoivoizana 
an-drenivohitra izany”, araka ny fanazavan’ny polisy tompon’andraikitra ao amin’ny borigady 
ny lozam-pifamoivoizana. 

Nasaina naka aroloha ireo olona tsy nanao… 

Tsy mitsahatra ny manentana ireo mpandeha moto hatrany ny polisy ho fiarovana ny ain’izy ireo fa 
raisina ho fanasaziana akory ny fitondrana aroloha sy ny fananana taratasy mahakasika ny “assurance” 
ny taratasy fahazoan-dalàna hitondra moto ho an’ireo moto mila izany. Ny ainareo mpandeha moto 
arovanay fa tsy an’ny polisy velively. Koa aza sarotiny amin’ny fitsinjovana ny ainareo ianareo 
araka ny fanazavan’ny polisy. Misy koa ireo mpitondra fiara nosavaina ka hita fa mbola misy ireo 
fiara tsy mitondra taratasy fahazoan-dalana ary koa ireo sarety izay mifamoivoy tsy manaraka 
ora tokony handehanan’izy ireny. Nandray fepetra avy hatrany ny polisy ho an’ireo mpitondra sy 
moto tsy nitondra aroloha ka nogiazana teny an-toerana ny moto-n’izy ireo ary nasaina naka aroloha 
vao afaka nanohy ny diany. Torak’izany koa ireo mpamily fiara tsy nitondra taratasy fahazoan-dalana 
nasaina naka izany ary ireo mpitondra posy niandry ora afaka hivezivezeny ka najanona avy hatrany. 



Les commentaires sont fermées. 

