ANDOHATAPENAKA : MPIAMBINA OLOM-PANJAKANA TEO ALOHA, VOASAMBOTRA – MIDI MADAGASIKARA

Lehilahy iray manodidina ny 40 taona teo ho eo no nosamborin’ny mpitandro filaminana omaly maraina 
ho tany amin’ny 9ora tany ho any teny Andohatapenaka. Raha ny loharanom-baovao dia toa hoe mpiambina 
teo aloha izany ity lehilahy ity. Tsy fantatra mazava hatreto izay antony tena nisamborana an’ity 
ity, fa araka ny voalaza dia nahitana basy ankevitry ny tsy ara-dalàna tany aminy. Ny loharanom-baovao 
no nahafantarana fa toa hoe nisy olona saika ho samborin’ny mpitandro filaminana tamina hôtely 
teny an-toerana. Rehefa nanontaniana anefa ny tompon-trano dia efa lasa vao maraim-be io olona 
Nisy ihany anefa ny fisavàna nataon’ireo mpitrandro filaminana ka tamin’izany no nahatratrarana 
rangahy ity. Nentina avy hatrany nanaovana fanadihadiana moa ity olona ity. 



