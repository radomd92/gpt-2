FIKAONANDOHA HO FANAVOTAM-PIRENENA : NANAMBATRA NY HERINY NY MPANAO GAZETY SY NY SENDIKÀ ARY NY KRISTIANINA | NEWSMADA

Par Taratra sur 28/07/2016 

Tafatsangana, omaly teny Andrainarivo, ny hetsika sendikaly ho fanavotam-pirenena, ahitana 
hetsiky ny mpanao gazety sy ny vondrona samihafa. Nametraka ny tanjona iraisana izy ireo ary miantso 
faran’izay haingana. 

Vondron-kery iray lehibe hafa indray, nampiray feo sy tadin-dokanga, manoloana ny fitantanana 
firenena. « Tanjona ny hanovana ny rafitra eto amin’ny firenena mba ho tonga any amin’ny fifampidinihana 
ny fifampiresahana. Tsy misy resaka fanonganam-panjakana ny hirosoana amin’ny fikaonandoham-pirenena 
hoy ny fanambarana iombonana nataon’ireo avy amin’ny sendikà maromaro, toy ny Afo sendikaly sy 
mpampianatra Fram ; ny mpanao gazety ; ny fiarahamonim-pirenena toy ny Vona ary koa ny solontenan’ny 
kristianina… 

Mazava ny azy ireo ary itoviany hevitra amin’ny fiangonana. « Miantso fihaonambem-pirenena ato 
fotoana fohy, araka ny nambaran’ny fiangonana katolika sy antso avo nataony manoloana ireo olana 
vahoaka izahay… Eo koa ny fitoriana nataon’ny sendikà nefa tsy misy valiny momba ireo kolikoly 
laka; ny « Raharaha Soamahamanina » ; ny nandaniana amboletra ny lalàn’ny fifandraisana… », hoy 
ny fanambarana. Tsy nihambahamba izy ireo nanamafy fa tokony hatao mialoha ny faran’ny volana 
izao izany. Niantsoany ny filoham-pirenena anefa ny dingana hirosoana. « Aoka ianao mba hanaiky 
hanamora izany fihaonambem-pirenena izany… », hoy izy ireo. 

Iarahana amin’ny fianakaviambe iraisam-pirenena 

Nanamafy ny avy amin’ny Afo sendikaly tamin’ny alalan-dRatolojanahary Maharavo fa hanampy sy 
amin’ny hanatanterahana ny fehinkevitra hivoaka eo ny avy amin’ny sehatra iraisam-pirenena. 
Efa nampahafantarina azy ity izy ireo ary nilaza fa hantsoina amin’ny fanatanterahana izany ny 
vahiny sy ny fikambanana iraisam-pirenena, mba ho mpanamora sy ho hery hanampy hampihatra ny vokatry 
fihaonana », hoy izy. 

Anisan’ireo voaasa nanatrika izany ary tonga marobe ireo mpanao politika maromaro eo anivon’ny 
« Mitsangàna ry Malagasy »… 

Tsy mandehandeha ho azy ny nifidianana ny toerana eny Andrainarivo, niaingan’ny tantara nivoahana 
krizin’ny 1991. 

Tsy tokony hanaovan’ny fitondrana bemarenina… 

Etsy andaniny, efa eo koa ny hetsika « Mitsangàna ry Malagasy », anisan’ny nitsikera mafy sy tsy 
ny fomba fitantanan’ny mpitondra ny firenena. Tokony hampandinika ny mpitondra izany rehetra 
fa tsy anaovana bemarenina na valin-teny bontana sy boribory fotsiny. Tsy mbola tara rahateo na 
teo aza ny antso samihafa, nanomboka tamin’ny nandalovan’ny sekretera jeneralin’ny ONU, Ban 
teto ; ny fanambaran’ny eveka ; ny FFKM ; ny Amerikanina… 



Les commentaires sont fermées. 

