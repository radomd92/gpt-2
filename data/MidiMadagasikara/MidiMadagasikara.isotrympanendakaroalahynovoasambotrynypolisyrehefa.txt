ISOTRY : MPANENDAKA ROALAHY NO VOASAMBOTRY NY POLISY REHEFA AVY NIFANENJEHANA – MIDI MADAGASIKARA

Ny alahady lasa teo no tra-tehaky ny polisy ny mpanendaka gaigilahy roa antsoina hoe Ramika sy Mainty 
avy nifanenjehana. Ny iray aza tsy nahita lalana nandosirana intsony dia nitsoraka tany anaty 
Andriantany. Tsy afaka niala fa noraisim-potsiny. Araka ny vaovao nampitain’ny mpitandro filaminana 
efa ela izy ireo no notadiavina. Izao anefa vao tratra. Nanendaka ramatoa iray teny Ambodin’Isotry 
zalahy izao voasambotra izao. Hita tany amin’izy ireo ny fitaovam-piadiana toy ny sabatra lava 
fitondrany rehefa manao ny asa fanendahana izy. Mbola tany amin’izy ireo ny vola 10 000 arairy sy 
nalainy tany amin’ilay vehivavy. Efa tena mampikaikaika ny mponina eny amin’ny manodidina izy 
sy ny namany enina hafa izay karohina amin’izao fotoana izao. Maro ny fitarainana tonga tany amin’ny 
mikasika ny asa ratsin’ireto andiana mpanendaka ireto. Nantolotra ny Fampanoavana, omaly izy 
ireo. 

Fa tsy eny amin’iny faritra iny ihany no mampihorohoro ny mponina ny mpanendaka sy mpamaky trano 
saika manerana ny renivohitra mihitsy amin’izao fotoana izao. Ny toerana somary mangina tsy be 
no anaovany izany. Tsy mifidy izy ireo fa izay sendra azy dia mahita faisana avokoa. Na vola kely 
no hitany dia alainy. Ny vaky trano amin’ny alina, manginy fotsiny. Manao andiany maro ry zalahy 
tsy afaka manao na inona na inona izay olona robaina amin’izany. Toy izay niseho tetsy Ankadifotsy 
faran’ny herinandro lasa teo. 




















