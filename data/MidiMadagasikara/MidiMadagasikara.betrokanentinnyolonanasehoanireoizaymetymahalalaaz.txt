BETROKA : NENTIN’NY OLONA NASEHO  AN’IREO IZAY METY MAHALALA AZY, IREO LOHANA DAHALO NOTAPAHINA – MIDI MADAGASIKARA

Tompon’omby roa no lavon’ny balan’ireo dahalo, nandritra ny fifanandrinana teo amin’ireo dahalo, 
avy nanafika tao Anivorano, kaominina Bekorobo, sy ny mpitandro filaminana ary ny fokonolona 
Ampasimaiky, Betroka, ny talata lasa teo. « Tsy niandry ela noho izany ny zandary maromaro (Kaompania 
Betroka, Groupement Anosy – Androy sy USAD) niampy ireo Tafika Malagasy maromaro avy ao amin’ny 
faha- 517 Betroka ; izay efa nanao hetsika fampandriam-pahalemana tany amin’ny sisin-tany ikambanan’i 
sy i Soanala fa avy hatrany dia nanao ny fanarahan-dia niaraka tamin’ireo fokonolona, sy ny fanakanana 
dian’ireo dahalo » hoy ny fanazavana nomen’ny zandary. Tratra teo amin’io toerana antsoina hoe 
io ireo dahalo ary velona ny fifampitifirana. Nisy dahalo telo voatifitra. Ny roa tamin’ireo dahalo 
dia notapahin’ireo fokonolona mpanara-dia ny lohany. «Tsara ny manamarika fa ny ampahany tamin’ireo 
ireo, dia teo am-panarahan-dia dahalo hafa nangalatra omby 140 avy any amin’ny faritra hafa ka 
nitranga ity halatra omby 300 ity, dia namondrona hery aloha izy ireo nifanampy tamin’ny nahazoana 
vokatra izao. Rehefa lasa nanohy ny fanarahan-dia mikasika kosa ireo mpitandro ny filaminana, 
nandre fa nikasa ny hilanja ny fatin’ireo dahalo telo ireo ho eny Bekirobo ny fokonolona mba haseho 
olona mpamonjy tsena eny sao mba misy mahalala azy ireo. Nanapa-kevitra anefa ireo fokonolona 
raha ny re hatrany fa nalevin’izy ireo ny vatany ka ny lohany ihany no nentiny teny mba haseho izay 
hahalala azy ireo ». Ny fanazavana nomen’ny zandary hatrany no nahafantarana fa « raha miseho moa 
havany, hoy izy ireo dia hatoro ny toerana nandevenana mba hakany ny vatany handevenany azy any 
tanindrazany ». Nanamafy hatrany moa ny teo anivon’ny zandarimarim-pirenana, fa ny « ny fifanomezan-tanana 
ny firaisan-kina eo amin’ny mponina sy ny mpitandro ny filaminana, sy eo amin’ny samy mpitandro 
filaminana dia manamora kokoa ny asa fampandriana fahalemana ny tany ». Izany dia mba hahafahana 
mialoha ny asan-jiolahy. 




















