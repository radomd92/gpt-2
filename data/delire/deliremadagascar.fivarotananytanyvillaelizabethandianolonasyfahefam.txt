FIVAROTANA NY TANY "VILLA ELIZABETH" : ANDIAN’OLONA SY FAHEFAM-PANJAKANA NO MAHAVITA IZANY | DÉLIREMADAGASCAR



Efa ela (taona 2007 tany ho any) ny Pr zafy no niresaka tamin’ireo olona akaiky azy fa misy nitsiriritra 
Villa Elizabeth io. Zarain’ity raiamandreny ity amin’ny « olona atokisany » ny ahiahiny : » Misy 
niditra tao amin’ny Villa, hoy izy, ka namaritra tany ary mitonona ho mpiasan’ny fananantany ireo 
ireo, tsy fantatro akory sady tsy nampandrenesina aho tompontrano fa ohatran’ny an-tery no nanaovana 
hoy ny fitantarany. 

Niantso mpanao gazety (misy namana mbola mahatsiaro izany) ny Pr Zafy tamin’izany nanazavany 
toe-javatra ka voasakana hatreo satria teo an-tokontan’ny Villa mihitsy no nanaovan’ny Prof 
izay nanamarika ny fisian’ny tsatoka vitsivitsy sy ny fanazavan’ny mpiambina tanàna tamin’izany. 

Tsy mifanalavitra amin’izay no zava-niseho raha ny taratasy misehoseho etsy sy eroa ho tohin’ny 
ihany io. Saingy na avy amin’iza na iza no nanaiky ny hivarotana io toerana io dia tena tsy am-piheverana 
nanaovana izany. Zon’ny Filoha Zafy ny fananana io trano io honenany amin’ny maha Filoha azy teo 
tahaka ny mbola fahazoany mpiambina miaramila. Tsy mitovy amin’ny olontsotra izy iny. Mbola velona 
teo soamantsara izany izy no nisy nivarotra ny tanàna. 

Tsy olona iray, fa andian’olona maro no tsy maintsy nahalala ny varotra natao, anisany ohatra izay 
tamin’ny fotoan’andro, toy ny minisitry ny fanajariana ny tany, ny sampandraharahan’ny fananantany, 
mpiandraikitra ny tranompanjakana ao amin’ny ministeran’ny fitantanam-bola, ny sampandraharahan’ny 
nanaovana enregistrement, ny minisitry ny fitantanam-bola izay misy sampandraharaha vitsivitsy 
fiadidiany, sy ny maro hafa. 

Azon’ny fanjakana atao no mandrava iny fifampivarotana iny na maka fanapahankevitra manokana, 
efa nilaza izany rahateo ny tompon’andraikim-panjakana ankehitriny. Azony atao ny mamerina 
laoniny ireo fananampanjakana rehetra mitovy sokajy amin’io Villa Elizabeth io. Tsiahivina 
fa efa nisy fotoana nalain’ny fanjakana nampiasan’ny chaine penale ny tranon-dRatsiraka teny 
, fa avy eo naverina taminy. Saino lalina ihany! 



Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

