FIROTSAHAN’NY ORANA :: DIBO-DRANO NY LALANA AO AN- TANÀNAN’I TOLIARA • AORAHA

Tondra-drano noho ny rotsak’orana be loatra ny tanànan’i Toliara, omaly. Araka ny fanazavana 
amin’ny Kaompanian’ny Zandarimaria any an-toerana, dia noho ny oram-be nikija, ny alahady alina 
nahatonga izany. 

“ Tany amin’ny faritra iva no tena tondraka. Tafiditra tany an-tokantrano ny rano na dia tsy nahenika 
ny tanànan’i Toliara rehetra”. Mila mitandrina, araka izany, ireo olona mipetraka amin’ ny faritra 
iny satria mbola hitohy ny rotsak’orana any amin’ny faritra atsimon’i Madagasikara. Mbola mitoetra 
koa ny fampitandremana miloko mavo amin’iny faritra iny, araka ny fanazavana azo avy ao amin’ny 
mpamantatra ny toetr’andro. 

Ho an’ny anio, mbola hitohy ny rotsak’orana ho an’ny faritra maromaro manerana ny Nosy. Hanorana 
ny any amin’ny Faritra Menabe, Matsiatra Ambony, Ihorombe ary Atsimo Atsinanana. Hanorana tandrifin-drahona 
harahan- kotroka ny any Melaky, Bongolava, Atsinanana ary Vatovavy Fitovinany. Hisy orana tandrifin-drahona 
ny amin’ny Faritra Itasy, Analamanga, Vakinankaratra ary ny any Nosy Be sy Sambirano. 

Raha ny vinavinan’ny Sampana mpamantatra ny toetr’andro ihany dia efa misy fiakarany ny mari-pana. 
amin’ny Faritra Vakinankaratra no misy ny mari-pana ambany indrindra, izay 9 °C ary any Mahajanga 
ny ambony indrindra izay mahatratra 36°C . 









Enregistrer mon nom, mon e-mail et mon site web dans le navigateur pour mon prochain commentaire. 



