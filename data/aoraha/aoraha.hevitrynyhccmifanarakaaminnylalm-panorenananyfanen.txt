HEVITRY NY HCC :: “MIFANARAKA AMIN’NY LALÀM-PANORENANA NY FANENDRENA GOVERNORA” • AORAHA

Namaly ny taratasy fangatahana fanamarinana nataon-dRakotovao Rivo, filohan’ny Antenimierandoholona, 
5 novambra lasa teo, mikasika ny fanendrena Governora ny Fitsarana avo momba ny Lalàm-panorenana 
omaly. 

Manaja sy mifanaraka amin’ny voafaritry ny Lalàmpanorenana ny fanendrena ireo Governora, araka 
fanambaràna navoakan’izy ireo. Nivoitra tao anatin’ity taratasy ity kosa fa: “anaty fe-potoana 
ihany no tokony hisahana ny andrai­kiny amin’ny maha solontena mpanatanteraka azy ireto Governora 
ambin’ny folo notendrena vonjimaika any amin’ny faritra ireto. Tsy maintsy miroso amin’ny fifi­dianana 
fanjakana, aoriana kely ao.” 

Ankoatra izay, notsiahi­vin’ny HCC ireo adidy sy andraikitra takian’ny lalàna amin’ireto tompon’andraikitry 
faritra notendren’ny fanjakana ireto. “Izy ireo no tokony hiantoka voalohany ny fampandehanan-draha­raha 
fampandrosoana ny faritra iadidiany. Natokana tanteraka ho amin’ny fana­tanterahana an’izany 
izany sy ho amin’ny famahana ny olana ifotony mianjady amin’ny mponina ny tetibola arivo tapitrisa 
nomen’ ny fanjakana. Mitovy tante­raka amin’ny asan’ny Lehiben’ ny faritra ny asan’ny Governora 
ny anarana fiantsoana an’ireo tompon’andraikitra ireo fotsiny no novaina hoe Governora”, hoy 
ny fanambaràna. 

Tsiahivina fa faritra iraika ambin’ny folo, dia ny tany Sava, Menabe, Anosy, Androy, Atsimo Andrefana, 
Mangoro, Analamanga, Itasy, Matsiatra Ambony, Atsimo Atsinanana ary Sofia hatreto no efa nanendren’ny 
Governora. 











Enregistrer mon nom, mon e-mail et mon site web dans le navigateur pour mon prochain commentaire. 



