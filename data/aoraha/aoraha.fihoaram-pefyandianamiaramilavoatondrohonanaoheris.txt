FIHOARAM-PEFY :: ANDIANA MIARAMILA VOATONDRO HO NANAO HERISETRA TENY 67 HA • AORAHA

Voalaza fa nikasi-tanana, nanompa sy nanambana basy ary nandratra olona, teny amin’ny 67 Ha, ny 
miaramila mpanao fisafoana na irony «Peloton mobile» (PM) avy ao amin’ny Rezimanta Aro an’Habakabaka 
irony, tamin’ny alin’ny alahady. Nampandre ny mpitandro ny filaminana sady nitantara ny zava-nisy 
olona milaza ho niharan’ny herisetra. Ny zandary eny amin’ny borigadin’ny Zandarimaria eny Betongolo 
manao ny fanadihadiana momba an’io tranga io, amin’izao fotoana izao. 

«Efa nandalo teto aminay ireo lasibatra. Milaza ny hametraka fitoriana izy ireo. Andrasana ny 
dia hiroso amin’ny fanadihadiana izahay. Amin’ny famotorana no hamantarana ny zava-nisy marina 
an-toerana», hoy ny zandary eny Betongolo, omaly. 

Mpivarotra ao amina toeram-pisotroana iray sy mpividy teny 67 Ha no fantatra fa niharan’ny herisetra 
andiana miaramila, araka ny nambaran’ny loharanom-baovao iray. Voalaza fa nodarohan’ireo miaramila 
fisafoana ilay lehilahy mpividy. Voatoto sy voambana basy ary voaompa ny mpivarotra. 

Milaza ny eo anivon’ny Tafika malagasy, araka ny fanazavana nataon’izy ireo tao amin’ny tambazotra 
omaly, fa noho ny fandrenesan’ireo miaramila mpanao fisafoana ny tabataba no nahatongavan’izy 
teo amin’ilay toeram-pisotroana. «Tsy mbola nihidy io fivarotana io, tamin’ny 9ora sy 40 minitra 
Nisy olona mamo nandona ny môtô teo ivelany sady nanakorontana ka nitarika fifamaliana. Fandaminana 
fiaraha-miasa no nangatahin’ireo miaramila ireo nefa fampitahorana sy fiantsiana azy ireo no 
Tsy nisy velively ny fanamparam-pahefana», araka ny voalazan’ilay fanambaràna. 









Enregistrer mon nom, mon e-mail et mon site web dans le navigateur pour mon prochain commentaire. 



