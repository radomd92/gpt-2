SMILE 4 MADAGASKAR SY AIRTEL: MANAO FANDIDIANA IREO ZAZA SEMBANA AMIN’NY ENDRIKA | NEWSMADA

Par Taratra sur 30/10/2018 

Manohy ny fandraisany anjara eo amin’ny lafiny sosialy ny Airtel Madagascar miaraka amin’ny Smile 
Madagaskar. Tanjona ny hanomezana endrika mirana ireo zaza sembana eo amin’ny endriny. Niaraka 
Airtel Madagascar sy ny Smile 4 Madagaskar nanomboka ny 20 oktobra teo ka hatramin’ny 2 novambra 
avy izao any Toliara, manao fandidiana maimaimpoana ireo ankizy manana karazana fahasembanana 
amin’ny endrika ao amin’ny hopitaly CHU Toliara. 

Nambara fa tojon’io fahasembanana amin’ny endrika io ny 0,7 % amin’ny mponina eto Madagasikara; 
ny taona 2010 ny fikarohana momba izany eto an-toerana. Jerena akaiky ny fahasalaman’ny ray sy 
renin’ny zaza. 80 000 na 90 000 isan-taona ny zaza maty maneran-tany vokatr’io aretina io, raha 
fanambaran’ny OMS. Tsy misy afa-tsy ny fandidiana ny vahaolana, toy izao ataon’ny Smile 4 Madagaskar 
amin’ny Airtel izao. 

Noho ny fisian’ny tambanjotrany mandrakotra ny faritra maro, toy ny any atsimon’ny Nosy, nantsoin’ny 
4 Madagaskar ny Airtel mampahafantatra sy manentana ny rehetra amin’ny alalan’ny SMS ny fisian’ny 
miamaimpoana atao amin’ireo ankizy sendra io olana io. 

« …Tsara ho fantatra fa fanimbalony izao asa ataonay izao ho fanatsarana ny fahasalaman’ny Malagasy 
mampita ny fahaiza-manao », hoy ny filohan’ny Smile 4 Madagaskar, i Gebhard Fitz. « Teknolojia 
ho an’ny fampandrosoana, izay hatrany ny fanamby apetrakay. Koa manampy ity fikambanana ity izahay 
ny iraka sahananiny, amin’ny alalan’ny SMS », hoy ny tale jeneralin’ny Airtel Madagascar, i Maixent 
Mitohy izay asa izay ho fanatsarana ny fitsaboana eto an-toerana. 





Les commentaires sont fermées. 

