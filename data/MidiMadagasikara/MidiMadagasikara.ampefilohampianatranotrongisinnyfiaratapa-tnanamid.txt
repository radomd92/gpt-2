AMPEFILOHA : MPIANATRA NOTRONGISIN’NY FIARA, TAPA-TÀNANA – MIDI MADAGASIKARA

Tovolahy iray avy nianatra handeha hody, no tapa-tànana omaly hariva, tokony ho tamin’ny 5 ora 
sasany tany ho any, tetsy Ampefiloha. Raha ny voalazan’ireo nanatri-maso ny loza, dia nanapaka 
tampoka ity zazalahy ity no sady nisangy tamin’ny namany, ka tsy nahatazana ilay fiara somary nandeha 
nisongona taksibe nanala mpandeha. Notrongisin’ilay fiara tsara tarehy P.206 izy, ka nanidina 
nitrosona tamin’ny tany avy eo. Vokatry ny dona mafy nihatra taminy, no nahatapaka ny tànany havia, 
ny vaovao voaray. Matetika isehoana lozam-pifamoivoizana foana eo amin’io toerana io, indrindra 
amin’ny fiolahana tsy lavitra ny vavahadin’ny ANS, hoy ireo mpivarotra eo amin’ny manodidina. 

