LYCÉE RH DANIEL AMBOHIPANJA: AMPIHARINA AMIN’NY FIAINANA ANDAVANANDRO NY FIKAROHAN’NY MPIANATRA | NEWSMADA

Par Taratra sur 11/06/2019 

Isan-taona, mizara ny voka-pikarohana ataon’ny mpianatra avy amin’ny fahalalana norantovina 
an-dakilasy ihany ny tomponandraikitry ny lycée tsy miankina, ny R.H Daniel eny amin’ny fokontany 
kaominina Ankadikely Ilafy. Miezaka mampitaovana ny sekoly ny mpiandraikitra ahafahan’ny mpianatra 
fampiharana ny lesona. Indroa isan-kerinandro ary ivelan’ny ora fianarana mahazatra ny manao 
sy fikarohana ny mpianatra, manomboka kilasy 2nde hatramin’ny famaranana. Voakasika ao avokoa 
taranja fototra: matematika, fizika ary simia fa ampiharina amin’ny fiainana andavanandro. 
Fanomanana sahady ny mpianatra hiatrika ny fampianarana ambony ka ho tia karokaroka ny tanjona”, 
ny iray amin’ireo mpanorina ny lycée, i Maroherimiah Rakotondranja Danielson, ny faran’ny herinandro 
teo. Mivondrona tsiefatrefatra ny mpianatra ary mampiseho voka-pikarohana iray ho an’ny ray 
sy ny mpampianatra. Santionany ny famokarana savony sy labozia avy amin’ny fampiharana ny lesona 
tany am-pianarana. Teo koa ny fametrahana lakolosy fanairana amin’ny varavaran’ny trano nataon’ny 
Mendrika ao amin’ny kilasy 2nde. Azo ampiharina mivantana amin’ny varavarana any an-tokantrano 
fa misy dingana mbola arahina ary izy efatra mirahalahy no mandrindra azy. “Ampiasaina ao avokoa 
fahalalana azo tamin’ny taranja matematika, fizika simia ny sy elektronika”, hoy i Mendrika ary 
hahatomombana ny vokatra ny mpampianatra. 

“Sakana tsy itiavan’ny mpianatra ny taranja siantifika ny tsy fampiharana ny lesona fa mahasarika 
ireo izany rehefa tsapany fa azo ampiasaina amin’ny fiainana andavanandro”, hoy ny mpampianatra 
sady mpanorina ny lycée ihany koa. Rehefa manao fivoahana ivelan’ny sekoly, zaraina ho an’ny olona 
amin’ny toerana tsidihina ny voka-pikarohana toy ny tany Toliara, ny tany Antsirabe… 

Feno 20 taona amin’ny 2020 ny lycée izay manana mpianatra 380 sahanin’ny mpampianatra 22. 



Les commentaires sont fermées. 

