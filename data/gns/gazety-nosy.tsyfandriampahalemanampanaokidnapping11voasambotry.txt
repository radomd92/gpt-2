TSY FANDRIAMPAHALEMANA : MPANAO « KIDNAPPING » 11 VOASAMBOTRY NY ZANDARY

Tsy dia nahenoina trangana fakàna an-keriny intsony teto Andrenivohitra, tato anatin’ny volana 
izay. Na izany aza anefa, tsy mitsahatra amin’ny fikarohana ireo tompon’antoka amin’ny fakàna 
teratany karana nisesisesy teto amintsika ny avy amin’ny Zandariamariam-pirenena. Nahitam-bokany 
fikarohana satria olona miisa 11, 06 ny lahy ary 5 ny vehivavy, no voasambotry ny zandary avy eo anivon’ny 
Zandarimaria Analamanga. Tratra niaraka tamin’ireo mpaka an-keriny ireto ny môtô scooter 4 fampiasan’izy 
amin’izay asa ratsy izay, basy poleta miisa 2 sy bala 49, ody gasy ary kara-panondro hosoka maromaro. 
ny fantatra dia nividianana “puce” amin’ny finday maro ireto kara-panondro hosoka ireto. Marihana 
raharaha fakàna an-keriny teratany karana mizaka ny zom-pirenena Frantsay teny Ankadivato, 
05 aogositra lasa teo, no maha voasaringotra ireto 11 mianadahy ireto. Tsy nety namone vaovao mihitsy 
fianakavian’ilay karana nalaina an-keriny ka niainga tamin’ny angom-baovao azony sy ny famotorana 
no nahafahan’ny zandary nisambotra azy ireo. Olona iray no voasambotra ny 18 aogositra lasa teo 
niaiky ity farany rehefa natao fanadihadiana fa anisan’ireo tompon’antoka tamin’ny fakàna an-keriny 
teratany karana io. Ity voasambotra ity avy eo no nanondro ireo jiolahy namany rehetra ka izay no 
zandary nisambotra azy 11 mianadahy. Nisy tamin’izy ireo no nitsoaka tany amin’ny faritra Matsiatra 
saingy tra-tehaka ihany rehefa nokarohan’ny zandary. 



