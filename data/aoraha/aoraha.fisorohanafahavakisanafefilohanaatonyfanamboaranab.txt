FISOROHANA FAHAVAKISANA FEFILOHA :: NAATO NY FANAMBOARANA BIRIKY ENY ANOSIZATO • AORAHA

Nandray fepetra avy hatrany ny kaominina Antananarivo renivohitra (CUA) manoloana ny fandavahana 
ho fanamboarana biriky manodidina ny fefiloha, eny Anosizato. Naato ny asan’ireo mpanao biriky 
eny an-toerana noho ny fandavahan’izy ireo ny sisin’ny fefiloha. 

Hita fa tena mihaloaka ny faritra ka mety hitarika fahavakisana ato ho ato. Tsy maintsy nanatsahatra 
hatrany ny asan’ireo mpanao biriky ireo ny ekipa teknikan’ny Boriborintany fahefatra. 

« Noraisina izao fepetra izao mba ho fisorohana ny loza mety hitranga sy ho fitsinjovana hatrany 
soa iombonan’ny mponin’Antananarivo renivohitra. Raha sanatria misy ny fahavakisan’ny arabe 
ny fefiloha amin’iny faritra iny dia mety hiparitaka manerana an’Antananarivo ny ranon’Ikopa, 
ho lasa dibo-drano ny faritra iva manodidina », hoy ny tompon’andraikitra ao amin’ny Boriborintany 


Raha ny tokony ho izy dia eny amin’ny nosy kely afovoan-drano ireto mpanao biriky ireto no hihady 
tany izay ilainy. Nomena taratasy fampiantsoana avokoa izy ireo hijerena raha manana ny taratasy 
feno nahafahany manao biriky eo amin’io toerana io. 

« Tsy azo atao mihitsy ny fandavahana ny fefiloha fa raha eny afovoany kosa dia tsy misy olana. Hampirisihina 
ireo mpanamboatra biriky ireo amin’ny fanesorana ny fasipasika sy ny tany amin’ny afovoan-drano 
tsy hiakaran’ny rano », hoy Rateloson Philippe, tale jeneralin’ny Manamahefa miaro ny tondra-drano 
Antananarivo (Apipa) 









Enregistrer mon nom, mon e-mail et mon site web dans le navigateur pour mon prochain commentaire. 



