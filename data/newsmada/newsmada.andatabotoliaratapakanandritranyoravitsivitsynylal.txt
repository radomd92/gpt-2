ANDATABO TOLIARA : TAPAKA NANDRITRA NY ORA VITSIVITSY NY LALANA RN 7 | NEWSMADA

Par Taratra sur 08/07/2016 

Nobahanan’ny fianakavian’ilay tovolahy nisy namono teny Andohatapaneka, ny lalana miditra 
tanànan’i Toliara, omaly. Tapaka nandritra ny ora maromaro izany. Saika nirefotra ny lakrimozena… 

Vokatry ny fahatezeran’ny fokonolona ao Andakoro, notapahin’izy ireo ny lalana RN 7 omaly maraina 
tapaka nandritra ny ora vitsivitsy ka razana vao tonga no nabahana teo afovoan’ny arabe. Araka 
vaovao azo, vokatry ny famotsoran’ny polisy ireo olona voarohirohy tamin’ny famonoana ho faty 
tovolahy havan’izy ireo taty an-dRenivohitra no anton’izao fanakanan-dalana izao. Tsy vao sambany 
ny fanakanan-dalana niseho tao Toliara fa ity indray mitoraka ity no hafa kely satria ilay razana 
nasaina naverina teny Andatabo nabahana ny arabe. Raha zohina ny tantara, nisy namono tany Andohatapenaka 
Antananarivo ity tovolahy raha nanenjika ny bisikiletany izay nisy nangalatra ka maty tsy tra-drano 
izy indray no natao ho nangalatra, araka ny fitantaran’ireo havany. Olona miisa 20 no voarohirohy 
raharaha ity nefa telo no notazonina fa ny 17 kosa navotsotra. Araka ny vaovao azo ihany, tsy nisy 
fandraisana andraikitra nataon’ireo namono tamin’ny fikarakarana ny razana ka izany no nahatezitra 
fokonolona mana-manjo ireto nanao izao fanakanan-dalana izao. Tsy nisy fiara niditra sy nivoaka 
tanànan’i Toliara, nandritra io fanakan-dalana io. Tonga teny an-toerana ny Prefet-n’i Toliara 
nahavoavaha ny olana niaraka tamin’ireo mpitandro filaminana. Ny Ben’ny Tanàna ao Betsinjake 
niezaka nandresy lahatra ireo olona vao nesorina ny razana izay nentina nody teny Andakoro. Nanamafy 
fianakaviana ireto sy mangataka ny hisian’ny famotorana marina. Les commentaires sont fermées. 

Vokatry ny fahatezeran’ny fokonolona ao Andakoro, notapahin’izy ireo ny lalana RN 7 omaly maraina 
tapaka nandritra ny ora vitsivitsy ka razana vao tonga no nabahana teo afovoan’ny arabe. Araka 
vaovao azo, vokatry ny famotsoran’ny polisy ireo olona voarohirohy tamin’ny famonoana ho faty 
tovolahy havan’izy ireo taty an-dRenivohitra no anton’izao fanakanan-dalana izao. Tsy vao sambany 
ny fanakanan-dalana niseho tao Toliara fa ity indray mitoraka ity no hafa kely satria ilay razana 
nasaina naverina teny Andatabo nabahana ny arabe. Raha zohina ny tantara, nisy namono tany Andohatapenaka 
Antananarivo ity tovolahy raha nanenjika ny bisikiletany izay nisy nangalatra ka maty tsy tra-drano 
izy indray no natao ho nangalatra, araka ny fitantaran’ireo havany. Olona miisa 20 no voarohirohy 
raharaha ity nefa telo no notazonina fa ny 17 kosa navotsotra. Araka ny vaovao azo ihany, tsy nisy 
fandraisana andraikitra nataon’ireo namono tamin’ny fikarakarana ny razana ka izany no nahatezitra 
fokonolona mana-manjo ireto nanao izao fanakanan-dalana izao. Tsy nisy fiara niditra sy nivoaka 
tanànan’i Toliara, nandritra io fanakan-dalana io. Tonga teny an-toerana ny Prefet-n’i Toliara 
nahavoavaha ny olana niaraka tamin’ireo mpitandro filaminana. Ny Ben’ny Tanàna ao Betsinjake 
niezaka nandresy lahatra ireo olona vao nesorina ny razana izay nentina nody teny Andakoro. Nanamafy 
fianakaviana ireto sy mangataka ny hisian’ny famotorana marina. 



Les commentaires sont fermées. 

