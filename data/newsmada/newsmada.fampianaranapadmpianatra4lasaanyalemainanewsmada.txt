FAMPIANARANA PAD : MPIANATRA 4 LASA ANY ALEMAINA | NEWSMADA

Par Taratra sur 11/08/2017 

Nanainga tamin’ity herinandro ity, ireo mpianatra efatra mianadahy mendrika tamin’ny fifaninanana 
mikasika ny fahaizana ny teny alemà natao teny anivon’ny sekoly na ny “Office d’échange pédagogique” 
izay nokarakarain’ny minisiteran’ny Fanabeazana sy ny kolontsaina Alema. 

Notanterahina, ny 11 marsa teo, ny fifaninanana teto Madagasikara izay nandraisan’ny mpianatra 
roa avy isan-tsekoly anjara. Mahafehy tsara ny taranja alemà sy nahazo naoty ambony tamin’ny ankapobeny 
ireo, raha ny fanazavan’ny mpampianatra, Rabeso Nivo Hanta. 

Fifaninanana natao tamin’ireo firenena miteny alemà maneran-tany izy ity ary nandray anjara 
Madagasikara tamin’ny alalan’ireo mpianatra teny amin’ny lycée. 

Anisan’ny mendrika Razafiniaina Onja Elisa, mpianatra avy ao amin’ny lycée Talatamaty. Teo koa 
François Sebastion, avy amin’ny Esca Antanimena, Andriamonta Andrianaivo Loica, avy amin’ny 
tsy miankina Bird ary i Masindraza Miha Euphrosia, avy amin’ny sekoly tsy miankina any Toliara. 

Hivahiny mandritra ny iray volana any Alemaina izy efatra mianadahy ireo. Hifanakalo fahaiza-manao 
sy zava-kanto amin’ny tanora any amin‘io firenena io. Hitsidika ireo toerana manan-tantara ihany 


Niara-nanatontosa ny fikarakarana ny fifaninanana ny fanjaka alemà, ny masoivohon’i Alemaina, 
minisiteran’ny Fanabeazam-pirenena eto Madagasikara, ny CGM, ny Agerma, sy ireo mpampianatra 
alemà. 



Les commentaires sont fermées. 

