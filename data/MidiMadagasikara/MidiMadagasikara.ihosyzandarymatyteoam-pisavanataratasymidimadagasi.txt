IHOSY : ZANDARY MATY TEO AM-PISAVANA TARATASY – MIDI MADAGASIKARA

Ny zoma lasa teo, zandary iray no maty voatifitra ary nisy iray hafa naratra mafy teo am-panaovana 
asany tany amin’ny toerana antsoina hoe Antsoha any amin’ny Faritra Ihorombe Ihosy. Ny zoma lasa 
no niseho ity fitifirana ity. Misy tsena vaovao ao amin’ny tanàna Ampandramahamaha. Napetraka 
“poste fixe” misy zandary efatra. Anisan’izany ireo roalahy voatifitra. Nanao ny asany izy ireo 
ny fivezivezen’ny basy entin’ireo mpiantsena. Tamin’io fotoana io indrindra anefa no nisy nitifitra 
roalahy ireo. Teo amin’ny fony no voa ilay namoy ny ainy. Ilay faharoa kosa mbola azo notsaboina 
nalefa any amin’ny hopitalin’i Fianarantsoa. Ny antony ny fisavana, araka ny vaovao hatrany, 
nisy tsenan’omby tsy misy fahazoan-dàlana ao amin’ilay toerana. 

Tao amin’ny andiany faha-49 no nivoaka ity zandary voatifitra ity. Manambady ary niteraka efatra. 
alatsinainy teo no natao ny fandevenana azy tany mahaditra Vohibato. Notolorana ny mariboninahitra 
de l’ordre national à titre posthume” ity mpitandro filaminana ity. 



