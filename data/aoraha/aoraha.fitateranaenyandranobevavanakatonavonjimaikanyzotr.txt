FITATERANA ENY ANDRANOBEVAVA :: NAKATONA VONJIMAIKA NY ZOTRA MANKANY AVARATRY NY NOSY • AORAHA

Nisafidy ny nanajanona ny fitaterana mihazo an’iny faritra Avaratra iny ireo koperativam-pitaterana 
Andrano- bevava. Any amin’ny volana avrily any indray izy ireo vao hiverina hanao ny asany noho 
haratsian-dalana amin’izao fotoana izao. 

“Noraisina izao fanapahan-kevitra izao ho fisorohana ny tranga tampoka noho ny lalana ratsy vokatry 
toetr’andro. Araraotin’ireo mpanao asa ratsy koa anefa izany. Misy fiara iray lasa any fa efa ho 
izao mbola tsy tafaverina”, hoy ny mpitatitra. 

Sahirana ihany koa ny mpandeha mihazo an’Antsiranana sy Ambilobe noho ny fahatapahan-dalana 
lalam-pirenena fahenina iny (RN6). Vokatr’izay dia niakatra avo roa heny ny saran-dalana, noho 
fisian’ny famindrana olona sy entana amin’ny fiara fitaterana hafa indray. 

Mandany saran-dalana any amin’ny 145 000 ariary ny mpandeha iray amin’izao fotoana izao raha 75 
ariary izany teo aloha. Efa tapa-bolana mahery izay nahatapaka an’ity lalana RN6 mampitohy an’Antsiranana 
ity fa hatramin’izao tsy mbola nahitana vahaolana izany. “Ny fitaovana no efa lasa any an-toerana 
fotoana izao fa ny fotoana hanombohan’ny asa no tsy fantatra. Efa tena koaka be mihitsy io lalana 
satria mirefy 20 metatra eo ilay lalana tapaka. Eo amin’ilay saran-dalana indray dia eo amin’ilay 
olona amin’ny fiara iray no tena olana satria lasa avo roa heny ny vola miala amin’ny mpandeha”, 
ny fanazavan-dRakotomavo Philippe, tompon’andraikitra. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Fitaterana eny Andranobevava :: Nakatona vonjimaika ny zotra mankany avaratry ny Nosy est 
en premier sur […] 

