FAMATSIANA ANGOVO: HO AVY NY MPANDRINDRA NY TETIKASA POWER AFRICA | NEWSMADA

Par Taratra sur 07/12/2019 

Hitsidika an’i Madagasikara ny mpandrindra ny tetikasa Power Africa an’ny governemanta amerikanina, 
Andrew M. Herscowitz, ny 8 hatramin’ny 11 desambra 2019. 

Fiaraha-miombona antoka eo ambany fiadidian’ny fitondram-panjakana amerikanina ny Power Africa, 
arindran’ny sampandraharaha amerikanina misahana ny fampandrosoana iraisam-pirenena (USAID). 

Mampivondrona ireo manam-pahaizana eo amin’ny lafiny teknika sy lalàna, ny sehatra tsy miankina 
ny fanjakana manerana izao tontolo izao ny tetikasa. Miara-miasa hampitombo ny isan’ireo olona 
Afrika afaka mahazo anjara amin’ny herinaratra izy io. 

Efa am-perinasa eto Madagasikara ny Power Africa, miara-miasa amin’ny fanjakana malagasy sy 
tsy miankina manampy ny firenena hahatratra ny tanjona eo amin’ny sehatry ny angovo. Ny fiombonana 
Power Africa dia manome torohevitra teknika, manampy ny orinasa malagasy hahazo fiantoham-bola, 
tombana ny fahafahana mampiditra jiro any ambanivohitra ary manampy ny mpianatra hampitombo 


Mandritra ny fivahinianan’Atoa Herscowitz dia hisy ny fihaonany amin’ny filoham-pirenena, 
tompon’andraikitra ambony ao amin’ny governemanta avy amin’ny minisiteran’ny toekarena sy 
vola sy ny ministeran’ny angovo, ny tale jeneralin’ny Agence de Développement de l’Electrification 
(Ader), ny sekretera mpanatanteraka ao amin’ny Office de Régulation de l’Electricité (Ore), 
solontenan’ny orinasa tsy miankina, ary ireo mpamatsy vola iraisam-pirenena. 

Hasongadin’Atoa Herscowitz amin’izany ny fomba enti-mampiroborobo ny sehatry ny angovo eto 
sy ny anjara asa lehibe hoentin’ny Power Africa eo amin’ny lafiny teknika, lalàna sy ara-bola amin’ny 
izany foto-karena izany. Ny angovo mantsy dia singa manan-danja ho an’ny fampandrosoana ny toekarena 
toetra manavaka ny fiaraha-miombona antoka eo amin’ny vahoaka amerikana sy malagasy. 



Votre adresse email ne sera pas rendue publique 















