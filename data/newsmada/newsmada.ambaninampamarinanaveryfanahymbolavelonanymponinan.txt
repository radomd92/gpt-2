AMBANIN’AMPAMARINANA  : VERY FANAHY MBOLA VELONA NY MPONINA | NEWSMADA

Par Taratra sur 20/02/2018 

“Toy ny valala voatango ka very fanahy mbola velona”. Izay no azo ilazana ny tebiteby sy ahiahin’ny 
mipetraka eny Ambanin’Ampamarinana manoloana ny tsy maintsy hialan’izy ireo eny an-toerana. 

Betsaka ireo tsy manan-kaleha ka miaritra izay hiafarany eny ihany. Tsy te hanatona ny centre Seba 
Isotry koa izy ireo noho ny tsy fahatomombanan’ny trano handraisana azy ireo eny. “Mitovy sokajy 
4’mi tsy manan-kialofana izahay rehefa tonga ao amin’io foibe eny Isotry io, miparitaka ny entana, 
azo antoka ny fandriampahaleman’ny entana, tambabe ny fandriana. Ny fianaran’ny ankizy sy ny 
aman-draharaha fanao isan’andro, tsy maintsy atrehina…”, hoy ity renim-pianakaviana iray nilaza 
tapi-dalan-kaleha. 

“Tsy ho mandry anefa ny saina hijanona maharitra eto amin’ity toerana misy ny tranon’ny tena ity 
mbola atahorana hampihotsaka ny vato io filatsahan’ny orana matetika be io”, hoy hatrany izy. 

Mangataka amin’ny fanjakana ny mponina tsy maintsy miala eny Ambanin’Ampamarinana mba hitady 
hanesorana haingana ny vato mitatao sy manaraka ny fepetra tsy hampisy fahavoazana be loatra amin’ny 
fonenan’ny olona eny an-toerana. 

Tokony hatao anatin’ny fotoana haingana izany mba tsy hahamaro ireo tsy manan-kialofana sy ny 
an-tsena. Hampiverina ny fahatonian’ny mponina eny Ambanin’Ampamarinana ihany koa ny fialan’ireo 
mitatao ahina hitera-doza eny. 

Hatramin’izao, tsy misy afa-tsy ny fanokafana ny centre Seba etsy Isotry ny vahaolana natolotry 
fanjakana. Tsy mbola hita ireo injeniera niedinedina teny Ankatso tamin’izany fotoana nampitahotra 
hirodana ny vatobe ka tsy maintsy miala eny ny mponina. Miandrandra vahaolana haingana kanefa 
ny mponina eny Ambanin’Ampamarinana hahafahan’izy ireo miverina amin’ny trano fonenany. 

Manomboka miala ny trano 

Efa nanomboka ny alahady alina lasa teo ny famindrana ny olona mbola monina eny amin’ny fokontany 
10 ny fianakaviana efa nanaiky ny handao ny trano ary tsy vitsy ireo nitaona ny entany satria mety 
azo hipetrahana intsony ny toerana fa mitera-doza. Mbola hitohy ny orana ka hisorohana ny loza, 
ilay vatobe efa nihotsaka avy eny ambony ahina hanohy ny lalana midina ihany, tsy maintsy miala 
ny mponina rehetra mipetraka ety ambany. Voalaza fa eny amin’ny EPP Atsimon’i Mahamasina ny toerana 
mpifindra monina itobiana aloha. Tsy latsaky ny 30 ny trano miorina ety ambany ka olona maherin’ny 
no voakasika ny famindrana. Telo ireo marary mbola manohy fitsaboana eny amin’ny HJRA vokatry 
loza fianjeran’ny vato ary mitombo hatrany kosa ny misoratra anarana eny amin’ny fokontany fa 
ny trano fonenany. 



Les commentaires sont fermées. 

