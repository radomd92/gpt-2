ANTSIRABE : GADRA NITSOAKA, VOASAMBOTRA TENY AMBONY MÔTÔ – MIDI MADAGASIKARA

Herintaona taty aorian’ny nahavakian’ny fonjan’i Faratsiho, dia voasambotra tao Antsirabe 
gadra nitsoaka iray antsoina hoe « Hajamainty », ny faran’ny herinandro teo. Raha ny vaovao azo, 
kisendrasendra ihany no nahitana ity voafonja ity tamin’io fotoana io, eny fa na dia efa namoahana 
aza ity farany. Nanapa-kevitra mantsy ireo pôlisy tao an-drenivohitr’i Vakinankaratra tao, 
hanao fisafoana ary hisava manokana ireo mpitondra môtô. Tamin’io fotoana io, tokony ho tamin’ny 
ambin’ny folo sy sasany teo no voasambotra ity lehilahy ity. Nampiahiahy ny fihetsiny ka nentina 
hatrany tany amin’ny birao natao fanadihadiana. Tamin’izany no nahafantarana, fa isan’ireo 
nandositra nandritry ny fahavakian’ny fonjan’i Faratsiho ny taona 2018, ny lehilahy. 




















