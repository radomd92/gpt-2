VAKY NY RENIRANON’I FIHERENANA – TOLIARA  : TONDRAKA NY RANO, 5 NAMOY NY AINY, 2.000 NO TRABOINA | NEWSMADA

Par Taratra sur 19/01/2017 

Raha mbola mijafajafan’ny haitany sy mitebiteby amin’ny tsy fahampian’ny famatsian-drano ny 
an-drenivohitra, any Toliara, vaky noho ny ora-mikija tsy an-kiato ny reniranon’i Fiherenana. 
Olona 5 no fantatra fa namoy ny ainy, raha mahatratra 2.000 ireo traboina. 

Vokatry ny ora-mikija any atsimon’ny Nosy, vaky ny fefilohan’ny reniranon’i Fiherenana ka nahafaty 
dimy raha ny tatitra azo tamin’ny mponina any an-toerana hatry ny omaly. Araka ny fantatra, zanaky 
fianakaviana avy amin’ny fokontany Ampamata, kaominina Andranovory, ny sasany amin’ireto nentin’ny 
ireto. Ny sasany kosa avy any amin’ny fokontany Anjamala sy Antaby ary Behompy. 

Tsy tokony hiampitana intsony ny reniranon’i Fiherenana satria mikoriana mafy noho ny ora-mikija 
mety hitera-doza. Betsaka ny lalana tapaka mampitohy ireo distrika sy kaominina maromaro any 
Nosy vokatry ny orana. 

Tsiahivinba fa efa vaky ity fefilohan’i Fiherenana ity tamin’ny taona 2015 nandritra ny fandalovan’ilay 
Harune izay nandravarava tany atsimon’ny Nosy ihany koa. 

Mahatratra hatrany amin’ny 2.000 kosa ireo traboina any an-toerana ankehitriny. Ravarava ireo 
marefo. Zakan’ny riaka kosa ny trano falafa noho ny tanjaky ny rano mandeha vokatry ny ora-mikija 
an-toerana. 

Tsy vitan’izany fa simba avokoa ny voly hasy any an-toerana. Toraka izany ny fambolena fary sy haninkotrana. 
ny orana any atsimo. Tena nitady orana mafy ny mponina nandritra ny volana oktobra hatramin’ny 
Be loatra indray anefa izany ankehitriny ka lasa nanimba zavatra. 

Marihina fa misy ihany anefa ny faritra tsy mbola mahazo orana mihitsy any atsimo, toy ny any avaratr’Amboasary 
ny manodidina. 

Vonton-drano ny tany amin’ny distrika sasantsasany toy ny any avaratr’Ambovombe ary mahafeno 
fepetra amin’ny fambolena ireo voly fihinana saingy olana ny tsy fahampian’ny masomboly, raha 
fitarainan’ny mponina any an-toerana notaterin’ny solombavambahoaka avy any. Miandry ny tohana 
amin’ny fanjakana sy ny mpiara-miombon’antoka araka izany ny mponina hahafahana manararaotra 
orana mandonaka ny tany. Ilaina koa ny kojakoja fanadiovan-drano hahafahana misotro rano ara-pahasalamana. 





Les commentaires sont fermées. 

