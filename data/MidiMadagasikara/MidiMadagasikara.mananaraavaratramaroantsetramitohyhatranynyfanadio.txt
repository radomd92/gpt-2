MANANARA AVARATRA – MAROANTSETRA : MITOHY HATRANY NY FANADIOVAM-BOLA SANDOKA AMIN’NY FIVIDIANANA SIGARA – MIDI MADAGASIKARA

Na teo aza ny fahatraran’ny mpitandro ny filaminana tao Maroantsetra ity tovolahy iray niaraka 
vola sandoka an-tapitrisany sy fonosana sigara marobe taminy, izay fomba entin’izy ireo manadio 
vola sandoka 20 000 ariary sy 10 000 ariary. Mbola mitohy izany ao amin’ny faritra Ambatosoa misy 
distrikan’i Mananara Avaratra sy Maroantsetra; izay tena mampitaraina ireo mpivarotra ka mahatonga 
ireo tsy handray ireo kara-bola misy manadio ireo ankehitriny. Matetika dia ireo mpivarotra madinika 
am-pividianana entana hoentin’izy ireo hamidy amin’ireo tranombarotra mpamongady vao mahita 
misy vola sandoka eny am-pelan-tanan’izy ireo, ka izy ireo indray no mampiahiahay ireo mpamongady 
lasa mpanadio vola sandoka any an-toerana. Raha ny fanazavana, dia ividianan’ireo andian’olona 
fonosana (“paquet” na “cartouche”) iray ireto vola sandoka ireto mba hahazoan’izy ireo ny famerim-bola 
Avy eo indray amidin’izy ireo ao anaty fatiantoka amina fokontany na Tanana na kaominina hafa indray 
sigara ireto, dia toy izay hatrany no ataon’ireto mpanadio vola sandoka ireto ao Mananara Avaratra 
Maroantsetra. Fotoan’ny fiotazana vokatra fanondrana lavanilina sy jirofo raha teo any an-toerana 
ka mora amin’ireo andian’olona ireto ny manadio sy manaparitaka izany vola sandoka ataon’izy 
izany. Hatreto aloha tsy mbola nisy ireo mpandraharaha na ireo mpanangom-bokatra na ireo tantsaha 
lavanilina na jirofo re fa tratran’ireto mpanadio vola sandoka ireto, izay voalazan’ny vaovao 
efa mailo izy ireo. Izany no mahatonga azy ireto manakalo ireto vola sandoka amin’ireo mpivarotra 
izay sarotra rahateo ny manavaka ny tena izy sy ireo sandoka raha ny fanazavan’ireo olona efa tratran’izany 
sarotra ny manavaka ireo vola izy sy ireto sandoka noho ny fitoviana be aminy, noho ny teknolojia 
lenta amin’ny fanamboarana azy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

