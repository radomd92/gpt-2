TATITRY NY VOINA TANY VAKINANKARATRA :: OLONA EFATRA MATY, EFATRA AMBY DIMAMPOLO NAIDITRA HOPITALY • AORAHA

Olona efatra no nindaosin’ ny fahafatesana tany Antsi­rabe nandritra iny faran’ny herinandro 
ny fetin’ny Paska iny. Maty natelin’ny rano tao amin’ny farihin’Andraikiba, ny alatsinainy, 
iray tamin’izy ireo. Nodimandry vokatry ny fandraisana zava-pisotro mahamamo betsaka loatra 
ny telo lahy hafa, izay samy mbola ao amin’ny tranom-patin’ny hôpitaly CHRR Atsimotsena avokoa. 
fa tsy fantatra ny fianakavian’iretsy razana telo farany. Ho an’ireo voina niseho indray, dia 
efatra amby dimampolo no fantatra fa nandalo fitsaboana teo amin’ny hôpitaly Loterana Andranomadio 
CHRR Atsimontsena nanomboka ny zoma hatramin’ny alatsinain’ ny Paska. Efatra amin’ireo no tsy nahatsiaro 
noho ny fandraisana zava-pisotro mahamamo ihany koa. Naratra vokatry ny ady sy ny lozam-pifamoivoizana 
ny efatra ambin’ny folo. Aretina tsotra sy ny aretin-kibo no nahazo an’ireo marary sasany. 









Enregistrer mon nom, mon e-mail et mon site web dans le navigateur pour mon prochain commentaire. 



