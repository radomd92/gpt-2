MIARINARIVO : KAMIAO NIVARINA AN-KADY, OLONA ROA MATY TSY TRA-DRANO – MIDI MADAGASIKARA

Nitrangana lozam-pifamoivoizana indray, tany Miarinarivo Itasy, ny talata lasa teo. Kamiao 
Benz iray avy ao Miarinarivo ho any Mahasolo no voalaza fa nivarina tany amin’ny hantsana ka nahafaty 
roa teo no eo. Tao Manaingazipo, PK 08+800, fokontany Ankonabe, Kaominina ambanivohitra Analavory, 
ny tamin’ny 8 ora alina tany ho any no nitrangan’ny loza. Olona roa hafa ihany koa no naratra mafy 
ankoatra an’ireo izay maty. Marihina ihany koa, fa nitsoaka avy hatrany ny mpamily an’ilay kamiao 
loza. Ny fokonolona nanatri-maso ny loza no nitatitra ireo naratra teny amin’ny hopitaly Itasy 
ary teny amin’ny tranompaty ny maty. Efa tonga teny an-toerana nanao ny « constat » ihany koa ny polisy 
Analavory ary efa eo am-pelatanan’izy ireo ny raharaha. Misokatra arak’izany ny fanadihadiana 
efa mandeha ny famotorana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

