SAMIA MANDRAY ANDRAIKITRA... • AORAHA

Miarahaba antsika mpamaky ny gazety Ao Raha. Tena mampiteny ny moana ny haratsin’ny lalana eto 
Asa na mahita azy ireny ireo tompon’andraikitra fa dia tsy misy tsy mikaikaika ny rehetra. Mifanilikilika 
eo ny rehetra dia tsy fantatra intsony hoe »iza no manao inona? ». 

Tsy misy faritra tsy ahitana lalana simba eto an-drenivohitra, koa tsy mahagaga noho izany raha 
ny lalana rehetra koa ny fitohanan’ny fifamoivoizana. 

Tsy maintsy miala adiny roa na telo mialoha ny ora hovonjena ny rehetra raha tiana ny ho tonga ara-potoana. 
kajikajiana noho izany ny fatiantoka ho an’ny isam-batan’olona noho io fotoana very be loatra 
ny fitohanan’ny fifamoivoizana io. 

Tsy maintsy mandady mantsy ny fiara vao tafidina ao anatin’ ny lavaka be tahaka ireny dobo filomanosana 
raha tsy hilaza afa-tsy ny etsy Ambodivona manoloana ny tobim-piantsonan’ny taksiborosy. Eny 
indray ny sisin’ny arabe vao notsindriana tara dia efa ahitana lavaka be noho ny orana ihany. Mahavariana 
asa na mba misy manam-pahefana mandalo amin’ny lalambe eto an-drenivohitra, na mitampi-maso 
zareo mandalo eo, fa dia ratsy dia ratsy tsy mendrika ny ho lalana ho an’ny renivohitr’i Madagasikara 
misy. 

Sao dia tsy mandoa hetra kosa anefa aloha isika valalabemandry, ka tsy misy ny vola hokirakirain’ 
Fanjakana hikojakojana ireny fotodrafitrasa ireny. 

Tokony ho fitia mifamaly manko ny raharaha, fa raha tsy izany tsy hisy zava-banona. Entanina noho 
ny tsirairay mba samy handray ny andraikitra tandrify azy avy, na ny mpitondra na ny vahoaka tsy 


Etsy andanin’izany rehetra izany anefa dia tsy azo odian-tsy hita koa ny resaka kolikoly izay fositra 
ny asa fampandrosoana. 

Maro amin’ireo lalana nasiam-panamboarana no tsy maharitra volana vitsivitsy akory dia miverina 
amin’ny haratsiny teo aloha, na ratsiratsy kokoa noho ny teo aza. Ny anton’izany dia noho ny kiantranoantrano 
tolotra omen’ireo orinasa mpanamboatra lalana, ka atao zara fa vita ilay asa, fa ny tombontsoa 
no midangana. 

Raha mbola izany no mitohy, na dia hanao lalana isan-telo volana aza isika tsy hahita lalana tsara 
Noho izany tokony hisy fanaraha-maso hentitra sy antoka ataon’ireo mpanamboatra ny lalana fa 
tsy izany dia toy izao foana no iainantsika ary tsy hisy fampandrosoana ho vanona izany eo! 

Ranorovololona, Ambatomainty 









Enregistrer mon nom, mon e-mail et mon site web dans le navigateur pour mon prochain commentaire. 



