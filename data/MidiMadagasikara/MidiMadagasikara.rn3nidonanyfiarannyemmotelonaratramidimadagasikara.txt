RN3 : NIDONA NY FIARAN’NY EMMO, TELO NARATRA – MIDI MADAGASIKARA

Zandary mpiana-draharaha telo no naratra vokatr’ity lozam-pifamoivoizana ity. Nivoaka ny làlana 
namantana tany amin’ny dongona ny fiaran’ny Emmo: izay nitondra zandary maromaro saika hanamafy 
naman’izy ireo tany amin’ny “poste avancé” Ambohidratrimo. Potika ihany koa ny lohan’ilay fiara 
mataho-dàlana ary voatery notarihina nandeha tany Ambohidratrimo. Raha araka ny vaovao nampitaina 
dia efa afaka nody ny roa tamin’ireo zandary rehefa avy nentina teny amin’ny toeram-pitsaboana. 
tsiahivina dia vao afak’omaly ihany koa no nisy fiara nitondra mpitandro filaminana, ny marimarina 
zandary avy nanome voninahitra lanonana manan-kaja no nidona tetsy Fort-Duschene, ka nandratra 
olony sy ny olona tao anatin’ny fiara nifandona taminy. 






















