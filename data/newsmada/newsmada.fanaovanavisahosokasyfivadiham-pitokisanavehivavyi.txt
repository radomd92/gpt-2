FANAOVANA VISA HOSOKA SY FIVADIHAM-PITOKISANA : VEHIVAVY IRAY MPIASAM-PANJAKANA SY OLONA 11 NIAKATRA FITSARANA | NEWSMADA

Par Taratra sur 14/01/2016 

Misy ny hosoka amin’ireny sampandraharam-panjakana ireny. Vazaha iray no lasibatra tamin’ny 
visa hosoka. Olona 12 niakatra fampanoavana tamin’izany. 

Vehivavy iray tompon’andraikitra amin’ny sampandraharaham-panjakana any Antsirabe, voalaza 
nanao hosoka tamin’ny fanamboarana visa sy nivadiham-pitokisana, niakatra fitsarana, teny 
fampanoavana omaly. Naverina natao fanadihadiana teny amin’ny zandary Fiadanana io ramatoa 
sy olona 11 hafa omaly ihany, ary hitohy anio ny fanadihadian’ny fitsarana. 

Araka ny fanazavana azo, notorina teratany vahiny iray monina any Antsirabe izy io noho ny fanaovana 
sy fisolokiana. “Efa ho lany ny visa an’ilay vazaha ka nanavao izany izy. Tany Antsirabe tao amin’ny 
misahana izany no nanantona ka ilay ramatoa io no nikarakara izany. Nakany vola tamina Euros sy 
Malagasy ilay vazaha ho sandan’izany”, hoy ny fanazavana. Rehefa teny am-pelatanan’ilay vazaha 
ilay visa vao hita fa misy hosoka io. “Nentina teny amin’ny minisiteran’ny atitany nohamarinina 
visa ka hita fa hosoka. Visa ana karana natao “scanner” no nomena ilay vazaha. Nametraka fitoriana 
hatrany izahay”, hoy ny fianakaviana. Nandray an-tanana ny raharaha ny zandary eny Fiadanana, 
nampiantsoina tany Antsirabe ilay ramatoa tompon’andraikitra io. Tsy nipoitra izy fa nitsoaka 
voasambotra teny Ivato ny zoma hifoha asabotsy tokony ho tamin’ny 1 ora maraina teo. Notanana eny 
izy io, ary voalaza fa nanonona anarana tompon’andraikitra maromaro tao amin’ny minisiteran’ny 
Fantatra anefa fa efa tamin’ny volana febroary tamin’ny taon-dasa no tsy niasa ao amin’ny minisitera 
ireo voatondro. Mbola mitohy, noho izany, ny fanadihadiana momba ity fanaovana hosoka visa eo 
sampandraharaham-panjakana ity. 



Les commentaires sont fermées. 

