BONGOLAVA – ALAOTRA : OLONA DIMY MATY, 12 LASAN’NY DAHALO TAKALONAINA – MIDI MADAGASIKARA

Manjaka indray ny asan-dahalo. Ny faran’ny herinandro lasa teo, olona dimy no maty tany Tsiroanomandidy, 
eo amin’ny 300 mahery eo kosa no lasa. Tany Andilamena, olona 12 no nentin’izy ireo natao takalonaina, 
omby 230 no lasan’izy ireo. 

Tsy any Atsimon’ny Nosy, tsy aty am-povoan-tany fa dia mandravarava indray ny dahalo, am-polony 
mirongo basy. Miverina miha-mafampana indray ireo faritra nalaza tamin’ity resaka ity. Eny miitatra 
amin’ireo faritra tsy mbola nanjakan’izany mihitsy aza izany ankehitriny. Fantatra mantsy fa 
fanafihan-dahalo niampy fangalana an-keriny tao amin’ny Maroantovo, kaomina Tanananifololahy, 
amin’ny distrika Andilamena, ny zoma maraina lasa teo. Dahalo teo amin’ny 30 lahy, nirongo basy 
zava-maranitra no tonga nanafika tao an-tanana. Tsy nisy ny aina nafoy, na izany aza, olona 12 no 
ireo natao takalonaina, nanampy ireo omby 250 lasan’ireto olon-dratsy. Niditra an-tsehatra 
hatrany ny kaompanian’ny zandary any an-toerana. Raikitra ny fifanjevoana tamin’ireo malaso. 
tamin’izany ireo takalonaina. Tafaverina ihany koa ny omby. Tafaporitsaka kosa tetsy andanin’izay 
dahalo. 

Fa nahery vaika ihany koa ny fanafihan-dahalo tany amin’iny faritra Bongolava iny. Tany Bemahatazana 
alarobia lasa teo ka nahazoan’ireo malaso omby 130. Saingy rehefa nanara-dia ny zandary sy ny miaramila 
azo avokoa ireo omby. Dahalo roa kosa no maty. Fa ankoatr’izay nisehoana fanafihan-dahalo tao 
fokontany Mahatsinjo, kaominina Fierenana, any amin’iny distrika Tsiroanomandidy iny, ny alakamisy 
teo. Vokany, olona dimy matin’ireo dahalo, omby 300 mahery any kosa no lasan’izy ireo. Nanara-dia 
hatrany ireo zandary tao Mahatsinjo. Kanefa tratran’ny be no ho vitsy avy hatrany izy ireo. Dimy 
mantsy ireto mpitandro filaminana, raha nahatratra hatrany amin’ny 80 mirongo basy any ireo dahalo. 
araka ireto mpanara-dia ka tafalatsaka tao anatin’ny fandrik’ireo malaso. Avotra sy tafavoaka 
aman-tsara avokoa anefa izy ireo, raha ny fampitam-baovao hatrany. Saingy, raha ny loharanom-baovao 
dia nisy fitaovam-piadiana teny amin’izy ireo lasan’ireo olon-dratsy. Taorian’izay dia fantatra 
zandary 25 ny avy ao amin’ny kaompania any an-toerana hanara-dia. Nisy ihany koa kômandô 20 avy 
an-drenivohitra nalefa hanampy azy ireo. Hatreto dia fantatra fa mbola eo am-panarahan-dia ireto 
ireto zandary ireto. Marihana fa mizotra miankandrefana mahazo ny faritra Menabe iny ny dian’omby. 
nisy kosa ny omby 70 azo teny am-pelan-tanan’ireo olon-dratsy. Fantatra ihany koa fa nidina tany 
mihitsy nizaha ifotony ny zava-misy ny Kômandin’ny fari-piadidin’ny zandary eto Antananarivo, 
Jly Florens Rakotomahanina. 




















