ADY AMIN'NY FAKANA AN-KERINY :: MISEDRA TSY FAHAMPIANA MPITANDRO FILAMINANA ILAY SAMPANA MANOKANA • AORAHA

Taorian’ny fampidirana am-ponja vonjimaika ireo zandary miisa efatra sy pôlisy miisa telo miasa 
anivon’ilay Sampana mpanao famotorana iraisana momba ny fakàna an-keriny na ny « Cellule mixte 
» (CME), andro vitsy lasa izay, dia mandringa ity sampana iray iarahan’ny mpitandro filaminana, 
mpitsara, ny mpandraharaha amin’ny finday ary ny Fikambanan’ny Karàna mizaka ny zom-pirenena 
miasa amin’ny ady atao amin’ny mpaka an-keriny ity. Misy mihevitra fa antony mampi­rongatra ny 
an-keriny nihatra tamina Karàna roa farany teo io toe-javatra io. 

“Tsy misy pôlisy intsony ao amin’ilay CME rehefa rai­kitra ny fanenjehana momba ny ahiahina kolikoly. 
tamin’ireo mpikambana hafa ihany koa no nisintona ny fiara tsy mataho-dalana nampiasaina tao. 
kosa ny fiaraha-miasa amin’ireo mpiara-mikatroka sasany”, hoy ny loharanom-baovao iray. 

Navalin’ny jeneraly Botou Estelin, tale misahana ny fandikan-keloka eo anivon’ny fibaikoana 
Zandarimaria, izay mitarika ny CME anefa fa “manohy ny asa hatrany izy ireo miaraka amin’izay zava-misy 
am-pelantanany”. Momba ireo fakàna an-keriny teto an-drenivohitra dia nambarany fa “tsy manam-baovao 
fakàna an-keriny roa nisesy tato anatin’ ny herinandro ry zareo”. 

Marihina fa voarohirohy tamin’ny fakàna vola enina tapitrisa ariary tamin’olona iray voasaringotra 
raharaha fakàna an-keriny ireo pôlisy telo sy zandary efatra miasa ao amin’ity sampana manokana 
Naiditra am-ponja vonjimaika izy fito lahy ireo, rehefa avy natolotra ny Fitsarana mano­kana 
ny ady amin’ ny kolikoly na ny PAC, herinandro vitsy lasa izay. 

Misy manamboninahitra kapiteny zandary ny iray tamin’izy ireo, isan’ny tompon’andraikitra 
amin’ ny CME. Noho ireo zava-misy ireo dia toa manararaotra ireo jiolahy mpaka an-keriny. Vao tamin’ny 
novambra lasa teo no nalain’ny jiolahy ny tale jeneralin’ny Makiplast. Tsy mbola nahomby ny vokatry 
fikarohana azy. Efa lasan’ ireo mpanao ratsy ihany koa ny tale jeneralin’ny Akoor Digue, afak’omaly, 
Androhibe. 









Enregistrer mon nom, mon e-mail et mon site web dans le navigateur pour mon prochain commentaire. 



