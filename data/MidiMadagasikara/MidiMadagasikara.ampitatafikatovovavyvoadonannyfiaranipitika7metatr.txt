AMPITATAFIKA : TOVOVAVY VOADONAN’NY FIARA, NIPITIKA 7 METATRA – MIDI MADAGASIKARA

Nitrangana lozam-pifamoivoizana mahatsiravina indray teny Ampitatafika ny talata hariva lasa 
Tovovavy iray vao 16 taona monja no maty nodomin’ny fiara Mercedes-Benz iray mpanatitra vola. 
ny tamin’ny telo ora sy fahefany hariva tany ho any, teny amin’ny làlam-pirenena voalohany PK 10+200 
amin’ny fokontany Malaza, no nitrangan’ny loza. Raha ny tatitra voaray avy amin’ny mpitandro 
filaminana dia voalaza fa handeha hiankandrefana ilay fiara raha nandeha niampita kosa ilay tovovavy. 
fa mbola teny amin’ny sisin-dàlana no nahavoadona ilay tovovavy. Noho ny hamafin’ny dona nahazo 
anefa dia nipitika lavitra dia lavitra ity farany ary tsy nijanona raha tsy efa fito metatra niala 
teo amin’ny sisin’arabe nisy azy. Naratra mafy tokoa ilay tovovavy noho izany. Nifanentana nitondra 
teny amin’ny hopitaly avokoa ireo fokonolona nanatri-maso saingy rehefa tonga teny dia tsy tàna 
ny ainy. Ireo mpiasa tao anatin’ilay fiara nahavanon-doza kosa tetsy andaniny dia voatery niantso 
hafa namindrana ireo vola nentiny. Najanona nanaovana “constat” mantsy ilay fiara nahavanon-doza 
tsy azo nampiasaina intsony. Efa natolotra ny fianakaviana ny razana. Ny zandary ao Faliarivo 
no miandraikitra ny fanaovana famotorana ny mpamily sy ny olona sasany tao anatin’ilay fiara nahavanon-doza. 



Ka rehefa hitanao hoe BRINKS, na rehefa miampita @ ankapobeny dia mba mailo. Na priorite na tsy priorite 
ny aina lahitokana. 

tena marina izany , misy dépité mihevitr’azy ho manam-pahefana koa ka misetrasetra. Raha ny marina 
mpiasam-bahoaka ny dépité 

tsy manana droit de priorité ireny Brink’s ireny ! NY fiarana chef d’institution sy ny ambulance no manana droit an’izany! 

Ireny chauffeurs BRINKS ireny dia misetrasetra , mihevitra azy ho véhicule prioritaire toy ireo 
sasan-tsasany 


















