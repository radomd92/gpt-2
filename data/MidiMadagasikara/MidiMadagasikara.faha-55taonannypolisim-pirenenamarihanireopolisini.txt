FAHA-55 TAONAN’ NY POLISIM-PIRENENA : MARIHAN’IREO POLISIN’I TOAMASINA AMIN’NY LALAO ARA-PANATANJAHAN-TENA… – MIDI MADAGASIKARA

Taorian’ny fotoam-pivavahana sy lanonana tsotra nanombohan’ireo polisim-pirenena ny fankalazana 
faha-55 taona nisian’izy ireo taorian’ny niverenan’ny fahaleovan-tena, dia lalao ara-panatanjahantena 
sampan-draharaha samy hafa eo anivon’ny polisy Toamasina no ataon’izy ireo manomboka izao, izay 
tamin’ny lalao basket-ball izany, omaly alahady. 

Nanokatra ny lalao ara-panatanjahantena omaly ity ny teo anivon’ny “police centrale” sy ny “fond 
de la police”, izay nandresen’itsy voalohany tamin’ny isa 73 noho ny 44. Nomarihan’ny tale provesialin’ny 
ao Toamasina, Jly Lie, tamin’ny alalan’ny kaomisera Razafindahy Manitra nitondra teny, fa atao 
fiarahana milalao sy mifaninana izao mba hisian’ny fifandraisana am-po sy fifankahafatarana 
mba ho fialana kely amin’ny asa ao anatin’ny fialamboly ho an’ny polisy no antony. Tsy ireo polisy 
an-tampon-tananan’i Toamasina ihany no hanao izao lalao izao, fa ho avy ihany koa ireo polisy avy 
distrika ao anatin’ny faritan’i Toamasina rehetra; ka afaka misafidy amin’ny lalao basket-ball, 
kitra, hazakazaka ireo sampan-tserivisin’ny polisy rehetra. 

Ireo mandrombaka ny amboara amin’izao lalao izao no hisolo tena ny faritanin’i Toamasina eo amin’ny 
nasionaly. Ny 30 septambra ho avy izao vao tena ho feno 55 taona ny nisian’ny polisim-pirenena… 




















