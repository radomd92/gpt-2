VONO OLONA TANY TSIROANOMANDIDY : TSY HANAIKY MORA NY FIANAKAVIANA – MIDI MADAGASIKARA

Nanao valandresaka ho an’ny mpanao gazety omaly, teny Andrefanambohijanahary ny fianakavian’i 
Jean, izay fantatra fa maty notifirin’ny miaramila tany amin’ny faritry Tsiroanomandidy. Nilaza 
ireto fianakaviana ireto, fa eo anatrehan’ny tsy fandraisana andraikitra ataon’ny fanjakana 
ho entin’izy ireo amin’ny sehetra ambonimbony kokoa ny raharaha. Ny any an-toerana mantsy, araka 
filazan’izy ireo, dia efa nanao ny andraikitra manandrify azy ny ao amin’ny fitsarana sy ny mpitandro 
tokony hanao ny fanadihadiana. Araka ny filazan’ireo fianakaviana anefa, hatramin’izao dia 
misy ny handraikitra raisin’ny avy ao amin’ny lehibe mifehy ilay navanona ny famonoana. Miandry 
ry zareo amin’izao fotoana izao satria mahita fa mitady ho very momoka fotsiny ny raharaha. Ity 
namoy ny ainy ity, araka ny filazan’ireo fianakaviana hatrany, dia tsy olon-dratsy fa nanana ny 
izy azy tany an-toerana. Tsy mbola mazava amin’izy ireo araka izany ny antony namonoana azy. Etsy 
moa, vao tsy ela akory izay fa andro vitsy lasa, nisy olona dimy ihany koa maty voatifitra tany an-toerana. 
fa saika mitovy amin’ny fandehan-draharaha tamin’ilay famonoana niseho teo aloha izy ity ary 
tsy misy ny fandraisana handraikitra dia tsy hanaika mora izany zavatra izany ry zareo. 




















