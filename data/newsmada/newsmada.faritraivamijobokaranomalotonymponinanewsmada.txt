FARITRA IVA: MIJOBOKA RANO MALOTO NY MPONINA | NEWSMADA

Par Taratra sur 15/01/2019 

Nijoy ny orana, ny faran’ny herinandro teo, teto Antananarivo. Nampiakatra sahady ny rano maloto 
nampiandrona ny rano teny amin’ny faritra iva izany. Anisan’ny tena lasibatra ny etsy Ambodin’Isotry 
Andavamamba ary iny Behoririka sy Antanimena iny. 

Ny eny Andavamamba mihazo an’Ilanivato, miandrona ny rano maloto hatramin’izao. Tsy misy ivoahana 
rano io fa voatohan’ny fanorenana tranobe miezinezina ny lakandrano ivoahan’ny rano. 

Mijoboka ao anaty rano maloto ireo mpianatra sy mpiasa mipetraka manodidina an’iny toerana iny. 
maimbo no maloto ny rano ary tafakatra eny amin’ny arabe ny tsikafona sy ny bibin-drano. 

Mikarama mitaona ireo olona tsy maintsy mandalo eo ny sarety. Mirefy 100m ny arabe fefiky ny rano 
Mandoa 200 Ar isan’olona ireo rehetra tsy maintsy mandeha izany sarety izany. 

Vao manomboka ny orana izao, mitaraina amin’ny tompon’andraikitra ny mponina mba hitady vahaolana. 



Les commentaires sont fermées. 

