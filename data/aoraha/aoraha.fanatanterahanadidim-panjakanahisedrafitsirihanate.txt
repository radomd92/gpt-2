FANATANTERAHANA DIDIM-PANJAKANA :: HISEDRA FITSIRIHANA TEKNIKA AVOKOA IREO FIARAM-PANJAKANA • AORAHA

Fitondrana tsara tantana. Nilatsaka ny baiko nandritra ny Filankevitry ny governemanta, tamin’ny 
18 septambra lasa teo, fa: “ny fiarakodiam-panjakana rehetra dia tsy maintsy atao fitsirihana 
avokoa manomboka amin’ny 15 novambra ho avy izao”. Miantso ireo tompon’andraiki-panjakana rehetra, 
izany, ny avy amin’ny Foibem-pitondran’ny fitsirihana ara-teknika ny fiara, eny Alarobia, mba 
azy ireo amin’ny fandaminana ny fotoana hirosoana amin’io fanaovana fitsirihana ny fiarakodim-panjakana 


Tsy ho isan’ireo vokasika amin’ity fanaovana fitsirihana ity kosa, araka ny voalazan’ny didim-panjakana, 
fiara ampiasain’ny Tafika sy ny Zandarimaria noho izy ireo izay efa manana laharana manokana mampiavaka 
amin’ny fiaram-panjakana. Noho ny fitarainan’ny olona maro, izay tra-doza tamin’ny fiaram-panjakana 
tsy misy na iray aza taratasy momba ny fiara, toy ny fitsirihana ara-teknika sy ny taratasy fiantohana, 
fantatra fa antony nahatonga an’izao fanapahan-kevitra izao. 

Mbola nanamafy ihany koa ireo avy amin’ny Foibe fitsarana fiarakodia fa: “ny fitaratra eo anoloana 
ny fitaratra roa eo an-daniny sy an-kilan’ny seza misy ny mpamily no tsy maintsy fitaratra mangarahara 
an’ny fiara rehetra mifamoivoy manerana ny Nosy ankoatra ny fiarakodian’ireo manampahefana 
voafaritry ny lalàna”. 









Enregistrer mon nom, mon e-mail et mon site web dans le navigateur pour mon prochain commentaire. 



