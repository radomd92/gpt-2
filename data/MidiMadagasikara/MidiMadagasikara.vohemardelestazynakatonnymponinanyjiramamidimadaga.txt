VOHEMAR : DELESTAZY, NAKATON’NY MPONINA NY JIRAMA – MIDI MADAGASIKARA

Nisahotaka ny tao Vohemar omaly maraina. Nirohotra nihazo ny biraon’ny Jirama ny vahoaka mba haneho 
tsy fahafaliany amin’ny delestazy lavareny tsy mety voavaha any an-toerana. Araka ny vaovao, 
ny vahoaka satria tato anatin’ny roa volana dia zara raha mandeha ny jiro. Misy tanàna sasany aza, 
raha mahazo izany indray mandeha isan-kerinandro. Nanapa-kevitra ary ny vahoaka rehefa avy nivory 
hanidy ny birao sy ny toby famokarana herinaratry ny Jirama, ny maraina tamin’ny 7 ora. 

Rehefa nahita ny vahoaka nirohotra hiditra ao amin’ny birao ny mpiasa dia nitsoaka. Nofantsihin’ny 
avy eo ny birao. Nikoropaka noho izany ny manam-pahefana tany an-toerana, izay notarihan’ny lehiben’ny 
Randrianaivo John sy ireo lehiben’ny mpitandro ny filaminana ka nirotsaka an-tsehatra nanelanelana 
tsy hitaran’ity hetsika ity any amin’ny doro trano sy ny fandrobana. 

Nisy araka izany ny fifanazavana, ka nandritra izany no nilazan’ny teo anivon’ny Jirama fa misy 
simba ka efa amboarina izany ary ho vita tsy ho ela, saingy tsy maintsy mbola ho tapaka adiny roa hatrany 
jiro amin’ny fotoana mahabe mampiasa izany. Tsy nanaiky izany ny vahoaka, ary nitaky ny fialan’ny 
Jirama Vohémar, Ndrianavy Hyacinthe. 

Niezaka nanelanelana hatrany ny lehiben’ny distrika ka nanome fe-potoana ny Jirama hamahana 
olana. Koa niantso ny Vahoaka ny tenany mba ho tony sy hanam-paharetana. Rahefa izany dia afaka 
ihany ireo birao voafantsika ka nitohy ny asan’ny orinasa. 

Nahagaga ny mponina anefa fa taorian’izay hetsika fanairana izay, ny mitatao vovonana ihany dia 
nirehitra ny jiro. Hetsika fanairana izay tokony hanaitra sahady an’ilay Tale jeneraly vaovao, 
omaly tamin’ny Filankevitry ny minisitra hitantana ity orinasam-panjakana ity manomboka izao. 




















