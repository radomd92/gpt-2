ANOSIBE  : NANDRARAKA FANAFODY MOKA NY CUA | NEWSMADA

Par Taratra sur 26/08/2016 

Nandraraka fanafody famonoana moka sy bibikely ny kaominina Antananarivo-Renivohitra Haharitra 
ny hetsika manerana ny boriborintany enina izay nosantarina tamin’ny fomba ofisialy teny amin’ny 
fahefatra, afakomaly. Nitarika ny asa ny délegué au maire, Ratsisetraina David Aimé, izay nisolo 
ny ben’ny Tanànan’Antananarivo. 

Nahazo tombontsoa tamin’ny fandrarahana fanafody ny secteur fahatelo, iray amin’ireo efatra 
anatin’ny fokontany Anosibe-Andrefana I, misy mponina 9 947. 

Asa tanterahina ny famonoana ny moka sy karazana bibikely anaty lobolobo sy manodidina ny tanàna, 
ny famonoana ireo mikraoba any anaty tatatra sy lakandrano ary lavapiringa. Haharitra enina andro 
hetsika ao anivon’ny boriborintany fahefatra. Nitohy teny amin’ny fokontany Mandrangobato 
omaly, ary eny Anosizato Atsinanana I ny anio, raha eny Ampangabe-Anjanakinifolo ny alatsinainy 
avy izao. Ao Ankaditoho-Marohoho ny talata, ary faranana eny Anosimahavelona. Anisan’ny laharam-pahamehana 
an’ny ben’ny Tanàna, Ravalomanana Lalao, ny fiahiana ny mponina eo amin’ny lafiny ara-pahasalamana 
fahadiovana. 



Les commentaires sont fermées. 

