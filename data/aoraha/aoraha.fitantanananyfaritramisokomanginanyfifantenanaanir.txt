FITANTANANA NY FARITRA :: MISOKO MANGINA NY FIFANTENANA AN’IREO GOVERNORA VAOVAO • AORAHA

Mandalo sivana. Araka ny fantatra dia efa mby eo amin’ny fandraisana an’ireo kandidà mety hisitraka 
toeran’ ny governora hitantana an’ireo faritra telo amby roapolo eto Madagasikara ny Filohan’ny 
Rajoelina Andry. Voalaza fa efa herinandro teo ho eo izay no niatrika an’ izay karazana fanadinana 
ireo kandidà ireo. 

Fantatra ihany koa anefa fa « tsy eo amin’ny lafiny ara-pahaizana na ara- traikefa ihany no anadinana 
ireo ». « Fantarina ihany koa, ohatra, ny fitondran-tenan’ireo kandidà ireo eny amin’ny fiaraha-monina 
Olona madio, araka izany, no tokony hiandraikitra an’izany toerana izany», hoy ny loharanom-baovao 
manaraka akaiky ny raharaha. 

Araka ny fantatra dia maromaro ireto kandidà mandalo sivana eo imason’ ny Filoham-pirenena ireto. 
mbola fantatra aloha hatreto ireo mety hitana io toerana eo amin’ ny fitantana ny faritra io. Voalaza 
fa: « tombony ho an’ireo kandidà ireo ny fananana traikefa sy ny fahaiza-mitanana ». Mety tsy ho 
mifantoka amina lafiny pôlitika izany no ataon’ny Filohan’ny Repoblika fa hiankina misimisy 
amin’ny lafiny teknika. 



Araka izany, isan’ny antony iray somary mampi- tarazoka ny fanendrena an’ireo governora miisa 
amby roapolo ireo izay fisiana sivana miendrika fanadinana izay. Voalaza fa efa an-jatony ireo 
maniry ny ho lasa governora hitantana ny faritra misy azy. Sarotra araka izany ny fifantenana , 
fa eo amin’ny fanadihadiana mikasika ny fitondran-tenan’ireo kandidà ireo. 

Ny faran’ny herinandro lasa teo no efa nilaza ny minisitry ny Atitany sy ny fitsinjaram-pahefana, 
Tiana fa: « efa ho ato ho ato izany fanendrena an’ireo governora izany ». Efa tamin’ny herinandro 
teo ihany koa no niandrasana an’izay fanendrena izay, saingy , araka ny fantatra dia sarotiny eo 
fifantenana an’ireo izay governora hiara-hiasa aminy ny Filoham-pirenena. 









Enregistrer mon nom, mon e-mail et mon site web dans le navigateur pour mon prochain commentaire. 



