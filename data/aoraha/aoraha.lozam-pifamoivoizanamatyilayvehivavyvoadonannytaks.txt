LOZAM-PIFAMOIVOIZANA :: MATY ILAY VEHIVAVY VOADONAN’NY TAKSIBE TSY NISY FITSIRIHANA TEKNIKA • AORAHA

Namoy ny ainy, andro vitsy lasa izay, ny vehivavy iray naratra mafy voadonan’ ny fiara taksibe iray, 
Tsarasaotra, tamin’ny alahady 22 septambra lasa teo. Mbola tsaboina any amin’ny hopitaly ireo 
roa hafa naratra. 

Naiditra am-ponja avy hatrany ilay mpamily taorian’ ny nanolorana azy ny Fitsara­na, afak’omaly. 
tsy mahazo mandeha satria tsy misy taratasy manamarina ny fahavitan’ny fitsirihana teknika io 
io”, hoy ny avy amin’ny Foibe fitsa­rana fiarakodia na ny Dgsr. 

“Misy fitaovana manara­ka ny teknôlôjia ato aminay ahafantarana ny momba ny fiara rehetra manerana 
Nosy nandalo fitsirihana teknika. Na taiza na taiza ni­tsarana ny fiara iray dia hita avy hatrany 
amin’ny sampan’ny Foibe fitsarana fiarakodia rehetra. Io fiara taksibe tra-doza, teny Tsarasaotra, 
rehefa nojerena dia hita fa tamin’ny 13 septambra lasa teo no nitsarana ara-teknika azy, teny Ivato. 
dia efa hita fa mifatotra fingotra ny “rotule” an’ilay fiara ka tsy lany fitsirihana ny fiara”, 
ny fanazavan’ny kolonely Rasambomanana Yvon, talen’ ny hetsika eny an-dalam-be ao amin’ny Dgsr. 

Rehefa nitranga io loza teny Tsarasaotra io dia nisy naka sary ilay fiara sy io kojakoja ao amin’ny 
mifatotra io. Hitan’ny Dgsr io fampitana vaovao tamin’ny pejy “Facebook” io. Voaporofo tokoa 
nisy tsy fahatomombana ilay fiara saingy mbola nentin’io mpamily io ihany. 

“Miantso ny olona rehetra izahay. Aoka mba tsy hitondra fiara intsony rehefa tsy mahazo ny fahazoan-dalana 
amin’ny fitsirihana teknika. Amboarina ny tsy fahatomombanana amin’ilay fiara dia entina miverina 
aminay tsaraina ilay fiara. Tsy misy vola aloa amin’izany. Raha misy mahatsikaritra tsy fahatomombanana 
fiara mandeha eny amin’ ny arabe dia aoka hampandre anay ato amimn’ny Dgsr avy hatrany na handefa 
pejy Facebook Dgsr Mada”, hoy hatrany io tompon’andraikitra io. 











Enregistrer mon nom, mon e-mail et mon site web dans le navigateur pour mon prochain commentaire. 



