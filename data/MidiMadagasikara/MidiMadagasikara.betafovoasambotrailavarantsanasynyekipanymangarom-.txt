BETAFO : VOASAMBOTRA I LAVARANTSANA SY NY EKIPANY MANGAROM-PAOSY – MIDI MADAGASIKARA

Natolotra ny Fampanoavana omaly alarobia 5 novambra i Lavarantsana sy ny ekipany, miandry ny fitsarana 


Tany Befato ity jiolahy rain-dahiny amin’ny harom-paosy sy sinto-mahery ity no tratra. Azo lazaina 
efa manana traikefa ihany ranamana amin’ny asa ratsiny, fa raha ny fanazavana dia efa mananika 
faha 50 taonany ralehilahy ankehitriny. Tsy dia miditra an-tsehatra loatra intsony izy amin’ity 
ratsy ity fa ireo ekipany no ampiasainy matetika. Voalaza fa mitety kaominina any ambanivohitra 
ry zalahy ireto amin’ity fangaronam-paosin’olona ity. Tany Betafo izy sy ny ekipany tamin’ny 
lasa teo, tsenan’i Betafo mantsy io andro io. Efa maro ireo polisy mahafantatra azy tsara avy eto 
sy avy ao Betafo ka nisy ny fanaraha-maso azy nandritra io fotoana io. Noraisim-potsiny i Lavarantsana 
tariny tao Befato, nandritra ny tsena. Tsy vao sambany no nahatratrarana tontakely toy izao tao 
raha ny fanazana nomen’ny kaomisera Seraly Hercule, fa metetika no ahitam-bokany ny fisafoana 
polisy isaky ny tsena. 



