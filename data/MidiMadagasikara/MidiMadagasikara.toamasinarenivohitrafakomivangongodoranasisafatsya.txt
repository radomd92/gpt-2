TOAMASINA RENIVOHITRA : FAKO MIVANGONGO, DORANA SISA FA TSY AFAKY NY KAOMININA INTSONY – MIDI MADAGASIKARA

Sahirana ara-bola ny kaominin’i Toamasina, hany ka mivangongo ny fako eran’ny tanàna. Isany goavana 
ny amin’ireo tsena lehibe 5 eto Toamasina: Bazary kely, Bazary tranon-jiro sy Bazary may Ankirihiry, 
Manangareza, ary bazary Ambolomadinika. 

Ny tena olana dia ity fako maro mivangongo 300m miala ny Lapan’ny tanana, 50m miala ny sekoly katolika 
Joseph de Cluny” sy “Notre Dame de Lourdes”, 10m miala ny birao vaovaon’ ny boriborin-tany sy ny 
ny trano famakiam-bokin’ny kaominina, ary manodidina ireo tranom-barotra samy hafa ao Bazary 
ihany koa. Efa tsy afaka intsony ity fako be mivangongo ity, ka mazana dia doran’ireo mpiasan’ny 
izany mba handevona azy, izay miteraka fofona sy setroka be amin’ny mponina sy mpiasa manodidina 
izany. 

Ankoatra izany, dia fantatra anefa, fa 2 miliara ariary nampiana 1.5 miliara ariary ny vola na solika 
tamin’ny fanalana ny fako tamin’ity taona ity. Amin’ny teti-bola vaovao izay mbola ady be ny zava-misy 
ho fandaniana izay nanaovan’ny mpanolotsaina fivoriana tsy ara-potoana mihitsy; dia manodidina 
3 miliara ariary no hatokana amin’ny resaka fako eto Toamasina renivohitra. 




















