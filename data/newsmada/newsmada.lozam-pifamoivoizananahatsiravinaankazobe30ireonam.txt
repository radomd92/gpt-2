LOZAM-PIFAMOIVOIZANA NAHATSIRAVINA – ANKAZOBE: 30 IREO NAMOY AINY, 100 MAHERY NARATRA | NEWSMADA

Par Taratra sur 02/08/2017 

Hatramin’ny ora farany nanoratana halina, araka ny tarehimarika navoakan’ny fiadidiana ny Repoblika, 
no namoy ny ainy, 100 mahery ireo naratra, vokatr’ilay lozam-pifamoivoizana nahatsiravina, 
tao Ankazobe (RN 4), omaly alina. 

Nampihoronkoditra! Nitrangana lozam-piarakodia mahatsiravina namoizana ain’olona miisa 
sy olona naratra anjatony mahery tao amin’ny PK 72 kaominina ambanivohitra Ambohitromby distrikan’Ankazobe, 
alina tamin’ny misasakalina. Fiara Boeing iray misy rihana nitondra ireo tanora avy ao amin’ny 
Tanora Kristianina (STK) sy Sampana Mpanazava sy Tily (Sampati) avy ao amin’ny fiangonana FJKM 
Itasy saika hihazo an’i Mahajanga hamonjy ny zaikaben’ny Sampana Tanora Kristianina hatao any 
ireto niharam-boina ireto. Manodidina ny 140 eo ho eo ny isan’ireo olona nentin’ity boeing ity 
tamin’ny entan’ireo mpandeha. Vokatry ny olana teo amin’ny lafiny teknika no nahatonga ny loza, 
nivadika tany anaty hantsana 20 metatra ilay Boeing. ”Nitondra ireo tanora avy any Soavinandriana 
ity Boeing misy rihana ity. Niainga tao Ampefy tamin’ny 9 ora maraina omaly (afakomaly io) izahay 
nijanona tao Imerintsiatosika nanamboatra fiara. Tsy nahatafiditra vitesse ny mpamily sady 
rivotra ka nampihemotra ilay Boeing ka nivarina tany anaty hantsana. Nivadibadika inefatra ilay 
ka vao nivadika indroa dia nirehitra ny motera narahina afo nijoalajoala. Nipoaka kosa ny motera 
ny firehetana ka kila hotohoto tsy nisy noraisina intsony”, hoy ny pasitera Saholy mpitarika ireo 
STK Soavinandriana. 

Olona efatra maty teo noho eo raha miisa 85 kosa ireo naratra mafy ka nentina haingana teny amin’ny 
HJRA, saingy 83 ireo tonga teny amin’ny hopitaly araka ny antontan’isa nomen’ny mpitsabo. Namonjy 
hafa kosa ny olona roa hafa. Vokatry ny fahamaizana avokoa no nitarika ny fahafatesan’ny ankamaroan’ireo 
Tao koa ireo nentina tao amin’ny hopitalin’Ankazobe. Tao ambony rihan’ilay Boeing no tena nahitana 
marobe namoy ny ainy satria tsy nisy lalana nivoahana. 

Nanahirana ny fisokirana ireo niharam-boina… 

Potipotika tsy nisy noraisina sady lasa lavenona ilay fiara vokatry ny firehetana. Nirehitra 
tanety teo amin’ny manodidina ilay Boeing namoa-doza koa aza. Nampivarahontsana ny nahitana 
mpandeha kilan’ny afo ka tsy nisy namantarana azy intsony. Marobe ireo olona voatsindry tao ambany 
ka voatery notsofaina mihitsy ilay Boeing nisokirana azy ireo. 

”Tamin’ny 12 ora sy 50 mn omaly, miisa 14 ireo olona efa voasokitra tao ambany fiara, saingy mbola 
fatin’olona tavela ao ambanin’ity Boeing ity ka mitohy hatrany ny fisokirana ireo olona”, araka 
fanazavan’ny talen’ny fampiroboroboana ny fahasalamana, Rakotoarivony Manitra Hajanirina. 

Noraisin’ny fanjakana an-tanana kosa ny fikarakarana ireo niharam-boina tamin’ity lozam-piarakodia 
hatramin’ny fandevenana ireo namoy ny ainy. 



Les commentaires sont fermées. 

