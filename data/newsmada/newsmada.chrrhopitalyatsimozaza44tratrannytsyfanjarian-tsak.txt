CHRR HOPITALY ATSIMO: ZAZA 44 TRATRAN’NY TSY FANJARIAN-TSAKAFO MAHERY VAIKA | NEWSMADA

Par Taratra sur 07/07/2018 

Tao anatin’ny enim-bolana voalohany tamin’ity taona ity, 44 ny isan’ny zaza tratran’ny tsy fanjarian-tsakafo 
vaika, miseho amin’ny alalan’ny alofisaka sy alobotry ka raisina an-tanana ao amin’ny CHRR hopitaly 
Antsirabe I, araka ny fanazavan’ny tomponandraikitra ao amin’ny Creni, Rahantaniaina Josiane, 
teo Antsirabe. Azo ambara fa nihena ny taha raha mitaha tamin’ny taona 2016 ( nahatratra 171 ny zaza 
sy tamin’ny taon-dasa141. Manana toeram-pandraisana ny ankizy tratran’ny tsy fanjarian-tsakafo 
avokoa ny CSB 43, mandrafitra ny distrikan’Antsirabe I sy II ka voaray ara-potoana ny zaza voatily 
anivon’ny fokontany. Amin’ny zaza 44 niditra teny amin’ny hopitaly, 90% voan’ny alofisaka, 10% 
alobotry. Enim-bolana ka hatramin’ny 5 taona ny zaza notsaboina, mandritra ny sivy andro. Ronono 
sy fanafody sady sakafo ( avy amin’ny Uncef) miaraka no omena ny zaza ka manaraka dingana telo. Alefa 
ny fitsaboana eny anivon’ny Crenas eny amin’ny CSB ny zaza rehefa tafavoaka ny hopitaly. Mandritra 
fijanonany eo amin’ny hopitaly, ampianarina mikarakara sakafo ara-pahasalamana sy sahaza ny 
ny reny rehetra amin’ny vokatra misy eo an-toerana. Anisan’ny manana taha ambony amin’ny tsy fanjarian-tsakafo 
faritra Vakinankaratra , 65% na betsaka aza ny vokatry ny fambolena sy ny fiompiana ao aminy. « Anisan’ny 
ataon’ny mpanentana eny ifotony ny mampianatra ny vahoaka hanovaova ny foto-tsakafo sy ny laoka, 
ny eny amin’ny toby PNNC Seecaline », hoy Raveloharison Ambinintsoa (ONN). 



Les commentaires sont fermées. 

