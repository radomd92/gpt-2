MANGARIVOTRA – TOAMASINA : RAMATOA IRAY 30 TAONA MATY VOATIFITRA TEO AMBONY POSY… – MIDI MADAGASIKARA

Miverina indray ankehitriny ireo andian-jiolahy mitam-piadiana P.A mpitaingina Scooter eto 
raha tsy henoheno ny momba azy ireto tao taorian’ny volana jona. Ny alatsinainy tokony tamin’ny 
hariva, niara-nody nitaingina posy tamin’ny mpampiasa azy izay tera-tany karana. Nanafin’endrika 
anaty na aro loha ireto jiolahy, lasan’izy ireo vola 04 tapitrisa ariary nandritra izany. 

Loharanom-baovao. Nandritra ny fitohanan’ny lalana teo amin’ny tetezan’Ambalomadinika mifanandrify 
ny paositra no nitrangan’ny fanafihana. Tsy nisy nanampo ireo mpandalo rehetra raha tsy efa nipoaka 
basy, taorian’ny fisintonan’ireto jiolahy ilay ramatoa 30 taona teo ambonin’ny posy, ka nitifiran’izy 
azy teo amin’ny vavany izay nivoaka tao amin’ny hatony afara raha saika hiantso vonjy; avy hatrany 
nidaraboka tamin’ny tany izy, ny fahalasanan’ireo jiolahy vao namonjy azy ireo olona manodidina 
efa tsy tana ny ainy vao tonga teny amin’ny hopitaly tamin’ny 07ora hariva. Ny fanazavan’ny mpitandro 
filaminana no nahafantarana fa tsara loharanom-baovao ireto jiolahy ireto. Tsy naninona kosa 
mpampiasa azy na iray posy taminy aza nandritra izany. 

Mihantsy. Tsy ela fa vao nahazo antso ireo mpitandro ny filaminana dia tonga nijery sy nanao fanadiadiana 
resaka fanafihana mitam-piadiana ity. Avy hatrany dia nisy ihany koa ny fanarahan-dia nataon’izy 
ny lalana nitsoahan’ireto jiolahy araka ny fanazavana nomen’ireo nahita ny fanafihana, saingy 
tsy tratra intsony ireto andian-jiolahy ireto. Andian-jiolahy efatra izy ireto izay manao taingin-droa 
Scooter roa, ka ny andian’ny roa mpanara-maso ny manodidina, ny roa hafa kosa sady no mpitondra 
basy. “Tena fihantsiana atao amin’ny mpitandro ny filaminana izao. Hain’ireo andian-jiolahy 
fa manao ezaka hametrahana filaminam-bahoaka izahay. Nefa anjarany aloha izao fa tsy ho ela dia 
avy ny anjaranay…” hoy ireo mpitandro ny filaminana naneho ny heviny. 

Taorian’ity fanafihana mitam-piadiana tao Mangarivotra ny alatsinainy teo ity, dia nohamafisin’ny 
ny filaminana ny fisavana ireo Scooter mifamezivezy eto Toamasina. Nohenjanina ihany koa ny fanaraha-maso 
tanàna na andro, na hariva, na alina ataon’ireo mpitandro ny filaminana… 



Be dia be ny diso fanoratra sy fehezanteny tsy ampy ao anatin’ilay lahatsoratra. Tsy mba misy olona 
mamaky izay voasoratra angaha ao anatin’itony gazety itony alohan’ny hamoahana azy fa mahamenatra. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

