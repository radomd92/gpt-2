AMPANEFY : MPIVAROTRA IRAY NOTAFIHAN’NY JIOLAHY MIRONGO KALAKY – MIDI MADAGASIKARA

Nirefodrefotra indray ny basy tao amin’ny kaominina Ampanefy, distrikan’Atsimondrano, ny talata 
lasa teo. Jiolahymiisa folo, nirongo kalaky, no indray nanafika tao amin’ny tokantranon’ny injerniera 
teny an-toerana. Araka ny vaovao voaray dia nanao amboletra niditra mangingina tao amin’io tokantrano 
ireo, ka tao ambany rihana no nitsofohany. Nokapainy tamin’ny famaky ny varavaran-kely, araka 
loharanom-baovao hatrany, ka raha vao nisokatra dia naka izay zakany izy ireo. Raha ny fantatra 
dia natory tao ambony rihana kosa iretsy tompon-trano ka tsy hitan’ireo olon-dratsy. Afaka niantso 
mpitandro filaminana soa aman-tsara, araka izany, iretsy voalohany. Tonga ara-potoana teny 
kosa ireo mpitandro filaminana raha vao nahare ny antso vonjy. Tafaporitsaka ihany anefa ireo 
rehefa avy nanapoaka basy in-telo, raha ny fanazavana azo hatrany. Lasan’izy ireo kosa ny vola 
eo amin’ny roa hetsy ariary eo, miaraka tamin’ny sakosy, tsy misy na inona na inona, izay mety ho 
jiolahy fa nisy solosaina. Misokatra avy hatrany ny fanadihadiana ary efa mandeha ny fikarohana 
olon-dratsy ireo, raha ny vaovao voaray hatrany. 



