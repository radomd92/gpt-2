RAHARAHAM-PIFIDIANANA : HAMETRAKA BARAZY, HOE, RY RAVALOMANANA?

Inona marina no tetehin’ny Kandida Ravalomanana amin’izao raharaham-pifidianana filohampirenena 
e? Mirehaka aoka izany ry zareo fa “mandresy amin’ny fihodinana voalohany”, nefa toa mitetika 
hanao amboletra raha tsy to izany filazana fa “mandresy fihodinana voalohany” izany. Io angamba 
nambaran’ny mpitazana sasany hoe “hamerina ny tamin’ny 2002 Ingahy Ravalomanana”. 

Etsy an-kilany, toa tsy ny hampahomby an’izany tetika hampiakatra azy ho filohampirenena fihodinana 
izany no masaka ao an-tsainy, raha ny re hatramin’ny alahady, fa ny hanakenda ny vahoaka mba hanerena 
mpisehatra pôlitika rehetra hiroso amin’ny fifampidinihana (???). Fantatra mantsy fa miezaka 
amin’ny sokajin-kery isan-tokony eto amin’ny tany sy ny firenena izy, ka tsy ireo mpifaninana 
fifidianana filohampirenena iny ihany ka hoe “hifampiraharaha ho amin’ny fanohanana azy raha 
ny fihodinana faharoa” fa misy fikasan-dratsy mihitsy. 

Isan’ireo sokajin’olona ifandraisan-dRavalomanana tendro mantsy amin’izao fotoana, hoy ihany 
loharanom-baovao, ireo voafonja mitonona ho “gadra pôlitika” (????) izay tsy nitsahatra nanely 
tsy marim-pototra hatramin’ny fotoanan’ny tetezamita no mankaty, ka mihampanga an-dRajoelina 
nahavita heloka bevava tamin’ireny fakana fahefana tsy tamin’ny alalan’ny fifidianana teto 
Mifandray tendro amin-dRavalomanana ary mihoko miaraka aminy mihitsy, miketrika raharaha maloto 
ireo mpikarama an’adin-dRatsiraka nahavanona nametraka sakana na barazy tao Brickaville tamin’ny 


Eo anatrehan’izany tranga isan-karazany izany dia lasa ihany ny fisainan’ny mpanara-maso hoe 
tsy maintsy hitohy amin’ny saritaka ve, sanatriavin’ny vava” ity raharaham-pifidianana tamin’ny 
faha-7 Novambra teo ity? 

Na ny olom-pirenena tsotra tokoa aza ange ka tsy vitsy no mitaintaina sy mitebiteby hoe “hilamina 
ve ity raharaham-pirenena ity sa hanao ahoana?” Matoa teraka any anatin’ny fisainan’ny olon-tsotra 
ary manitikitika ny eritreritra ny sokajin’olona maro, dia samy tsy mampitombina ny fisainana 
raharaha ankapobeny. 

Isan’ny mampanahirana ny fieritreretan’ny sokajin’olona maro tokoa mantsy ny filazana etsy 
eroa ny tsy fahatomombanana tamin’iny fifidianana iny, ary izay rehetra nisahana ny asa fanaraha-maso 
efa nanao tatitra, na ny avy any ivelany na ny teto an-toerana, dia samy nampisongadina an’ireo 
fahatomombanana avokoa, na dia nanipika ihany aza fa “nilamina tamin’ny ankapobeny”. Niarahan’ny 
nahita aloha ny filaminan’ny fanatanterahana ny fifidianana saingy izany tsy milaza fa “nohamaivanin’ny 
zo tsy fidiny ny tsy nahafahany nanatanteraka ny safidiny.” 

Noho izany, tian-dry Ravalomanana hohararaotina ny olana nitranga mba hisarihany ny lamba ho 
aminy, ka hanasongadinany ny tenany, ka raha tsy tafita amin’ny fihodinana voalohany efa arangarangany 
dia hamboly raharaha maloto hisavoritahan’ny fiaraha-monina amin’ny ankapobeny eto. 

Ny mpandinika ny raharaham-pirenena koa anefa dia mahatsikaritra fa “tsy karazan’olona mpandrehitra 
loatra ny ankamaroan’ny mpiara-dia amin-dRavalomanana ka izany no mahatonga azy hihazakazaka 
vonjy na tolo-tanana na fanampiana amin’ireo efa za-draharaha amin’ny fanentanana olona sy amin’ireo 
an’ady amin’ny raharaha maloto ara-politika toa an’ireo efa nahavanona nanakenda ny vahoaka 
tamin’ny fametrahana sakana teto amin’ny tany sy ny firenena tamin’ny 2002”. 

Raha ny loharanom-baovao dia tsy fihaonana sy fifampiresahana hoe handeha hamboly vary na hitaon-jezika 
hiompy tantely na hanao asa fihariana na hanao asa sosialy sy asa fanasoavana no fototry ny resaka 
ambadika tany fa ny hamelona herisetra eny anivon’ny fiaraha-monina, ary tsy ferana ny hametrahana 
na barazy indray ao Brickaville sy amin’ny faritra hafa. Mba rariny kosa ve izany? 

