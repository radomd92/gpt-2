FIVADIHANA FIARA :: NOSOKIRINA TAO ANATY KAMIAO IZY DIMY MIANAKA TRA-DOZA • AORAHA

Niala lalana sy nivarina tany an-tanimbary ny kamiao iray nandeha teny amin’ny lalam-pirenena 
tany Antanimenakely, kaominin’Ilaka, any amin’ny distrikan’ Ambositra, afak’omaly hariva. 
tao anaty fiara ny mpamily sy ny vady aman-janany niaraka taminy. 

Voatery nosokirina vao tafavoaka tao izy dimy mia­naka. Ireo ankizy mianadahy no voalaza fa voa 
sady tena voatsindry tao. Naharitra ora iray teo ho eo ny namoahana azy mianadahy tao anaty fiara. 
katsaka avy any Toliara nikasa hiana­varatra ny fiarabe niarahan’ ireto fianakaviana kely ireto. 
raim-pianakaviana ihany no nitondra ny fiara. Nivadika ambony ambany ilay kamiao nony tonga tany 
Ilaka. Vory maro nijery ny zava-misy ny mponina teo amin’ny manodidina. Nifandrimbonan’izy ireo 
famoahana an’ireo niharam-boina avy tao anaty fiara. Nanampy ihany koa ny zandary tonga teny an-toerana. 

«Zazakely mbola trotroin-dreniny ny iray tamin’ny zanak’ izy mivady niara-tra-doza tao anaty 
ireo. Valo sy folo taona ny ankizy roa tena voa mafy. Fiara nandalo no nampitondraina azy ireo namonjy 
any Antsi­rabe», araka ny nambaran’ny mpitandro filaminana. Tsy mbola fantatra mazava ny antony 
ny loza. Tsy maintsy hohenoina ny mpamily amin’ny fotoana mahamety izany. 

Tonga teny an-toerana, rehefa naheno ny loza, ny solontenan’ny fitondram-panjakana any amin’ny 
Amoron’i Mania, nahitana ny solombavambahoaka sy ny Lehiben’ny faritra. 









Enregistrer mon nom, mon e-mail et mon site web dans le navigateur pour mon prochain commentaire. 



