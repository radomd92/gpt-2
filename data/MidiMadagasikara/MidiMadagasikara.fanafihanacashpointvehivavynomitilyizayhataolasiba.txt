FANAFIHANA « CASH POINT » : VEHIVAVY NO MITILY IZAY HATAO LASIBATRA – MIDI MADAGASIKARA

Efa maty paika tanteraka ny fanantanterahana ny asa ratsy ataon’ireo andian-jiolahy. Misy mantsy 
mpitily fotsiny izay toerana azo tafihana, misy indray ireo mpamatsy basy ary ao ireo mpanafika 
mpandray anjara mivantana. Efatra izy ireo no voasambotry ny zandary avy ao amin’ny vondron-tobim-paritra 
Renivohitra, ny faran’ny herinandro teo. Vehivavy ny iray tamin’izy ireo ary lehilahy ny telo. 
ny fantatra, dia saika izy ireo avokoa no tompon’antoka tamin’ireo fanafihana toeram-pivarotana 
vola na ilay antsoin’ny maro hoe « cash point » teto An-drenivohitra. Anisan’izany ilay teny Ankazomanga, 
voalandohan’ny volana jona lasa teo, na io ilay « cash point » na io ilay lehilahy nitaingina môtô 
nitondra vola, voatifitra teny an-toerana. Mbola ireto farany ihany koa no isan’ny tompon’antoka 
fanafihana an’ilay mpitondra môtô tetsy Ankorondrano, herinandro vitsy lasa izay. Ity farany 
vao avy naka vola tamin’ny banky no sendran’izy ireo, araka ny fanazavana azo hatrany. Ary tsy nijanona 
moa ny asa ratsy vitan’izy ireo, fa fantatra ihany koa fa mbola saika hangalatra fiara marika « sprinter 
tetsy Androndra ihany koa izy ireo. Marihana, fa mbola tratra teny amin’izy ireo ny basy poleta 
niaraka tamin’ny bala vitsivitsy fentin’izy ireo manao ny asa ratsiny. Natolotra ny fampanoavana 
sabotsy teo izy efatra mianadahy ireto ka ireo mpanafika roa lahy dia nadoboka avy hatrany eny Tsiafahy. 
vehivavy sy ilay lehilahy hafa mpamatsy basy kosa nalefa eny Antanimora. Mbola misy naman’izy 
mandehandeha any, raha ny voalaza hatrany, saingy efa eo an-dalam-pikarohana azy ireo ny zandary. 



Ny mpamatsy basy indrindra no tokony faizina mafy alefa eny Tsiafahy fa tsy antanimora izany 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

