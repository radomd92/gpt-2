ANDRANOVORY TOLIARA II :: JIOLAHY AM-POLONY NANAFIKA TRANON'NY BEN'NY TANÀNA • AORAHA

Notafihin’ny andian-jiolahy manodidina ny roapolo lahy ny tranon’ny Ben’ny tanànan’Andranovory, 
amin’ny distrikan’i Toliara II, ny alin’ny sabotsy lasa teo. Tsy mbola fantatra ny entana na ny 
azon’ireo olon-dratsy. 

Naratra voadaroka sy voan’ny vodibasy kosa ny vadin’ity olom-boafidy. Tonga teny an-toerana 
mpitandro filaminana saingy efa tafaporitsaka ireo mpanafika. 

Afovoan-tanàna no misy ny tranon’ny Ben’ny tanànan’Andranovory. «Afaka nandositra izy, tamin’ny 
nahatongavan’ireo jiolahy. Novelesin’ireo olon-dratsy tamin’ny vodibasy sy kibay kosa ny vadiny 
nanontaniana ny toerana misy azy. Heverina ho misy antony hafa, araka izany, ny fanafihana an’ity 
ity », hoy ny zandary any Toliara. 

Nizarazara ireo jiolahy teny am-pandosirana. Feno elankelan-trano rahateo ny tanàna ka tsy hita 
niparitahan’izy ireo. Nanapoaka basy ireo olon-dratsy rehefa dify ny tanàna. Nanao ny fanarahan-dia 
zandary. Efa misokatra ihany koa ny fanadihadiana rehetra. 









Enregistrer mon nom, mon e-mail et mon site web dans le navigateur pour mon prochain commentaire. 



