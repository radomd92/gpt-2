NIVOAKA NY FONJA VAO HERINANDRO: TRATRA NAMAKY TRANO INDRAY IREO ANDIAN-JIOLAHY | NEWSMADA

Par Taratra sur 12/11/2018 

Nifanehatra tamin’ny zandary mpanao fisafoana amin’ny alina niaraka tamin’ny andrimasom-pokonolona 
jiolahy namaky trano tao Ambatohasina, fokontany Betsizaraina, kaominina ambanivohitr’Ambohimangakely, 
zoma lasa teo… 

Nivoaka ny fonja vao herinandro monja ny roa amin’ireto jiolahy ireto raha tafaporitsaka kosa 
naman’izy ireo. Mbola tratra teny amin’izy ireo ny entana rehefa efa tafavoakan’izy ireo tao amin’ilay 
novakiny. Isan’izany ny radio, ny telefaonina, ny bateriana fiara ary ny kojakoja an-tokantrano 
efa tafaverina amin’ny tompony avokoa, raha ny tatitra nampitain’ny zandary. Rehefa natao ny 
ireo jiolahy voasambotra ireo, nanondro ireo namany nandositra izy ireo ka voasambotra ny iray 
mbola eo am-pikarohana ilay jiolahy fahefatra kosa ny zandary. Nandritra ny famotoran’ny zandary 
no nahalalana fa efa maro ny toerana nanaovan’izy ireo ny asa ratsiny toy ny eny Ambohipeno, ny eny 
ny eny Avaratrankarongana, ny eny Fiaferana ary ny faritra Ambohimangakely. Tratra niaraka tamin’izy 
koa ny karazana fanalahidy marobe fanaovan’izy ireo ny asa ratsiny. Natolotra ny fampanoavana, 
asabotsy teo, ry zalahy ireto taorian’ny famotorana nataon’ny zandary ka naiditra vonjimaika 
eny Antanimora miandry ny fotoam-pitsarana azy ireo. Nohamafisin’ny zandary fa niverina nanjohy 
namany ao anatina fikambanan-jiolahy ireto jiolahy efa mpamerin-keloka ireto ary izao noraisim-potsiny 
indray. 



Les commentaires sont fermées. 

