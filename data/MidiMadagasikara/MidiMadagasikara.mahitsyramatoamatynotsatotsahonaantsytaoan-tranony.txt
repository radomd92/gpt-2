MAHITSY : RAMATOA MATY NOTSATOTSAHONA ANTSY TAO AN-TRANONY – MIDI MADAGASIKARA

Mampivarahontsana. Renim-pianakaviana iray, tokony ho 47 taona tany ho any, no niharan’ny fanafihana 
vono tao an-tranony, ny talata hariva lasa teo, tao Imerinavaratra, Fiadanakely, Mahitsy. Notsatotsatohan’ireo 
valahara tamin’ny antsy mantsy ny tenany, izay nitarika ny fahatesany nony avy teo. Ny zanany avy 
nirava tamin’ny dimy ora sy sasany hariva iny, tsy nanam-po na inona na inona no tojo zavatra mampivarahontsana 
izao : ny reniny mihoson-drà tanteraka mivalampatra eo am-povoan-trano. Tsindrona antsy maromaro 
niletra teny amin’ny faritra maromaro teny amin’iny vatany. Niantso vonjy avy hatrany ity zanany 
Tamin’izay no fantatra, fa mbola nisy aina ilay renim-pianakaviana ka nezahina nentina tany amin’ny 
Bejofo Mahitsy. Indrisy anefa, fa efa be loatra ny rà very taminy, ary nahazo taova ihany koa ireo 
nitsatoka taminy ka dia tsy tana intsony ny ainy. Raha ny tombatombana voalohany nataon’ireo zandary, 
ny fanadihadiana dia vono an-kitsirano izy ity. Tsy nisy naheno anefa ny zava-niseho ka vinavinaina 
olona akaiky na efa mifankazatra aminy ihany no nahavita izao asa ratsy izao. Tsy nisy entana very 
koa na dia iray monja aza tao an-tranony. Mitohy araka izany ny fikarohana izay olona nahavanon-doza 
vono olona mahatsiravina ity. 




















