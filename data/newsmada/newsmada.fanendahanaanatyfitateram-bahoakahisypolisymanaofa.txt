FANENDAHANA ANATY FITATERAM-BAHOAKA : HISY POLISY MANAO FANAMIANA SIVILY AO ANATY TAXI-BE | NEWSMADA

Par Taratra sur 18/08/2017 

Manoloana ny firongatry ny fanendahana anaty taxi-be mampitaraina ny mpandeha tato ho ato. Hisy 
fepetra manokana noraisin’ny polisim-pirenena amin’ny fametrahana polisy manao fanamiana 
eny amin’ny fiantsonan’ny taxi-be sy anaty taxi-be… 



Nampitaraina ny ankamaroan’ireo mpandeha taxi-be teto an-drenivohitra ny fisian’ireo andian-jiolahy 
sy miditra an-keriny any anatin’ireny taxi-be ireny. Manoloana izany indrindra, nanao fanambarana 
alalan’ny valandresaka ho an’ny mpanao gazety ny teo anivon’ny polisim-pirenena momba ny fisian’ireo 
anaty taxi-be. Nambaran’ny talen’ny filaminam-bahoaka eo anivon’ny minisiteran’ny Filaminam-bahoaka, 
Commissaire divisionnaire Rakotoarimanana Herilala fa misy ny fepetra manokana efa noraisin’ny 
amin’ny fandefasana ireo polisy manao fanamiana sivily any anatin’ireny taxi-be ireny. Eo koa 
fisian’ireo andiana polisy hafa miparitaka amin’ireo toerana faritra mafampana isaky ny boriborintany 
misoroka dieny mialoha ny asan-jiolahy. Isan’izany ny eny amin’ny fiantsonan’ny taxi-be eny 
Analakely, Anosy, Ampefiloha, Namontana ary 67 ha. Noraisina izany fepetra izany mba hahafahana 
mialoha ny tsy fandriampahalemana, raha ny fanazavany. 

Na teo aza anefa izany, nambaran’ny talen’ny filaminam-bahoaka hatrany fa misy koa ireo olona 
manely tsaho momba ny filazana hoe misy mpanendaka any anaty taxi-be. “Maro ary voizina ny famendrofendroana 
sain’ny olona amin’ny tsy fandriampahalemana. Misy fandrebirebena alefa eto momba ny tsy fandriampahalemana 
hampisavorovoroana ny saim-bahoaka. Aoka isika vahoaka tsy ho mora andairan’ny tsaho”, hoy izy. 



Les commentaires sont fermées. 

