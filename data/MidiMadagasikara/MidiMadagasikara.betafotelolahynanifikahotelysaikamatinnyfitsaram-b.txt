BETAFO : TELOLAHY NANIFIKA HOTELY, SAIKA MATIN’NY FITSARAM-BAHOAKA – MIDI MADAGASIKARA

Raikitra ny sakoroka tao Mateloana, kaominina Antohobe distrikan’i Betafo, nobahanan’ny fokonolona 
arabe, jiolahy telo lahy no saika matin’ny fokolona, soa ihany fa tonga ny miaramila fanampiny 
ny Emmo Reg. 

Nisehoana fanafihan-jiolahy tao Mateloana ny alin’ny zoma 23 may teo tokony ho tamin’ny 11 ora 
fahefany alina. Jiolahy manodidina ny folo mitondra fitaovam-piadiana mahery vaika toy ny basy 
tonga nanafika hotely iray isan’ny goavana ao an-toerana. Nokendainy ilay ramatoa no sady voaambana 
basy, tsy nisy nahahetsika kosa ny hafa ary ny vola no notakian’ireo olon-dratsy. Rehefa izany, 
jiolahy izay azo nobataina, ary vola 3 tapitrisa ariary no voalaza fa lasany . Nitsoaka nandositra 
ireo rehefa izany, niantso vonjy kosa ny voatafika ka raikitra ny fanarahan-dia nataon’ny fokonolona. 
sabotsy marainan’io ihany dia telo tamin’ireo jiolahy no tratran’ny fokonolona , ka niharan’ny 
avy hatrany. Soa fa tonga aloha ny mpitandro filaminana ka mba avotra soamantsara ihany ain’izy 
lahy ireto na dia efa mangana sy feno ratra aza. Tsy nanaiky mora foana ny hitondran’ny mpitandro 
azy telo lahy anefa ny fokolona ka velona ny tabataba sy horakoraka. Nosakanan’ireo fokonolona 
sarety sy hazo ny lalàm-pirenena faha-34 mandalo eo Mateloana ka tsy nisy fiara afaka nivezivezy 
Naharitra ora maro ny sakoroka raha ny fantatra, voatery niantso mpitandro filaminana fanampiny 
zandary tany an-toerana nandamina ny raharahara ka mpitandro filaminana avy eto Antsirabe niaraka 
Emmo Reg mihitsy no tonga tao Mateloana. Mba nandaminana ireo fokonolona dia voatery nanapoaka 
mandatsa-dranomaso mihitsy ny mpitandro filaminana nanaparitahana ny vahoaka izay nitaky hatrany 
jiolahy telo lahy hiharan’ny fitsaram-bohoaka. Voafehy ihany ireo vahoaka, saingy hita kosa 
leo ny tsy fandriam-pahalemana ny mponina ary matahotra indray sao hivoaka ny fonja tsy ho ela akory 
jiolahy ireny ka ny vahoaka indray no ifoterany hany ka ny fitsaram-bahoaka ihany no vahaolana 
na dia voararan’ny lalàna aza izany. 



