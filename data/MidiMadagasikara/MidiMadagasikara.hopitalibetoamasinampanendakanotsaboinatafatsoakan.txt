HOPITALIBE TOAMASINA : MPANENDAKA NOTSABOINA, TAFATSOAKA NEFA NISY POLISY NIAMBINA – MIDI MADAGASIKARA

Raha tranga na marary tsy manam-bola takian’ny hopitaly be aminy, mandritra ny fitsaboana azy 
mpitsoaka ny hopitaly be hatramin’izay, dia hafa kely ity tranga niseho teo anivon’ity hopitaly 
voalohany teto Toamasina ity, ny talata misandratr’andro teo. Raha ny fanazavana marim-pototra 
avy tamin’ny tompon’andraikitry ny hopitaly sy ireo mpitsabo tao amin’ity toeram-pitsaboana 
dia jiolahy mpanendaka tratran’ny fitsaram-bahoaka notsaboina tao miandry ny fakana am-bavany 
sy nandrasana polisy roa lahy no tafatsoaka tsy hitan’ireo mpiambina azy ireo nefa nofatorana 
nandritra ny fitsaboana azy. Ny angom-baovao marim-pototra natao no nahalalana, fa ny alatsinainy 
no tratran’ny mpivarotra sy ireo mpiambina eo anivon’ny bazary kely ity zazalahy, zara raha 14 
ity izay tena mpanendaka sy mpangarom-paosy “matihanina” mihitsy ao Bazary kely ao, ka niharan’ny 
izay niteraka faharatrana mafy taminy. Ny fahatongavan’ny polisy no tsy nahafaty azy; izay nitondra 
notsaboina teo anivon’ny hopitaly ben’i Toamasina. Raha variana tamin’ny fanaraha-maso azy 
ivelan’ny hopitaly anefa ireo polisy roa misahana ny fiambenana azy , ny iray nandeha nisakafo 
faharoa kosa naka rivotra teny amoron-dranomasina, dia nalany tao anatin’ny rojovy namatorana 
teo amin’ny fandrinan’ny hopitaly ny tananany ka na teo am-bavahady aza ireo polisy mpiambina 
nandritra izany dia tsy nahita ny nivoahan’ny hopitaly be akory. Eo am-pitadiavana azy io ireto 
niambina azy ireto izao, nefa efa tsy hita ny misy ity mpanendaka “matihanina” ao bazary kely ity, 
miteraka tahotra ho an’ireo mpivarotra nisambotra sy nanoro azy amin’ny valifatiny. 



Tena mahery ireo mpiambina ao Toamasina ireo fa tafatsoaka foana izay gadra andrasany . Niandry 
izany no tena nataony teny amoron-dranomasina 


















