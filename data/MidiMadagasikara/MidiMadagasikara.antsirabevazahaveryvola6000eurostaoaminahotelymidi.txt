ANTSIRABE : VAZAHA VERY VOLA 6000 EUROS TAO AMINA HOTELY – MIDI MADAGASIKARA

Tsy vao sambany akory no nisy tranga toy izao teto Antsirabe fa efa mateti-piseho ihany ity halatra 
Hotely ity. Vahiny mpizaha tany, teratany frantsay iray indray no lasibatra tamin’izany tamin’ny 
herinandro teo, tao amin’ny Hotely fandraisam-bahiny isan’ny lehibe eto Antsirabe. Vola 6000 
no voalaza fa nisy nangalatra tao anaty entany tao amin’io hotely nipetrahany io. Sendra nivoaka 
ny tanàna ity mpizaha tany ity, nohidiany tsara ny valizy nisy ny volany. Araka ny fanazavana azo 
dia mihidy “cadenas” mihitsy io nisy ny etany io. Ankoatra izay, nohidiany tsara koa ny efitrano 
azy, nony niverina tao amin’ny efitranony anefa izy, akory ny hagagany raha nahita ny entany efa 
kely, ilay “fermeture”. Ny “cadenas” anefa amin’io mihidy tsara ihany, izany hoe toy ireny notriarina 
ilay “fermeture”. Mahana avy hatrany ilay vahiny ka nisava ny entany sao misy banga, inona tokoa 
tsy tao intsony ny volany. Niezaka nanatona ny tompon’ny hotely ilay vahiny saingy tsy nahazo valiny 
azy ka nanatona ny polisy avy hatrany nametraka fitoriana. Fantatra fa vehivavy iray miasa ao amin’io 
io no voatazona sy nanaovana fanadihadiana, hatramin’izao aloha tsy mbola fantatra ny tena marina, 
anatin’ny asany rahateo ny polisy, andrasana noho izany ny fizotran’ny raharaha. 

Matetika no ahenoana ity tranga ity amin’ireo hotely sasantsasany eto Antsirabe, tsy hotely tsora 
fa na ireny hotely goavana ireny aza. Mila jerena akaiky ihany ity toe-javatra ity satria mety hanimba 
tontolon’ny fizahan-tany, na izany aza anefa misy koa ireo vahiny no very entany tany ivelany fa 
ny hotely hatrany no lasibatra. 




















