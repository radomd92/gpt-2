TANORA TSY TARA – MANDRITRA NY FIALAN-TSASATRA  : AZA VARIANA, FANTARO IZAY LALAN-KALEHA | NEWSMADA

Par Taratra sur 14/09/2016 

Tsy tokony hitomoemoe-poana na ao anatin’ny fialan-tsasatra aza ny tanora. Mila mamantatra ny 
lalan-kaleha, hanorenana ny hoavy manomboka eto. 



Mbola ao anatin’ny fialan-tsasatra tanteraka ireo mpianatra vao avy nahazo ny mari-pahaizana 
farany teo. Ilaina ny fakana aina na ho an’ny vatana na ho an’ny saina ahafahana maka bahana indray 
dingana ambonimbony kokoa. 

Tsy tokony ho varimbariana anefa fa mila mandroso ny dia. Tokony ho fantatra dieny izao izao ny lalam-piofanana 
hifotorana. Hianatra amin’ny sekoly ambony tsy miankina sa ho eny amin’ny oniversitem-panjakana? 

Mila fantarina ny zava-misy amin’ireny sekoly ireny. Ankatoavin’ny fanjakana sa tsia? Sao ho 
andro mianatra ao kanefa tsy ilain’ny orinasa akory avy eo. Jerena ihany koa ireo mety ho fandaniana, 
saram-pianarana, lentan’ny fampianarana…. 

Aorian’ny fahazoana ny diplaoma bakalorea mihitsy no hanombohan’ny tena fianarana hidirana 
sehatry ny asa. Raha vao tsy marim-pototra manomboka eo, ho very fotoana fotsiny. 

Fotoana ihany koa izao hianarana zavatra hafa. Mianatra informatika, mianatra tenim-pirenena 
mianatra mitondra fiara, miofana tsotsotra momba ny fikojakojana fiara, mianatra manjaitra… 

Les commentaires sont fermées. 

