KITRA – «MONDIAL 2018» :: HANAHIRANA AN'I ARZANTINA NY HITADY FANDRESENA AMIN'I NIZERIA • AORAHA

Miankina amin’ ny fandresena an’i Nizeria sy mety ho faharesen’i Islande, amin’ny andro farany 
amin’ny lalaon’ny vondrona D eo amin’ny fiadiana ny amboara eran-tany tanterahina any Rosia, 
mety hiakaran’i Arzantina ho eo amin’ny dingan’ny ampahavalon-dalana. Ho sarotra anefa ny miandry 
ireo satria fandresena niezinezina no azon’i Nizeria, nanoloana an’i Islande, omaly, nandritra 
andro faharoa. Tamin’ ny andro voalohany dia nisaraka ady sahala, 1 sy 1, ny ekipan-dry Lionel Messi 
ny ekipan’i Islande. Mila mitady fandresena amin’ny alalan’ny isa 4 noho 0 amin’ity solontena 
ity izy ireo, raha te-hiatrika ny ampahavalon- dalana. 

Miha manatona kosa an’io dingana io ny Nizeriana, taorian’ny fandresena azon’izy ireo. Toa nahazo 
anefa izy ireo, taorian’ny nampidiran’i Ahmed Musa ny baolina voalohany (49′). Vao mainka niteraka 
ho an’i Arzantina ny baolina faharoa matin’ity mpanafika nizeriana ity (75′). Na izany aza anefa 
miankina amin’ny lalao farany, amin’ny 26 jona, no hahafantarana izay hanampy an’i Croatie, hisolo 
ny vondrona D eo amin’ny ampahavalon-dalana. 

Isan’ireo efa manana tongotra ila any amin’ny ampahavalon-dalana ihany koa i Brezila, na dia somary 
ihany aza tamin’ny lalao voalohany. Niondrika teo anatrehan’izy ireo tamin’ny isa 2 noho 0, i Costa 
omaly. Mbola hifanandrina amin’i Serbia izy ireo, amin’ny 27 jona ho avy izao, ary ady sahala dia 
ampy hiakaran-dry Neymar Jr ho any amin’io dingana io. 

Andrasana, amin’ity faran’ny herinandro ity, kosa ny fiakaran’ny ekipa afrikanina voalohany 
eo amin’io dingana io, i Sénégal. Raha vao mandresy an’i Japon izy ireo, rahampitso, dia efa azo 
ny tapakilan’ ny ampahavalon-dalana. Izy ireo rahateo no hany ekipa afrikanina nibata fandresena 
lalao voalohany. Mialoha izany anefa dia be mpiandry ihany koa ny lalaon’i Alemana sy Suède, izay 
hanarenan’ny tompondaka eran-tany farany ny lesoka tamin’ny lalao voalohany. 









Enregistrer mon nom, mon e-mail et mon site web dans le navigateur pour mon prochain commentaire. 



