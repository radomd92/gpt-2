TOLIARA – MIDI MADAGASIKARA

Tovovavy iray 24 taona no naolan’ny telolahy tambabe, ny alin’ny talata teo, tany Toliara. Niezaka 
vonjeo ny niharam-boina saingy tsy nisy nahare sady tsy nanana hery noentina nanoherina intsony 
dia niaritra irery teo fotsiny ny asa ratsin’ireto lehilahy telo. Rehefa vita ny herisetra ara-nofo 
dia nesorin’ireo mpanolana avokoa ny akanjony rehetra teny amin’ity tovovavy ity. Tako-kenatra 
nentina nody alim-be, ary nanjavona ihany koa ny finday. Raha araka ny loharanom-baovao voaray 
niara-nirevy tamina trano filanonana iray izy efatra ireo, ka rehefa hitan’izy telolahy ireto 
dizin’ny toaka ilay tovovavy izay mbola nahatsiaro saina tsara, dia naterin’izy ireo hody tany 
ka teny an-dalana tamina toerana maizina sady nangina dia nanamparan’izy ireo ny filan-dratsiny. 

Raha ny fantatra, araka ny loharanom-baovao hatrany, dia sakaizan’ity tovovavy ity taloha ny 
amin’ireo lehilahy nanolana azy. Noraran’ny ray aman-drenin-drazazavavy tsy hiaraka izy roa 
noho ny olana amin’ny resaka ady tany nitarika fifandrafiana teo amin’ny fianakaviana roa tonta, 
mbola nifankatia sy niaraka niafina teny ihany nandritra ny volana maromaro. Voatery nalefa taty 
mihitsy ity tovovavy ity mba hisaraka tanteraka amin’ny olon-tiany, nefa izao tratry ny fanolanana 
izao rehefa nandeha niala sasatra hamonjy fetin’ny pentekoty tany Toliara. Nanamarika ny loharanom-baovao, 
tetika efa vita sy voaomana mialoha noho ny valifaty izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

