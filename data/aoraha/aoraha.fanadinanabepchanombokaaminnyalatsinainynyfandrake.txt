FANADINANA BEPC :: HANOMBOKA AMIN’NY ALATSINAINY NY FANDRAKETANA NY NAOTY AO ANATY SOLOSAINA • AORAHA

Nifarana tamin’ny alakamisy lasa teo ny fanadinam-panjakana BEPC. “Manomboka amin’ny alatsinainy 
avy izao sahady ny fampidirana ireo naoty isaky ny taranja azon’ny mpianatra ao anatin’ny solosaina”, 
ny nambaran-dRamananantony Lalaina, lehiben’ny Fari-piadidiam-pampianarana eto Antananarivo 
Amin’ity faran’ny herinandro ity no hamaranana ny fitsarana an’ireo taratasim-panadinana . 

Samy manana ny nandraisany an’iny fanadinana iny kosa ireo mpianatra. Nanana ny fomba fahitany 
koa anefa ireo mpampianatra mpitsara. Ho an’ny taranja Malagasy manokana, nambaran’izy ireo 
“mora ny laza adina saingy hita taratra ny hakamoan’ny mpianatra”. 

“Tsy sarotra velively ny laza adina fa tokony ho zakan’ny ankizy tsara. Tsapa ny fahalainan’izy 
hianatra lesona. Azo lazaina fa tsara ireo salan’isa azon’ny mpianatra satria mahatratra 75% 
taham-pahafahana ho an’io taranja io ”, hoy ny fanampim-panazavan’ny mpandrindra ny fitsarana 
taranja Malagasy iray. 

Manodidina ny valo hatramin’ny telo ambin’ny folo amin’ny roapolo ny salan’isa azon’ireo mpianatra 
ny tombana nataon’izy ireo tao amin’ity foibem-panadinana ity saingy mbola vonjimaika ihany 
Marihina fa amin’ny herinandro no vinavinaina hivoaka ny valim-panadinana eto Antananarivo 










Enregistrer mon nom, mon e-mail et mon site web dans le navigateur pour mon prochain commentaire. 



