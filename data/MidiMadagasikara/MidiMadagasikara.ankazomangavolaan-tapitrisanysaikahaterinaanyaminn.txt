ANKAZOMANGA : VOLA AN-TAPITRISANY SAIKA HATERINA ANY AMIN’NY BANKY, VOAROBAN’NY JIOLAHY – MIDI MADAGASIKARA

Amin’ny antoandro be nanahary sy amin’ny fotoana betsaka olona mihitsy no nandroba mpitondra 
iray, basy teny an-tanana, ny olon-dratsy tetsy Ankazomanga. Araka ny fantatra dia olona saika 
hanatitra vola an-tapitrisany tany amin’ny banky ity voatafika ity. 

Tokony ho tamin’ny 12 ora latsaka kely teo no nitranga ity fanafihana ity araka ny filazan’ireo 
teny an-toerana. Ankevitry ny efa narahan’ireto olon-dratsy hatrany amin’ny toerana niaingany 
lehilahy nitondra vola ity, izay marihana fa toa hoe volan’ny orinasa mampiasa azy. Izy ireo moa, 
ilay voaroba na ireo olon-dratsy dia samy nitondra môtô avokoa, fa ireto farany nanao taingin-droa. 
tonga teo amin’ny « rond point » Ankazomanga, ka iny handeha hivily hihazo ny lalam-baovao iny ilay 
vola no nanatonan’izy ireo akaiky. Toy ireny mpitondra môtô hisongona ireny ny fihetsik’izy ireo, 
nataony fanahy iniana nodominina ilay lehilahy nitondra sakaosy feno vola. Niezaka niala izany 
farany ka nianjera. Teo amin’izany no nohararaotin’ireo roalahy norobaina. Nifampisitomana 
ilay sakaosy nisy vola satria tsy navelan’ilay lasibatra. Sendra ny fandrahonana tamin’ny basy 
teny an-tanan’ireo olon-dratsy anefa ity farany ka tsy afa-nanohitra intsony. Rehefa azon’ireo 
ilay sakaosy dia nirifatra nitsoaka tamin’ny môtô izy ireo. Araka ny fitantaran’ireo nanatri-maso 
dia fotoana fohy taorian’io no tonga teny an-toerana ireo mpitandro filaminana tamin’ny fiara 
mataho-dalana roa, niezaka ny nananenjika sy nanara-dia ireo mpanafika. 

Tsy misy tahotra intsony ary efa tena sahy ireo olon-dratsy. Mazàna anefa dia feno mpitandro filaminana 
faritra iny ary hiarahan’ny rehetra mahalala izany. Ny fanontanian’ny maro dia hoe nanao inona 
izy ireo tamin’ny fotoana nitrangan’ ireo fanafihana ? 



Hotran’ny amin’ny films n’y polisy tonga farany… FIN 


















