FITSIRIHANA SY FIAROVANA :: ARAHI-MASO MIVANTANA AVY ENY ANDAFIAVARATRA NY TOERANA ALEHAN’NY PAPA REHETRA • AORAHA

Hita mivantana avy eny amin’ny Foibe misahana ny fifandraisan-davitra an’ny Tafika malagasy 
ny Otme eny Andafiavaratra avokoa ny zava-misy amin’ny toerana sy ny lalana alehan’ny Papa Fransoa 
mandritra ny fitsidihana ataony eto an-drenivohitra nanomboka omaly hariva. Nametrahan’ny 
fitaovana fakana horonantsary avokoa ireo toerana ireo. Samy efa misy fitaovana fakana horonantsary, nanomboka teny Ivato nandalo an’i Tsarasaotra ka 
Ivandry, omaly hariva. Narahin’ireo manam-pahaizana manokana amin’ny fitaovan-tserasera 
isan-tsegaondra ny zava-nisy rehetra tamin’ny fahatongavan’ny Papa. Santatra ihany iny fa hitovy 
avokoa ireo toerana sy ny lalana andehanan’ny Papa Fransoa. Nijery ity foibe ity ny Praiminisitra 
governemanta, Ntsay Christian, omaly maraina. 

Naniry ny hitohizan’izao fomba fiasa izao, fa indrindra mba hampiasana izany amin’ny fitandroana 
filaminana eto an-drenivohitra ny Praiminisitra tamin’ny lahateny nataony teny an-toerana. 
fitohanan’ny fiara eto an-drenivohitra mantsy no hitan’ireo fitaovana ireo avokoa, araka ny 
teknisiana. 

Nilaza ny tale jeneralin’ny Otme, ny kolonely Razafiarison Norbert Fidimalala fa “miara-miasa 
mifandray tsy tapaka amin’ireo mpitandro filaminana ny Otme amin’izao fandalovan’ny Papa Fransoa 
amin’ny fampitam-baovao izay hita amin’ireo horonantsary. Misy sampana iray ihany koa eny Soamandrakizay 
mampita mivantana ny zava-misy amin’ireo mpitandro filaminana eny an-toerana mandritra ny fotoam-pivavahana 
hoy izy. 









Enregistrer mon nom, mon e-mail et mon site web dans le navigateur pour mon prochain commentaire. 



