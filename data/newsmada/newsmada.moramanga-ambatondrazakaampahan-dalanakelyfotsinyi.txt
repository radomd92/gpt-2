MORAMANGA-AMBATONDRAZAKA  : AMPAHAN-DALANA KELY FOTSINY IZAO NO VITA | NEWSMADA

Par Taratra sur 13/03/2018 

Efa manomboka ny asa fanamboarana ny ampahan-dalana, eo atsimon’ny tanànan’Andaingo-Gara, 
RN.44, mampitohy an’i Moramanga-Ambatondrazaka-Vohitraivo. Eo amin’ny 3,5 km io hohatsaraina 
rakofana tara io. Vitaina izao ny fandrakofana tara azy hatrany Andaingo, mameno ny ampahany efa 
tara tamin’ny fitondrana Tetezamita, 11km avy ao Ankodahoda. Ampahan-dalana kely fotsiny izany 
vita. Miantoka ny fanatanterahana ny asa ny SMaTP. Mbola vitsy ny masinina hita ao an-toerana fa 
fanotofana ny lalana atao tanana aloha no tena mafotaka izao. 

Mbola tsy nohamafisina amin’ny alalan’ny fandrakofana tara, ny 100 km eo ho eo, amin’io RN44 io. 
anefa fa mampidi-bola vahiny hatry ny ela sy mbola ho ela izany, fandalovan’ireo fiara be mitatitra 
hazo, arina, vary, omby, kisoa, tongolo, sns. Mbola maro ireo toerana tena maharaikitra fiara 
voatery anaovana fiviliana vonjimaika. Voatery andoavan’ny mpamily hatramin’ny 50. 000Ar izany. 

Nilaza ny mpamily taksiborosy iray raha mpandalo amin’io toerana hajariana io fa « nahafaka olana 
lavitra noho izao atao izao raha mba nohajariana toy izao ny eo Ambodirano ». Izany hoe, mbola ho 
nahazo ny tena mangidihidy indray izany ity natao ity ? 



Les commentaires sont fermées. 

