ITAOSY : MIROTSAKA MAMAKY TRANO HATRAMIN’NY ANKIZIVAVY TSY AMPY TAONA – MIDI MADAGASIKARA

Tsy mifidy endrika na taona na mahalahy na mahavavy intsony amin’izao, ny fanavaona asa ratsy. 
herinandro lasa teo, dia mpirahavavy ; izay mbola tsy ampy taona akory no tratra am-bodiomby teo 
trano, teny Antsavatsava Itaosy. Raha ny fanazavana azo amin’ny pôlisy dia mety efa ho za-draharaha 
famakiana trano ity izy ireo, satria dia nahitana karazana fanalahidy maromaro teny amin’ireto 
ireto. Mbola teo am-panangonana ireo entana sasantsany tao an-trano ny iray ary efa nahatafavoaka 
sasany teny an-tokotany kosa ny iray no tra-tehaky ny tompon-trano. Notazonina avy hatrany izy 
ary naterina tany amin’ny biraon’ny pôlisy nony avy teo. Tany no nahafantarana, fa mpirahavavy 
mpamaky trano ireto ary ambonin’izay dia mbola tsy ampy taona. 13 taona ilay zandriny ary 15 taona 
ilay zokiny, izay samy monina eny Anosibe. Natolotra ny Fampanoavana teny Anosy izy ireo ary nampidirina 
vonjimaika eny Antanimora, ao amin’ny fonja natokana ho an’ny vehivavy. Izany tokoa ny hoe tsy 
eny amin’ny endrika ny maha-olon-dratsy ny olona, ka mila mailo hatrany ny tsirairay manoloana 
tsy fandriampahalemana mihamahazo vahana ity. Etsy andanin’izay, dia mbola manentana ny rehetra 
mpitandro filaminana ny amin’ny fanomezam-baovao azy ireo. 




















