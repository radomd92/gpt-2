BETAFO AMBOHIMANARINA : NIHOTSAKA NY TANY, NIBANAKA NY FASANA – MIDI MADAGASIKARA

Fasana iray eny Betafo Ambohimanarina no fantatra fa ravan’ny rotsak’orana tamin’ny sabotsy 
teo. Nirodana mantsy ny rafi-baton’io fasana io. Rava tanteraka ny ilany ambony. Nikodia ireo 
nandrafitra an’izany. Amoron-dàlana moa no nisy ilay izy. Nikodia ireo vato ireo ary dia nianjera 
amina fiara iray izay napetraka teo amin’ny làlana tsy lavitra teo. Hita fa nibanaka ilay fasana 
nisokatra be ny teo amboniny. Toa hita niharihary ny ampahany tao anatiny. 

Nanimba zavatra maro tokoa iny orana nikija nandritry ny andro maro teto an-drenivohitra iny. 
ny trano nianjera tamin’ny faritra maro avo toerana, dia teo koa ny rano nanenika ny toerana iva. 
indray, nirodana koa ny fasana. Faritra misy fasana maro dia maro iny eny Betafo iny. Tsy vitsy koa 
ny trano miorina eny. 

Ireo sary ireo no mampiseho ny zavatra niseho teny an-toerana. Maro ny fahasimbana. Tokony ho mailo 
ny rehetra amin’izao na dia efa nisy fijanonany kely aza ny orana. Amin’izao fotoana izao mantsy 
mety hiseho ny vokatr’izany. 



