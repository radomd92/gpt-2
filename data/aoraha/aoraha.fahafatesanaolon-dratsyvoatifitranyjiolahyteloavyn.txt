FAHAFATESANA OLON-DRATSY :: VOATIFITRA NY JIOLAHY TELO AVY NANDEHA TAKSIBOROSY • AORAHA

«Nitsambikina sy nitsoaka avy teo amin’ny varavaran’ny fiara taksiborosy niarahany ny lehilahy 
vantany vao nahatazana ny zandary. Nitifitra izy ireo ka nampitandrina sy namaly izany ny zandary. 
ny fifanenjehana sy ny fifampitifirana. Lavo izy telo lahy », araka ny fitantaran’ny zandary, 
Analavory, momba ny fanenjehana olon-dratsy nataon’izy ireo tany an-toerana, ny harivan’ny 
lasa teo. Voatondro ho jiolahy ireo namoy ny ainy. Azo sambo-belona ny naman’izy ireo efatra. 

Niroso tamin’ny fisavana ny fiara rehetra avy any Tsiroanomandidy ny zandary miasa ao Analavory, 
alatsinainy lasa teo, taorian’ny fahafantarana fa misy andian-dehilahy avy any Tsiroano­mandidy 
hanafika ao an-tanàna. Voasakana ny taksiborosy iray marika «Toyota». Nirifatra nandositra 
lehilahy telo anisan’ny mpandeha tao anatiny. 

Noraisim-potsiny kosa ny efa-dahy ambiny.«Zanak’olona ao Analavory ihany ny iray voasam­botra, 
mpitarika an’ireo jiolahy ireo. Sarona ny basy telo miaraka amin’ny bala maromaro sy antsy dimy 
moara dimy. Efa vonona tao anaty sakaosy avokoa ny akanjo hisoloan’ireo olon-dratsy ireo, rehefa 
mahavita ny asa ratsiny», hoy ihany ny zandary . 











Enregistrer mon nom, mon e-mail et mon site web dans le navigateur pour mon prochain commentaire. 



