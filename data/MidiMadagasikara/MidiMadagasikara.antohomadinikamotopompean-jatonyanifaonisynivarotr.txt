ANTOHOMADINIKA : « MOTOPOMPE » AN-JATONY AN’I FAO NISY NIVAROTRA – MIDI MADAGASIKARA

Mitentina eo amin’ny 200 tapitrisa ariary latsaka eo no tetibidin’ireto entan’ny Sampan-draharaha 
momba ny sakafo, nisy nanodikodina ary nokasaina amidy tetsy Antohomadinika. Fitaovana mpisintona 
na « moto-pompe » miaraka amin’ny kojakojany an-jatony isa any ho any. Ny talata tolakandro teo 
nahazo loharanom-baovao ny avy eo anivon’ny pôlisim-pirenana fa misy olona mikasa fitaovana 
mampiahiahy teny amin’iny faritra Antohomadinika iny. Nidina avy hatrany teny an-toerana izy 
ka lehilahy iray tokony ho 41 taona no sarona. Moto-pompe maromaro no tratra teny aminy izay voalaza 
handeha hamidiny. Rehefa natao anefa ny fisavàna dia tsy nahitàna taratasy mazava milaza ny fiavin’ireo 
ireo ingahirainy. Nogiazana avy hatrany moa ny entana ary nentina natao famotorana ity lehilahy 
Tamin’izany indray no nilazany fa entana nangalariny teny Itaosy ireo entana ireo ary mbola misy 
tany an-tranony. Natao avy hatrany ihany koa ny fisavàna ny tranony teny Antohomadinika ary mbola 
izany fitaovana izany miisa teo amin’ny 105 tao aminy, niaraka tamin’ireo fantsona isan-karazany 
aminy. Rehefa nirosoana lalindalina moa ny famotorana azy dia fantatra fa « entana tafiditra ao 
« marché »n’ny FAO, saika halefa any Ambovombe sy Taolagnaro ary Amboasary izy ireo » saingy tsy 
tany amin’ny toerana tokony hitondràna azy, hoy ny fampitam-baovao. Voalaza fa mitotaly eo amin’ny 
510 000 ariary any ho any ny vidin’ireto fitaovana ireto. Taiza ho aiza araka izany no voahodina 
entana ireto ary iza no tao ambadika ? Voalaza moa fa mbola tsy mijanona hatreo ny fanadihadiana 
mbola mitohy ka inoana fa tsy hoe ela dia ho fantatra ny valin’ireo fanontaniana ireo. Raha ny mikasika 
fitaovana kosa dia nambara fa efa voaverina amin’ny tompony. Heverina araka izany fa mbola mety 
tonga any amin’ireo faritra saika nitondràna izany ihany izy ireo. 



mampalahelo raha fitaovana hanampiana ny mponina an atsimo noho ny fahasahiranana manjo azy ireo 
ny rano no voahodikodin’ny ts matahody ka tokony ho kapaina ny tanany mb ts hangalatra intsony fa 
ny mpiray tanindrazana @ 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

