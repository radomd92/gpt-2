IAKORA : OLONA SIVY MATY VOATIFITRA, ROA LASA TAKALON’AINA – MIDI MADAGASIKARA

Mandripaka indray ny dahalo. Nandriaka ny rà. Olona sivy no namoy ny ainy, roa lasa takalon’aina, 
ny naratra, ary omby maherin’ny 200 isa teo no lasa. Ireo no vokatry ny fanafihan-dahalo maherivaika 
tao amin’ny fokontany Bekatra, ao amin’ny kaomina Ranotsara Nord, any amin’iny distrikan’Iakora 
ny talata lasa teo. Manodidina ny zato any ho any ny isan’ireo dahalo, raha ny fampitam-baovao azo 
amin’ireo zandary any an-toerana. Basim-borona, lefona, famaky ary zava-maranitra isan-karazany 
entin’ireto malaso ireto manafika. Vao nangiran-dratsy izy ireo dia tonga tamin’io tanana io. 
ireo tamin’izany ny ombina mpandraharaha iray tany an-toerana niaraka tamin’ny ombin’ireo mponina 
amin’ny manodidina. Tsy vitan’ny omby ihany anefa no lasan’izy ireo fa hatramin’ny mponina ihany 
Satria dia nisy olona roa nentin’ireto dahalo ireto nataony takalon’aina. Nanara-dia avy hatrany 
fokonolona. Raikitra ny fifandonana ka sivy tamin’ireo mpanara-dia no lavon’ny balan’ireo malaso. 
kosa tetsy an-danin’izay ireo azo takalon’aina. Omby miisa 20 ihany koa no efa tafaverina. Resy 
ka voatery niverin-dalana araka izany ireo mpanara-dia. Fantatra moa fa nandefasana fanampina 
filaminana izay ahitana miaramila avy amin’ny 1er CCTG sy ny zandary avy amin’ny vondrontobim-paritra 
Ihosy, raha ny vaovao hatrany, hanampy tosika ireo efa tany an-toerana. Hatreto, raha ny fampitam-baovao 
dia mbola mitohy izany fanarahan-dia izany. Fa tamin’io andro io ihany, ny alina, tompon’omby 
izay mpiasan’ny paositra teo aloha, no maty voatifitry ny dahalo ihany koa, taorian’ny fanafihana 
taminy. Omby miisa 20 kosa no lasan’ireo malaso tamin’izay. 




















