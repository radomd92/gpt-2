RAHOLDINA BETAINTSOFINA : TRATRA NANAO HOSOKATETSY ALAROBIA

Efa be dia be izay lahatsoratra nosoratanay eto amin’i La Gazette de la Grande Ile mahakasika ny 
Naivo Raholdina Betaintsofina izay. Na dia nampiseho ny maha Rabetaintsofina azy tanteraka aza 
Malagasy amin’ny tsy fandraisany ny hevitra ny hafa ary noho ny fisehosehoana fa manampahefana 
dia mbola voatery tsy maintsy milaza ihany izahay ny hosoka nataony ankehitriny. 

Misy tanim-panjakana etsy Alarobia. Nalain’ingahy Betaintsoina io tany io. Hoy indrindra ny 
mpiseho isan’andro nivoaka omaly faha 10 jolay 2019 fa ny depiote ankehitriny dia nailika ny filankevitry 
fitsarana miady amin’ny fanjakana (Conseil d’Etat). Midika izany fa manao zavatra tsy ara-dalàna 
depiote ity. 

Tamin’ny volana aprily 2019 lasa teo dia nanao fanorenana trano tsy ara-dalàna teo amin’ny tanim-panjakana 
an’ny ministeran’ny Asa vaventy teo aloha etsy Alarobia ingahy Naivo Raholdina Betaintsofina 
depiote voafidy avy ao amin’ny boriborintany fahadimy eto Antananarivo. 

Noho izany dia nandefa pôlisy ny ministeran’ny Fanajariana ny tany hijery ny zava-misy amin’ny 
trano tsy ara-dalàna ity. Ny faha 30 aprily 2019 dia hita fa tsy misy fahazoan- dàlana hahazoana 
trano (permis de construire) izany tany izany. 

Noho izany dia namoaka didim-pitondrana mitondra ny laharana 036-2019, izay mampijanona ny fanorenana 
ministera. Antony noho ny fandikana lalàna. 

Tsy ny ministeran’ny Fanajariana ny tany ihany no nandà ny fananganana izany fa hatramin’ny kaominina 
renivohitra koa. 

Teo anatrehan’izany dia nisy ny didim-panjakana mitondra ny laharana 11 251/2019 tamin’ny 03 
2019 izay manidy sy manao “scellage” ity toerana ity. 

Eo anatrehan’izany dia tezitra mafy amin’ny minisitra ny Fanajariana ny tany ingahy Hajo Andrianainarivelo 
depiote Betaintsofina Naivo Raholdina ka mamoaka teny mihitsy fa tsy maintsy hataony ny hialan’ity 
ity amin’ny toerany. Izy koa mirehareha fa akaiky an-dRajoelina tanteraka ka tsy maintsy manaiky 
ny filohan’ny repoblika. Miteny koa izy fa tsy maintsy minisitra hisolo an’i Hajo Andrianainarivelo 
tenany. Tena zava-doza raha izany tokoa no tanteraka ary tena hidi-kizo ingahy Andry Rajoelina. 

Jereo ange ny hadalany sy ny fanamparam-pahefana nataony ary ny didy nivoaka noho izao fanorenana 
tsy ara-dalàna izao e. Olona mpanao lalàna ve dia hanana fihetsika toa izao ? 



