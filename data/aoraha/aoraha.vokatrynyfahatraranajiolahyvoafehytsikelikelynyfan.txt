VOKATRY NY FAHATRARANA JIOLAHY :: VOAFEHY TSIKELIKELY NY FANAFIHANA MITAM-PIADIANA ETO AN-DRENIVOHITRA • AORAHA

Tsy nisy mihitsy, hoy ny polisy, ny fitarainana voaray momba ny fanafihan-jiolahy mahery vaika, 
ny herinandro mahery izay. Nangina ny fanafihana mitam-piadiana teto an-drenivohitra, taorian’ny 
lehilahy maromaro voalaza fa anisan’ireo mpampihorohoro sy mpanafika. 

Tra-tehaka tsikelikely ireo voatondro ho ao anatin’ny fikam­banan-jiolahy mpanao fanafihana 
eto an-drenivohitra. Efa nisy lehilahy enina voasambotra sady nahatrarana karazana fitaovam-piadiana 
vaika, herinandro maromaro lasa izay. 

Voasambotra ihany koa ny lehilahy iray voalaza fa jiolahy sady mpamatsy basy ny olon-dratsy. Samy 
voatazona am-ponja vonjimaika izy ireo. 

“Nisy lehilahy iray hafa voasambotra teny amin’ny 67Ha. Fantatra fa nandray anjara tamin’ny fanafihana 
pasitera, teny Antohomadinika, izy. Azy ny basy nampiasaina tamin’iny fotoana iny. Nidina tany 
misy ny toerana nanafenany ny basy ny polisy. Sarona ny basy poleta niaraka tamin’ny bala roa. Nogadraina 
Tsiafahy io lehilahy io, taorian’ny nanolorana azy teny amin’ny Fampanoavana”, araka ny tatitra 
amin’ny mpanao famotorana. 









Enregistrer mon nom, mon e-mail et mon site web dans le navigateur pour mon prochain commentaire. 



