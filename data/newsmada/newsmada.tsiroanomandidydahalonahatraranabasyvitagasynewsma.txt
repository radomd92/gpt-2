TSIROANOMANDIDY: DAHALO NAHATRARANA BASY VITA GASY | NEWSMADA

Par Taratra sur 25/03/2019 

Nidoboka vonjimaika am-ponja rehefa avy natolotra ny fampanoavana ilay dahalo nahatrarana basy 
gasy sy odigasy tany Tsiroanomandidy. Voasambotry ny polisy avy ao amin’ny kaomisarian’i Tsiroanomandidy 
amin’ny fiantsonan’ny taksiborosy, ny zoma lasa teo ny dahalo iray niaraka tamina basy vita gasy 
fito sy odigasy marobe. Raha ny tatitra avy amin’ny polisy nandritra ny fisafoana toy ny fanaovan’izy 
mahazatra no nahatrarana ity dahalo ity nitondra gony. Nanao tari-dositra avy hatrany izy raha 
nahatazana ireo polisy. Raikitra ny fifanenjehana ka noraisim-potsiny ity dahalo raindahiny 
Vokany, basy vita gasy miisa roa no hita tao anatin’ilay gony. Nandritra ny famotorana no nahafantarana 
handeha hihazo an’i Maintirano ity dahalo ity ary mbola nisy gony iray hafa azy tao anaty taksiborosy 
nialany. Basy vita gasy miisa dimy hafa koa sy odigasy marobe no hita tao anatin’ity gony iray hafa 
izay mbola an’ity lehilahy ity ihany. 



Les commentaires sont fermées. 

