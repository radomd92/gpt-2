SOANIERANA IVONGO : TOVOLAHY NIRIFATRA TAMIN’NY MOTO MATY NIDONA TAMINA KAMIAO – MIDI MADAGASIKARA

Raha mbola sahiran-tsaina mikaroka ireo faty telo ka isan’izany ilay zaza menavava 15 andro sy 
reniny ary ity rangahy iray, izay navadiky ny lakana tao akaikin’ny kaominina Fotsialanana Soanierana 
dia tranga hafa indray no niseho tao amin’ny distrika ity ny alahady 25 martsa teo tokony tamin’ny 
hariva. Tovolahy iray antsoina hoe Geralson izay 18 taona mponin’ny fokontany Ambodiarana kaominina 
izay mpianatry ny lisea tsy miankina iray, no mpilalao baolina hikohizana ihany koa eo anivon’ny 
Taratra, ao Soanierana Ivongo indray no namoy ny ainy noho ny lozam-pifamoivoizana nihatra taminy. 
ny fanazavana azo dia avy amin’ny fokontany Andavoanio hiazo an’i Soanierana Ivongo izy izao tra-doza 
raha nifanena tamina kamiao iray teo akaikin’ny kianja filalaovana baolina any an-toerana, satria 
nirafitra mafy tamin’ilay kamiao izy sy ny moto nentiny, izay nandeha mafy raha ny fanazavan’ny 
nahita ny loza. Vokany maty tsy tra-drano ity tovolahy ity izay vaky mihintsy ny lohany ary simba 
koa ny moto nentiny. Voatazona eo anivon’ny zandary ao Soanierana Ivongo ilay mpamily ny kamiao 
ny fakana am-bavany azy nanomboka ny alahady nisehoan’ny lozam-pifamoivoizana io. Ankoatra 
raha hiveranana ilay raharaha lakam-by nivadika nahafaty olona 05, dia nahagaga ny fianakavian’ilay 
isan’ny maty efa hita izay voalaza fa nikasa hividy entana any Ambositra amin’ny maha-mpivaro-mandeha 
dia tsy hita popoka tamin’ny fahitana ny fatiny ny vola be 40 tapitrisa ariary tao anatin’ilay sakosy 
Mbola mitohy hatramin’izao ny fitadiavana ny fatin’ireo olona 03 mbola tsy hita tamin’ity raharaha 
nivadika ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

