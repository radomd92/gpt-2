DEPIOTE RASOLONJATOVO HONORÉ : « TOKONY HIHAINO NY DEPIOTE MARO AN’ISA NY FILOHA »

Tsy zoviana amin’ny maro ny solombavambahoaka Rasolonjatovo Honoré, na i « Papasolo » izay voafidy 
amin’ny distrikan’i Faratsiho. Efa hatramin’ny taona 2003 no naha-solombavambahoaka azy, ary 
ambara fa manana traikefa amin’izany fitondrana ny hetahetam-bahoaka sy fiarovana ny tombontsoam-bahoaka 
izy matoa lany hatrany ho solombavambahoaka isaky ny nisy fifidianana teto. Tamin’ny vanim-potoanan’ny 
aza dia mbola mpikambana tao amin’ny andrim-panjakana mpanao lalàna koa izy, tamin’ny naha-Mpanolotsaina 
tetezamita (Cst) azy. 

Mpandraharaha ara-toekarena koa ny depiote Rasolonjatovo Honoré, ary izy no mpandraharaha nahasahy 
nitaky tamin’ny fanjakana hatramin’izay ny hanaraha-maso akaiky ny fandraharahana ara-bary. 
ho fitsinjovana ny vahoaka noho ny fahasahiranana ara-bary izany, hoy izy, no hiteraka volabe 
ao amin’ny kitapom-panjakana satria misy ny manararaotra manafina ny vary ary ao ny milalao an’io 
Malagasy io ka zary mitera-pahasahiranana ho an’ny vahoaka, indrindra fa amin’ny fotoana’ny 
ahitra, nefa koa dia mametraka lavaka be ao amin’ny kitapom-bolam-panjakana amin’ny hetra na 
toko hiditra ao amin’ny alalan’ny fandraharahana ara-bary. Raha ny marina dia ireo mpanafattra 
avy any ivelany no tena tian’Ingahy Rasolonjatovo Honoré ho notsindriana. 

Tsy azo tsinontsinoavina tokoa mantsy fa saika vahiny no misehatra amin’iofanafarana vary eto 
ary ry zareo no mibaiko ny andro mafana sy andro mangatsiaka amin’izy io, ka tsy zakan-dRasolonjatovo 
ny nahita an’izany. Izy rahateo mpandraharaha ara-barotra ary isan’ny entana sahaniny ny vary. 
eo amin’izany tontolo izany fa ny mpandraharaha ara-toekarena sy ara-barotra manara-dalàna 
tena voavolo amin’ny resaka hetra satria tsy mba sahy mikiliolio na mitady lalana tsy handoavana 
na manao hosoka amin’ny raharahan-ketra. Etsy ankilany anefa, saika milalao ny tompon’andraikitra 
amin’io raharahan-ketra io ny vahiny mpanafatra vary, hoy izy, ka izay no nitakiany ny hanaraha-maso 
ny fandraharahana ara-bary. 

Nandritra ny fitondrana nifandimby teto no nanipihan’i Papasolo an’izany. 

Etsy ankilany, amin’ny maha-solombavambahoaka azy koa dia resy lahatra izy fa adidin’ny solombavambahoaka 
mijery akaiky ny fiainam-bahoaka sy mamantatra ny tontolon’ny raharaha eo anivon’ny fiaraha-monina. 

Ankehitriny moa dia filoha lefitry ny birao maharitra ny Antenimierampirenena avy amin’ny faritanin’Antananarivo 
depiote Rasolonjatovo Honoré, ary miezaka mandrakariva izy ny mikatsaka izay fomba rehetra hampivainganana 
fiovana notakian’ny vahoaka sy nampangetaheta ny ambanilanitra, ary nifidianan’ny maro an’isa 
filoha Rajoelina. 

Nanamarika izy fa “ny solombavambahoaka no mifanerasera sy mifampitakosona amin’ny vahoaka 
afaka milaza fa mahafantatra ny hetaheta sy ny maharary ny ambanilanitra.” Eo anatrehan’izany 
nasongadiny omaly raha tafaresaka taminay izy fa “tokony hihaino ny feo avy amin’ny solombavambahoaka, 
fa ny avy amin’ny vondron’ny maro an’isa mamaritra ny Antenimierampirenena ny fitondram-panjakana 
mpanatanteraka sy ny filohampirenena satria fa tsy hianona na ho sodokan’ny tatitra tsara pasoka 
amin’ireo rafitra antana-tohatry ny fanjakana na ny manodidina an-dry zareo fotsiny”. Tsy mihambo 
solombavambahoaka, hoy ny depiote Rasolonjatovo Honoré, fa maro amin’ny feo avy any amin’ny vahoaka 
tonga aty ampoto-tsofinay ary tsy vitsy ny olom-pirenena mifanerasera aminay ka ahafantaranay 
hetahetan’izy ireny sy ny soso-kevitra avy amin’izy ireny, ary raha to izay fifampihainoana izay 
ny ampahany maro amin’ny olana mitranga no voavaha haingana sy tsy hampananosarotra ny fampahombiazana 
ezaka tian-katao, hoy izy. 



