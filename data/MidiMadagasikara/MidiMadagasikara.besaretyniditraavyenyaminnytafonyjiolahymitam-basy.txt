BESARETY : NIDITRA AVY ENY AMIN’NY TAFO NY JIOLAHY MITAM-BASY – MIDI MADAGASIKARA

Maloto izy ireo ary tsy mikiraro. Toa ireny mpanendaka eny an-dalambe amin’ny antoandro ireny. 
ny indro kely dia manana basy soa aman-tsara. Ny alin’ny alahady teo, tamin’ny 12 ora sy sasany, 
mbola ao anaty torimaso tsara ny olona tao an-trano, ireo jiolahy kosa nandavaka tsimoramora ny 
ireo. Trano misy rihana ilay voatafika ary asa izay fomba nataon’ireto olon-dratsy fa tsy nisy 
mihitsy ny fanagoahan’ireo ny tafo sy ny « plafond ». Efa tafiditra tao anatiny ary nanambana basy 
ireo vao taitra ny olona. Nofatorana izy mivady izay tao anaty efitranony. Notampenana ihany koa 
vavan’ireo mba tsy ho afaka hiantso vonjy. Nitazona poleta iray sy antsy ireo olon-dratsy. Lasa 
anatin’ny fotoana fohy ny finday rehetra tao an-trano ary nobataina koa ireny « home cinéma » ireny. 
izay dia lasa ihany koa ny vola izay mba natao fiandry tao an-trano. Nivoaka ny trano, tsy taitra 
ny olon-dratsy sady nibata ny entana nalainy. Nivoaka soa aman-tsara teo amin’ny varavarana iombonana 
ireo fa tsy teny amin’ny…tafo intsony. Izany ankehitriny no iainan’ny olona. Na dia efa mba niomana 
zavatra mety hitranga aza, toy ny fanamafisana ny varavarana, eny amin’ny tafo indray ireo olon-dratsy 
miditra. Tsy kely lalana ny ratsy saingy na izany aza ny fananan’ireo basy isak’izay manafika no 
mahavariana. Avy aiza ihany ny fitaovam-piadiana ? Hatreto dia tsy mbola nisy fanadihadiana izay 
namaly ny fiparitahan’ny basy sy bala eto an-drenivohitra na dia efa saika isan-kerinandro aza 
misy lavon’izany ny olon-tsotra. Vao ny faran’ny herinandro teo no nisy voatifitra ary namoy aina 
Ampitatafika, ary mbola tao anatin’izay fotoana fialan-tsasatra izay koa no nisy sefo fokontany 
voatifitra teo amin’ny feny rehefa nilatsahan’ny jiolahy tao an-tranony. Ireo tranga roa ireo 
dia afaka manamarina fa miparitaka ny basy. Raha tsy lasa lavitra ny fanadihadian’ny tompon’andraikitra 
dia tsy ho azo inoana ny hihenan’ny asan-jiolahy izay mampikaikaika ankehitriny… 




















