FIKASAN-DRATSY :: VOANJO ENINA AMBIN'NY FOLO TAONINA NAHODIN’NY MPAMILY • AORAHA

Voanjo enina ambin’ny folo taonina saika haondrana any Toamasina no nahodin’ny mpamily ny fiara 
nitatitra ny entana rehefa tonga teto Antsirabe. Ny mpividy hitany ihany anefa no nahafantatra 
momba ireo voanjo ary nitondra ny raharaha teo anivon’ny polisy. Fiara roa lehibe no nokaramaina hitatitra ireo voanjo manodidina ny telopolo taonina, niainga 
any Toliara hihazo an’i Toamasina. Rehefa tonga teo Antsirabe anefa dia nitadiavan’ny mpamily 
mpividy ireo voanjo. Mpivady iray mpivarotra entana fampiasa andavanandro ao an-tsenan’Asabotsy 
nitondrany santionany tamin’ireo entana halatra. 

Tsy nanam-po na inona na inona izy ireo ka dia nitady mpividy ho an’ity mpamily izay efa nifanerasera 
taloha, kanjo dia mpandraharaha naman’ny tompon’entana ihany no nitondrana ireo voanjo. Nitaky 
taratasy momba ny entana, rehefa resy lahatra tamin’ny hatsaran’ny kalitaon’ny entana io mpandraharaha 
Vatofotsy io. Nilaza ny mbola hikarakara an’izany ny sakaizan’ilay mpamily, nefa nasainy nitaky 
vidin’entana avy hatrany. 

Teo no nahamailo an’ilay mpandraharaha mpanao mena-boanjo. Nampandre ny polisy avy hatrany izy. 
ireo entana halatra. Nitsoaka ilay vehivavy sakaizan’ny mpamily. Ilay mpanelanelana kosa notazonina 
amin’ny polisy. Efa tonga naka ireo voanjo izay nogejain’ny polisy ireo Sinoa tompon’entana ary 
ihany koa ilay mpanelanelana. 

Raha ny fantatra dia nanohy ny diany tamin’iny lalam-pirenena faharoa iny ihany ilay mpamily saingy 
tao Brickaville ny fiarabe. Mbola karohina fatratra izy sy ny sakaizany amin’izao fotoana izao. 











Enregistrer mon nom, mon e-mail et mon site web dans le navigateur pour mon prochain commentaire. 



