FAMPIHENANA NY VOKA-DRATSIN’NY LOZA VOAJANAHARY: 64,8 TAPITRISA DOLARA NY FANAMPIANA NY FARITRA ATSIMO | NEWSMADA

Par Taratra sur 08/10/2018 

Nanambara ny solontenan’ny Firenena mikambana sady solontenan’ny mpiray ombon’antoka, i Patrice 
Takoukam, omaly teto Ambovombe fa « nanomboka ny taona 2016, mitentina 64,8 tapitrisa dolara ny 
fanampiana ho an’ny faritra Atsimo manokana ». Noho ny hamehana nitranga teo anelanelan’ny taona 
2017, tena mafy tao anatin’ny 35 taona, nanome vola 103 tapitrisa dolara ny mpiray ombon’antoka 
ny maha olona nahafahana nampihena ny fiantraikan’ny voina, ny volana jona 2017. Hitazonana ny 
efa vita, ilaina ny fampandehanana indray ny rafitra mitsirika ny fiavian’ny loza mialoha sy ny 
ny BNGRC eny ifotony, handrindrana ny asa maha olona aty atsimo. Nosafidiana hanamarihana ny Andro 
hampihenana ny voka-dratsin’ny loza ny distrikan’Ambovombe, satria iharan’ny haintany mitarika 
tsy fahampian-drano ny faritra Androy.Taloha isaky ny dimy taona no miverina ny haintany, noho 
fiovan’ny toetr’andro, mihena ny fe-potoana hiverenan’ny El Nino, araka ny fanazavan’ny sekretera 
ny rafitra teknika eo anivon’ny primatiora misahana ny fisorohana sy fitantanana ny amehana (CPGU), 
Mamy, omaly. Firenena fahatelo marefo aty Afrika noho ny fiovan’ny toter’andro i Madagasikara, 
ny fahapotehan’ny tontolo iainana sy ny fihenan’ny rotsak’orana. Nihena rahateo ny tahirin-drano 
ambanin’ny tany. Ilaina noho izany ny fepetra ahafahan’ny mponina sy ny fihariana mivelona manoloana 
zavamisy, toy ny haintany. Naompana, indrindra, amin’ny fahafantarana ny voka-dratsin’ny loza 
toekarena ny lohahevitra fanamarihana, amin’ity taona ity., 350 miliara dolara isan-taona ny 
fahavoazana maneran-tany ateraky ny loza voajanahary amin’ny toekarena. Aty amin’ny faritry 
ranomasina indianina, mahatratra 77miliara Ar izany. 

Manao tantsoroka amin’ny fampihenana ny voka-dratsin’ny loza voajanahary ny CPGU ary mametraka 
sy politika manohana ny primatiora. Tanjona ny hampihenana ny fahavoazana ara-toekarena, hatramin’ny 
2030. Ahena isan-taona koa ny olona niharan’ny loza. Ho tohana ho an’ny distrika tena marefo (Beloha 
Tsihombe) noho ny fisian’ny haintany, nanolotra vary 115t, voamaina 20 t ary sinibe telo ny fanjakana 
natolotry ny praiministra teto Ambovombe. Nisy koa ny foara Volily Harea andiany faharoa fampirantiana 
harena mivoaka avy ao amin’ny faritra Androy, hifarana rahampitso. 



Les commentaires sont fermées. 

