VOVO-JAVATRA TSY FANTA-PIHAVIANA – LYCÉE ARIVONIMAMO  : MPIANATRA 24 SEMPOTRA TSY NAHATSIARO TENA | NEWSMADA

Par Taratra sur 07/04/2018 

Mpianatra 24 mianadahy tao amin’ny lisea Arivonimamo no sempotry ny vovo-javatra tsy fanta-pototra 
Tao ireo tsy nahatsiaro tena mihitsy vokatr’izany. Mandeha ny fanadihadiana. 

Nisy nandraraka vovoka fotsifotsy tao amin’ny kilasy TA2, lisea Arivonimamo, omaly maraina ka 
ireo ankizy 24 mianadahy nanao ny fanadiovana ny efitranon-tsekoly nisy izany. Tsy maintsy nampidirina 
ireo mpianatra satria tsy nahatsiaro tena ny sasany. 

Nihevitra ireo mpianatra fa vovoka tsaoka ilay izy ka namafa. Rehefa nokopahina anefa izy io dia 
fahasemporana ho an’ny mpianatra. Tao ireo tsy nahatsiaro tena avy hatrany fa safotra. Ny sasany 
vao afaka niaina fa sempotra tanteraka. 

Nikoropaka ny mpampianatra sy ny tompon’andraikitry ny sekoly nitondra ireo mpianatra 24 mianadahy 
vavy sy roalahy) tany amin’ny hopitaly avy hatrany. Efa mahatsiaro tena ny ankamaroan’izy ireo 
tolakandro raha ny nambaran’ny lehiben’ny fiadidiam-pampianarana any an-toerana. 

Noravaina avy hatrany ny fampianarana tao amin’ny lisea. Nampodina ny mpianatra rehetra ary nohidina 
ny sekoly manontolo. Miandry ny toromarika avy amin’ny minisiteran’ny Fahasalamana sy ny minisiteran’ny 
vao misokatra ny fampianarana ao an-toerana raha ny nambaran’ny tompon’andraikitra. 

Nilaza ny tompon’andraikitry ny fanabeazam-pirenena fa efa an-dalana ny fanadihadiana mahakasika 
vovoka fotsy nanempotra mpianatra io. Mifarimbona amin’izany ny mpitandro filaminana sy ny mpiasan’ny 
any Arivonimamo. 

Efa nampiakarina eto Antananarivo ny ampahany amin’ilay vovoka fotsifotsy nanempotra ka ho hita 
ny vokatry ny fitiliana. 

Nanaitra ny mponina tao Arivonimamo ity trangan-javatra tao amin’ny lisea ity. Nikoropaka ireo 
aman-dreny rehefa naheno ny trangan-javatra ka namonjy ny zanany tany am-pianarana. Samy naneho 
heviny ny rehetra saingy niraisan’ny rehetra feo ny hoe sompatra atao amin’ny mpianatra ity fandrarahana 
manempotra ity. 



Les commentaires sont fermées. 

