AMBODIVONA  : FIARA MAROMARO INDRAY NIFANDONA | NEWSMADA

Par Taratra sur 12/11/2016 

Nitrangana fifandonana fiara maromaro indray teny Ambodivona akaikin’ny fiantsonan’ny taksiborosy, 
Fiarabe iray no voalaza fa niantombohan’ny loza ka nifatratra tamin’ny fiara iray teo aloha ary 
tamin’ny fiara iray hafa teo alohany indray ilay fiara voadona. Araka ny filazan’ireo olona nahita 
fitrangan’ny loza, reseveran’ilay fiarabe taksiborosy niantombohan’ny loza no voalaza fa nikitikitika 
nitondra ilay fiara ka nahatonga ny loza. Potika avokoa ny vatan’ireo fiara voatrongin’ilay fiarabe 
avy aoriana. Nandritra ny fitohanan’ny fiarakodia no nitrangan’ny loza ka somary niteraka fitohanambe 


Fomba ratsy fanaon’ireny resevera ireny ity mikitikitika sy manandranandrana mitondra fiara 
rehefa tsy eo ny tena mpamily. Zava-doza anefa no aterak’izany rehefa tsy voafehy sy tsy mahafehy 
familiana ireny fiara ireny. Soa ihany fa tsy nisy ny olona voafaoka na voahitsak’ireo fiara nifandona 
raha tsy izany zava-doza no nitranga. Tafiditra ao anatin’ny lesona tokony homena ireny resevera 
ny tsy fikitikitihana ireny taxi-be na taksiborosy ireny rehefa tsy eo ny mpamily mba hisorohana 
loza toy izao. 



Les commentaires sont fermées. 

