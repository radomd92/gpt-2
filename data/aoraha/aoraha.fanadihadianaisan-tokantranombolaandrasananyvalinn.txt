FANADIHADIANA ISAN-TOKANTRANO :: MBOLA ANDRASANA NY VALIN’NY FANISAM-BAHOAKA FARANY TEO • AORAHA

Afaka volana maromaro vao ho vonona sy ho fantatry ny olon-drehetra ny valin’ ny fanisam-bahoaka 
farany teo. Tsy mbola mikirakira ireo valin’ny fanadihadiana ny tompon’andraikitra amin’izao, 
ny fanazavana voaray avy ao amin’ny ivon-toerana nasionaly misahana ny antontan’isa na Instat. 

“Mbola eo am-pikarakarana ny fanadihadiana manaraka ny tompon’andraikitra amin’izao. Fanadihadiana 
hotanterahina eny anivon’ny ankohonana notsongaina. Natao mba hamantarana ny tena fahamarinan’ny 
teo aloha izany”, araka ny fanazavan’ny loharanom-baovao iray eo anivon’ny Instat. 

Eo am-panomanana tanteraka ity fanadihadiana manaraka ity ny Instat ankehitriny ka tsy mbola 
ny valin’ny fanadihadiana teo aloha. “Tsy mbola voadika amin’ny solosaina ireo vokatra”, hoy 
ity loharanom-baovao ity na dia voalaza fa efa voaray avokoa ny valin’izany. Tamin’ny volana jona 
natao ny fanisana ankapobeny ny mponina sy ny trano fonenanana “ RGPH3”, manerana ny Nosy. 









Enregistrer mon nom, mon e-mail et mon site web dans le navigateur pour mon prochain commentaire. 



