FISAMBORANA TETSY IVANDRY :: TRA-TEHAKA ILAY LEHILAHY EFA NOKAROHINA TAMIN’NY RAHARAHA ANDRAMENA • AORAHA

Voasambotra tao anaty fiara nandalo tao amin’ ny toeram-pivarotana lehibe iray tetsy Ivandry, 
tolakandro, i Maminirina Jean Eddy, ilay lehilahy mpandraharaha efa namoahan’ny Fitsarana didy 
noho ny raharaha fanondranana andramena. Andiana pôlisy nisaron-tava sy nitondra fiara ary nirongo 
no nisambotra azy. 

Araka ny nambaran’ny eo anivon’ny Pôlisim-pirenena, omaly, dia nalefa avy hatrany notazonina 
amin’ny fonjaben’i Tsiafahy ity voasambotra. 

Nosakanan’ny fiaran’ ny pôlisy ny fiara roa nikasa hivoaka ny faritry ny toeram- pivarotana lehibe 
tetsy Ivandry io. Ny mpandeha tao amin’ny fiara tsy mataho- dalana teo aloha no avy hatrany dia nasaina 
ary nosavaina. Nisy tamin’ ireo olona, toy ny mpamily sy ny olona nipetraka teo akaikiny, no voalaza 
nadaboka tamin’ny tany. Nisy ihany koa ny olona nampidirina tao amin’ny fiaran’ny pôlisy, araka 
fitantaran’ny olona teny an-toerana. 

Efa nandrasana fotsiny 

«Pôlisy manodidina ny sivy lahy ireo nanajanona ny fiara sy nanao ny fisavana. Niteny mafy izy ireo 
ny hamoahana ny basy sy ny vola. Nisy tsy nivoaka ny olona nipetraka tao aoriana ka noterena nosokafana 
izany ny varavaran’ ny fiara. Toa tsy voakitika ireo mpandeha tao amin’ny fiara faharoa izay nisy 
hoy ity lehilahy iray milaza ho nahita ny zava-niseho. 

Loharanom-baovao teo anivon’ny Pôlisim-pirenena ihany no naha- fantarana fa i Maminirina Jean 
ilay lehilahy efa nokarohina no nosamborina tetsy Ivandry. Najanona sy nandrasana pôlisy teny 
ny fiara tsy mataho-dalana nisy azy. 

Tamin’ny taona 2017 no nivoaka ny didy fampi- samborana an’ity lehilahy ity, nataon’ny teo anivon’ 
Birao mahaleo tena misahana ny kolikoly (Bianco) noho ny raharaha fanondranana andramena. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Fisamborana tetsy Ivandry :: Tra-tehaka ilay lehilahy efa nokarohina tamin’ny raharaha andramena 
apparu en premier sur […] 

