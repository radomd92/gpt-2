TOAMASINA : BASY 72 SY BALA 2000 TRATRA – MIDI MADAGASIKARA

Ny asabotsy lasa teo no tratra tao amin’ny seranan-tsambo tao Toamasina, izay nosahanin’ny Borigadin’ny 
sy ny zandarin’ny Toby Ratsimandrava tany an-toerana ny fitaovam-piadiana maromaro. Basim-borona 
(calibre 12) marika Baîkal, miaraka amin’ny bala 2000 isa( 22 long rifle). Marihina fa tao anaty 
Mercedes Sprinter moa no nahatratrarana ireto basy ireto izay efa teo amin’ny fiantsonan’ny fiara 
anaty seranana na ny « parc voiture » (SMMC). Tena matihanina tokoa ireto mpanafatra basy an-tsokosoko 
satria dia betsaka tokoa ny andiany no tsy olona iray no manao izany fa maromaro izay mifampiankina 
mifampiaro. 

Efa eo am-panaovana ny fanadihadiana moa amin’izao ny manampahefana eny an-toerana amin’izay 
ho tompon’ity fitaovam-piadiana tratra ity indray. Vao herinandro maromaro moa izay no nisy toe-javatra 
ary mety mbola hisy koa atsy ho atsy ka hanairana ny sain’ireo tomponandraikitra mba hanaramaso 
ny fivezivezen’ny entana ao amin’ny seranan-tsambo. 

