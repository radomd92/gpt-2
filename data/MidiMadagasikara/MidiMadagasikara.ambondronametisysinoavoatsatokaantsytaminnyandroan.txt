AMBONDRONA : METISY SINOA VOATSATOKA ANTSY TAMIN’NY ANDRO ANTOANDRO – MIDI MADAGASIKARA

Amin’ny telo ora folakandro, amin’ny fotoana tsy nampoizin’ny maro hitrangan’izany, no nanao 
nataony ny jiolahy. Telo lahy madio ary tsy ampoizina mihitsy hoe mpanendaka, no nanao herisetra 
tovolahy iray, metisy sinoa, izay niaraka tamin’ny sipany. Notsatohan’ireo antsy avy hatrany 
teo amin’ny arabe. Izany dia mba nahafahana nangalatra ny finday marika LG sy ny firavaka volamena 
aminy. Tetsy Ambondrona, ny asabotsy lasa teo, no nitrangan’izany herisetra izany. Efa fifofoana 
mihitsy aza, satria naratra be avy hatrany ilay tovolahy ary voatery nentina faran’izay haingana 
amin’ny hopitaly mba ho fiarovana ny ainy. Tsy nahavita nihetsika ilay tovovavy niaraka taminy 
ny tsy nampoizina sy ny tahotra. Ny olona teo amin’ny manodidina no nanampy tamin’ny fitondrana 
marary tany amin’ny toeram-pitsaboana. Ireo telo lahy kosa dia niditra tany anaty elakelan-trano 
nanjavona tany. Ankona ny olona raha nahita ny zava-nitranga, mbola tao anatin’ny lera fivezivezen’ny 
an-tongotra rahateo izany amin’ny telo ora folakandro izany. Isan’ny tena nahatalanjona ny maro 
koa dia ny momba ireo mpanendaka izay sady madio no tsara fiakanjo. Tsy nampoizina mihitsy hoe jiolahy… 



