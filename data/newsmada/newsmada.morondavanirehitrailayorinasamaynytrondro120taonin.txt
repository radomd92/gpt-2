MORONDAVA : NIREHITRA ILAY ORINASA, MAY NY TRONDRO 120 TAONINA | NEWSMADA

Par Taratra sur 12/12/2017 

Nijoalajoala ny afo tao Morondava, omaly maraina. Kila hotohoton’ny afo ny orinasa Sopemo fitahirizana 
Trondro milanja eo amin’ny 120 taonina indray may niaraka tamin’ny trano… 

Naharitra adiny telo ny firehatry ny afo tao amin’ilay orinasa mifanila amin’ny fitobian-tsolika 
ao Morondava. Raikitra ny fifanjevoana teo amin’ireo mponina tao an-tanàna satria noheverin’ny 
fa ilay fitobian-tsolika no nipoaka satria mifanakaiky ilay orinasa Sopemo (Société de pêcherie 
Morondava) sy ilay fitobian-tsolika. Fantatra taorian’izay fa ny orinasa Sopemo no nirehitra 
niteraka setroka maintibe manerana ny tanàna. Araka ny fampitam-baovao voaray avy any an-toerana, 
herinaratra tamin’ny alalan’ny fifampikasohan’ny taribin-jiro tao amin’ilay orinasa no nitarika 
firehetana. Vokany, kila hotohoton’ny afo ilay orinasa. Tsy nisy noraisina intsony ny entana 
tao an-trano. Nifanjevo samy nanavotra avotra aina ireo mpiasa rehetra tao amin’ilay orinasa 
vantany vao nirehitra ny trano. Hatreto aloha tsy nisy kosa ny aina nafoy na naratra tamin’ity loza 
ity. Tonga teny an-toerana namono ny afo ny mpamonjy voina. Efa tamin’ny 11 ora antoandro kosa vao 
tanteraka ny afo. Nohamafisin’ny loharanom-baovao hatrany anefa fa isan’ny orinasa hany tokana 
reheharehan’i Morondava ny Sopemo taorian’ny fahamaizan’i Sucoma kanjo izao levon’ny afo izao 


Niteraka fikorontanana ara-tsaina teo amin’ny mponina ity loza nitranga tao Morondava ity ka 
nampiato ny fampianarana ny sekoly sasany. Tao koa ireo namindra haingana ny entany noho ny tahotra 
mety ho fiitaran’ny afo. Andrasana, araka izany, ny tohin’ny famotorana momba ity fahamaizana 




Les commentaires sont fermées. 

