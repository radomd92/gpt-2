FATIM-BEHIVAVY HITA TENY ANOSY : KAROHIN’NY POLISIN’NY BC ILAY SAKAIZANY NAHAVANON-DOZA | NEWSMADA

Par Taratra sur 15/06/2017 

Ny sakaizany ihany ny tompon’antoka tamin’ity vonoan’olona feno habibiana tamin’ilay tovovavy 
faty teny Anosy, ny alatsinainy maraina teo, ity araka ny tatitra avy amin’ny polisy misahana ny 
bevava (BC). Manao antso avo izay mahita ity lehilahy nahavanon-doza ity, araka izany, mba hampandre 
ny polisy misahana ny heloka bevava ao Anosy na koa hiantso ny laharaha 034 05 517 26. Manome toky 
ny polisim-pirenena fa mijanona ho tsiambaratelo ny mombamomba ny mpanome vaovao. 

Tsiahivina fa niboridana ilay tovovavy tamin’ny fotoana nahitana ny fatiny teny Anosy. Nendahiny 
koa ny hodi-tavany. Tsy misy nahafantatra ny mombamomba azy. Fantatra kosa fa hoe mipetraka amin’ny 
selofanina eny Isoraka izy sy ilay sakaizany ary mbola hita tao ny fitafian’ity vehivavy ity sy 
lobak’ilay sakaizany nihosin-dra. 



Les commentaires sont fermées. 

