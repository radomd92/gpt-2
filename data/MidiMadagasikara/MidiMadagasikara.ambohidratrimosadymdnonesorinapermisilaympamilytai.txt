AMBOHIDRATRIMO : SADY MD NO NESORINA « PERMIS » ILAY MPAMILY TAXI-BE MAMO – MIDI MADAGASIKARA

Raha mba mitohy ny fampiharana sazy hentitra toy izao dia inoana fa mihena ny lozam-pifamoivoizana 
ny fiara fitateram-bahoaka. Ny alatsinainy teo, nisy mpamily taxi-be iray izay mamo tampona vao 
teny Alakamisy-Ambohidratrimo. Vokatr’izany dia natory fotsiny teo amin’ny toerany izy. Taitra 
indray ary tereny fotsiny ny tenany ny mpamily ilay fiara. Nivarahontsana ny iray taxi-be vokatr’izany. 
nisy mpandeha nanana ny laharan’ny zandary ao Ambohidratrimo ka io no nandray andraikitra avy 
nampandre ireo mpitandro ny filaminana. Natao tokoa ny fanamarinana ary hita fa tena mihoatra 
ny azo ekena ny tahan’ny alikaola tao aminy. Koa satria loza mananontanona ny mpandeha ary koa ny 
lalana io rangahy io dia avy hatrany dia naiditra « violon » izy. Nosokafana ny fanadihadiana ary 
ny vesatra nitazomana azy. Natolotra ny fampanoavana tetsy Anosy ny tenany omaly ary nanapakevitra 
mpitsara ny nampiditra vonjimaika am-ponja azy. Tsy vitan’izany fa nesorina taminy ihany koa 
taratasy fahazoana alàlana mitondra fiarakodia. Hita mangarahara eto fa samy nandray ny andraikiny 
tokony ho izy na ny zandary nisambotra sy nanao famotorana na ny mpitsara izay nikirakira ity raharaha 
Azo deraina ny toy izany mba ho fiarovana ny ain’olona. Raha ny mba fanirian’ny maro aza dia mba ho 
izany koa ny fepetra raisina ho an’ny taxi-brousse sy ny fiara mpitatitra hafa. Be loatra ny tsy 
namoy aina noho ny tsy fitandreman’ny mpamily… 


















