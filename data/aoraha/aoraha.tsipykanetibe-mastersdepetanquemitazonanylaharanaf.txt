TSIPY KANETIBE-MASTERS DE PETANQUE :: MITAZONA NY LAHARANA FAHAROA NY SOLONTENA MALAGASY • AORAHA

Nanao izay ho afany teo amin’ny dingana fahaefatra tamin’ny fifaninanana tsipy kanetibe “Masters 
Pétanque”, atao any Frantsa, ny solontena malagasy. Lavo teo amin’ny manasa-dalana nandritra 
dingana notontosaina tao Illkirch-Graffenstad akaikin’i Strasbourg izy ireo, ny zoma lasa teo, 
mitazona hatrany kosa ny laharana faharoa, miaraka amin’ny isa 19. Hatreto, tsara toerana hiatrika 
dingana famaranana na “Final four” amin’ity fifaninanana ity ry Alain Samson Mandimby sy Tiana 
Razanadrakoto ary i Lahatra Randriamanatany. Ny ekipa iraisam-pirenena (Internationale) nisy an’i David Le Dantec (Frantsa), Claudy Weibel 
ary i Diego Rizzi (Italia) no nandavo antsika tamin’ny isa 13 noho 7, tamin’ny zoma. Nitarika tamin’ny 
7 noho 5 anefa ny Malagasy tamin’ity lalao ity. Tsy ampy fitandremana kely fotsiny izy telo mirahalahy 
nihoaran’ny vahiny 9 noho 7. Teo dia faha-disoana goavana no nitranga ho an’ny Malagasy satria 
efatra be izao no azon ‘ny vahiny ary nahafahan’ izy ireo nandresy ary niakatra teo amin’ny lalao 
Teo amin’io lalao famaranana io kosa dia ny ekipan’ i Montoro no nihaona tamin’ireto ekipa iraisam-pirenena 
tafavoaka ho mpandresy tamin’ny isa 13 noho 11. Amin’ity fifaninanana “masters 2018” ity dia misy 
fito ary “final four” no mamarana azy. Nanomboka, tamin’ny 7 jona ny dingana voalohany tany Chateaurenard, faharoa tany Le Puy-en-Velay, 
tany Roman-sur-Isère ny dingana fahatelo ary ny fahefatra ity natao tany Illkirch-Graffenstad 
Any Clermont Ferrand no hanatontosana ny dingana fahadimy, amin’ny 26 jolay ho avy izao. Dingana 
farany no hotanterahina any Limoux sy any Nevers mialoha ilay “final four”, amin’ny 4 septambra 
Laharana faharoa mitovy amin’ny ekipan’i Robineau ny ekipam-pirenena Malagasy manana isa 19. 
vonjimaika eo amin’ny laharana voalohany kosa ny ekipan’ i Sarrio manana isa 27. 









Enregistrer mon nom, mon e-mail et mon site web dans le navigateur pour mon prochain commentaire. 



