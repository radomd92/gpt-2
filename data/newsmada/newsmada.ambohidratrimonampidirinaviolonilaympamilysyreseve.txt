AMBOHIDRATRIMO  : NAMPIDIRINA VIOLON ILAY MPAMILY SY RESEVERA MAMO | NEWSMADA

Par Taratra sur 02/05/2016 

Saika namoa-doza indray ny taxi-be mampitohy an’i Vassacoss sy Ambohidratrimo, afakomaly. Efa 
ilay mpamily sy ny resevera ka notazonin’ny zandary ka naiditra violon avy hatrany. Notazonin’ny 
koa ilay fiara taxi-be… 



Tsy mety fay ! Nampidirina violon, afakomaly avy hatrany ilay mpamily sy resevera mamo teo am-perinasa 
zandary teny Ambohidratrimo. Nampidirina fourrière kosa ilay taxi-be nentin’izy ireo. Araka 
fanazavan’ny zandary, niasa nitatitra mpandeha ilay fiara fitateram-bahoaka nefa mamo izy roa 
(mpamily sy resevera). Nahazo loharanom-baovao momba azy roa lahy ireto avy amin’ny mpandeha 
zandary ka nandray fepetra avy hatrany nanenjika ny fiara ka tratra teny Ambohidratrimo. Tody 
aman-tsara ihany ny mpandeha na efa mamo aza izy roa lahy. Tsy nisy mpandeha intsony tao anaty fiara 
saika mbola hitondra olona hihazo ny renivohitra indray izy ireo. Noraisim-potsiny izy ireo taorian’izay. 

Taxi-be iray koa nivadika teny akaikin’Ambohitrabiby Talatavolondry, afakomaly. Ampolony 
naratra mafy. Voalazan’ny zandary fa atahorana ny ain’ireo olona sasany niharam-boina. Fiara 
mpivavaka ity fiara namoa-doza ity. Potika ilay fiara. 

Taxi-be Sprinter iray koa no nifandona tamin’ny fiara 4×4 iray teny Malaza Ampitatafika. Potika 
ny lohan’ilay fiara Sprinter. Araka ny famotorana nataon’ny zandary, mamo ny mpamilin’ilay fiara 
nifandona tamin’ilay taxi-be. Tsy nisy kosa ny aina nafoy. 

Nipitika tany an-tanimbary koa ny fiara kely iray rehefa avy nitrongy taxi-be iray teny By-Pass 
omaly. Mafy ny fifandonana ka nanidina tany an-tanimbary ilay fiara kely. Tsy nisy kosa ny aina 
fa olona vitsivitsy ihany no naratra tao amin’ilay taxi-be. 



Les commentaires sont fermées. 

