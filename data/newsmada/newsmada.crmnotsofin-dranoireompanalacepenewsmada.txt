CRM : NOTSOFIN-DRANO IREO MPANALA CEPE | NEWSMADA

Par Taratra sur 20/06/2017 

Nitsodrano ireo mpianatra amin’ny kilasy T5 avy amin’ny EPP maromaro eto Antananarivo ny Croix 
Malagasy (CRM) niaraka tamin’ny minisiteran’ny Fanabeazam-pirenena ary ny CUA. 

Nisitraka izany ireo mpianatra tamin’ny EPP nanaovana ny tetikasa Mendrika. Natao tetsy amin’ny 
67 ha Avaratra Andrefana ny hetsika omaly. 1.269 ireo mpianatra tamin’ny EPP fito toy ny EPP Antetezana 
Manarintsoa, Andavamamba Anjezika, III G Hangar, 67 ha Nord, Andohatapenaka I sy Andohatapenaka 
ka nizarana kojakojam-pianarana sy ody ambavafo hiatrehana ny fanadinana anio. 

Fandaharanasan’ny Croix Rouge Malagasy ny tetikasa Mendrika. Tohanan’ny Croix Rouge Danoise 
sy ara-teknika izy io. Tanjona ny hanome fiainana mendrika ho an’ny ankizy zanaky ny fianakaviana 
ao anatin’ny fokontany maromaro ao amin’ny boriborintany voalohany. 

Nanomboka ny taom-pianarana 2016-2017 ny tetikasa Mendrika izay nanentanana indrindra ny ray 
hazoto hampiana-janaka. Nisy koa ny fanomanana ara-tsaina ireo ankizy hiatrika ny fanadinana 
nataon’ny mpilatsaka an-tsitrapo avy amin’ny CRM. 



Les commentaires sont fermées. 

