ANTSIRABE  : TRATRA IREO JIOLAHY NANAFIKA MASERA | NEWSMADA

Par Taratra sur 08/06/2018 

Nanamafy ireo masera ao Vatofotsy Antsirabe fa fantatr’izy ireo ny telo amin’ireo jiolahy tsy 
tompon’antoka tamin’ny fanafihana tao amin’ny toby. Nilaza ireo masera tao amin’ny toby fa olona 
ireo tsara ireo jiolahy nanafika, ny 7 mey 2018. Nambaran’ny contrôleur général de police, Ramilison 
fa ordinatera sy finday ary vola no lasan’ireo mpanafika tamin’io fotoana io. Ny 15 mey 2018 lasa 
hitan’ireo masera tao amin’ny toeram-pisotroana iray ao an-toerana ny roa amin’ireo olon-dratsy 
tadidin’izy ireo tsara satria tsy nisaron-tava. Niantso polisy avy hatrany ry masera ka noraisim-potsiny 
roa lahy ka naiditra am-ponja. Rehefa tao am-ponja, tsy nahatam-bava fa niresaka tamin’ny antsipiriany 
fizotry ny fanafihana ny tobin-dry masera ry zalahy ka ireo namany indray ny nampita tamin’ny polisy. 



Les commentaires sont fermées. 

