ANDRAVOAHANGY : MPIBATA ENTANA EO AN-TSENA TRATRA NANGAROM-PAOSY – MIDI MADAGASIKARA

Tovolahy iray 18 taona antsoina hoe Tojo no voasambotry ny polisy avy ao amin’ny boriborintany 
teny Andravoahangy ny sabotsy 19 may teo am-pangaronam-paosy. Ny marainan’io sabotsy ankatoky 
fety io, tamin’ny 6 ora maraina, dia tsikaritry ny polisy ity tovolahy ity nanara-dia tovovavy 
13 taona mibaby kitapo niara-niantsena tamin’ny reniny. Raha mbola samy variana iny izy mianaka 
nobedain’i Tojo ny Kitapo teny amin’ilay zazavavy kely ary lasa izy nitsaoka . Taitra tamin’izany 
tovolahy ity izany ilay renim-pianakaviana ka niantso vonjy mafy . Nisy avy hatrany ny olona teny 
nanenjika ity tovolahy ity raha vao nandre ny antso vonjy nataon’ilay ramatoa, saingy tsy lavitra 
ihany koa ny Polisy ka tsy nampanano sarotra ny nisamborana ity olon-dratsy ity. Nandritra ny fanadihadiana 
no nahalalana fa mpibata entana eo an-tsena ny asany. Efa mpamerin-keloka ny tenany satria dia 
nifonja nandritra ny herintaona teny Antanimora izy ny taona 2017 noho ny resaka harom-paosy hatrany. 
any am-ponja avy hatrany i Tojo rehefa natolotra ny fampanoavana ny talata teo. 




















