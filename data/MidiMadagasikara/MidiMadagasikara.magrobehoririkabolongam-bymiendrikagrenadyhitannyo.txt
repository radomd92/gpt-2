MAGRO BEHORIRIKA : BOLONGAM-BY MIENDRIKA GRENADY, HITAN’NY OLONA – MIDI MADAGASIKARA

Hatairana, tahotra, izay no nahazo ireo olona teny amin’iny faritra Magro Behoririka iny omaly 
Nahitàna bolongam-by iray, izay manana endrika toy ireny grenady ireny mihitsy mantsy hita teny 
tamin’io maraina io. Nampanantsoina avy hatrany ireo tompon’andraikitra. 

Sangy ratsy ve ? Ireo mpamafa lalana hamita ny asany teny amin’iny faritra Behoririka iny no nahita 
bolongam-by ity voalohany. Bolongam-by hafahafa … Tsy fantatra izay nametraka azy aloha hatreto, 
dia vetivety teo dia niely ny feo ary nitangorona ny olona. Nampanantsoina ihany koa ny mpitandro 
izay niasa nandamina fifamoivoizana tsy lavitra io toerana io. Ity farany rehefa nandinika akaiky 
avy hatrany dia niantso ireo tompon’andraikitra mahay manokana ny amin’ny resaka fitaovam-piadiana 
hipoaka. Araka ny fanazavàna azo, rehefa notiliana akaiky tokoa ity zavatra mampiahiahy ity dia 
ireny “grenady” ireny mihitsy saingy efa tsy teo intsony ilay vy fanapoahana azy na “goupille” 
ny fiteny ara-teknika azy ireny. Na izany na tsy izany aza anefa, tsy maintsy noraisina ny fepetra 
ny fitandremana rehetra manoloana izao toe-javatra izao. Tsy fantatra mantsy na tena izy tokoa 
sarisariny fotsiny ihany ity bolongam-by hita ity. Efa nentina notiliana manokana any amin’ny 
misahana izany moa ity zavatra ity, ary ho angamba ho fantatra tsy ho ela ny valin’izany fitsirihana 
Efa nosokafana ihany koa ny fanadihadiana mahakasika ity tranga ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

