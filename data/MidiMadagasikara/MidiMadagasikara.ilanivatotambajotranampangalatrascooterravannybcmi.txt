ILANIVATO : TAMBAJOTRANA MPANGALATRA « SCOOTER » RAVAN’NY BC – MIDI MADAGASIKARA

Teo am-panosehana ilay môtô halatra mihitsy ireto bandy telolahy no saron’ny pôlisy avy etsy amin’ny 
misahana ny ady heloka bevava, tetsy Ilanivato, ny voalohandohan’ny herinandro teo. Rehefa nosavaina 
ireo dia nahitàna karazana taratasina môtô maromaro, saingy ny an’ilay môtô natosika no tsy tao. 

Olona nahatsikaritra zavatra mampiahiahy teny an-toerana no nampandre avy hatrany ireo mpitandro 
Lehilahy maromaro manosika môtô, tokony ho tamin’ny dimy ora maraina. Nidina avy hatrany teny 
ireto pôlisy ary tsy ela tokoa dia nahatazana azy ireo, mbola somokotra manosika ity kodiaran-droa. 
vao nahatazana ireo pôlisy nanaraka azy fotsiny anefa ireo andian’olona io dia vaky nandositra 
hatrany, ka nifanenjahana. Tsy ela dia voasambotra ny roa. « Nandritra ny fanadihadiana azy roa 
dia niaiky izy ireo fa halatra io moto natosiny io ary vao avy nalainy teny Andavamamba. Nandritra 
koa no nahafantarana fa eny amin’ny faritra Itaosy no fanafenan’izy ireo ny moto avy nangalariny. 
nosavaina moa ilay trano voalazany eny Itaosy dia tratra tao ny lehilahy iray mpiray tsikombakomba 
», hoy ny vaovao. Fantatra ihany koa moa fa izy ireo no anisan’ny nangalatra ny môtô an’ny orinasa 
ranom-boankazo iray eny Ankazomanga. 

Isan’ny mampikaika ireo manana kodiaran-droa, indrindra ireo « scooter » amin’izao ny firongotran’ireo 
mpangalatra izany. Efa tambajotra matanjaka tokoa mantsy no ao ambadika, ka na inona fomba hiarovana 
fitaovana izany na inona dia vitan’ireo olon-dratsy foana ny mangalatra, mamadika azy ireny ary 
ny taratasiny ho toy ny môtô vaovao indray. Ireo izay tena tsy hitan’izy ireo moa ny hanaovany azy, 
ataon’izy ireo fangalàna « pièces » fotsiny na ilay antsoiny hoe « kotoleta ». 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

