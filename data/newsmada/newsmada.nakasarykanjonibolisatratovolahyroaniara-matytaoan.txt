NAKA SARY KANJO NIBOLISATRA: TOVOLAHY ROA NIARA-MATY TAO ANDRAIKIBA | NEWSMADA

Par Taratra sur 25/09/2018 

Tsy mampitandrina tokoa ny loza! Latsaka tao anaty rano ny iray, namonjy ity namany ny faharoa, 
samy tsy tafavoaka velona izy roa lahy. Tanora ao amin’ny STK Ifarihy Tanjombato izy ireo. Efa hita 
ny razana… 

Naka sary kanjo latsaka tao anaty rano tampoka, ary nitarika ny fahafatesany izany! Tsy nampoizina 
zava-niseho tany amin’ny ranon’Andraikiba Antsirabe, omaly maraina, io. Indray maty an-drano 
ny tovolahy roa manodidina ny 17 taona. Araka ny vaovao avy any an-toerana, naka sary nanao “selfie” 
tovolahy iray ary nibolisatra tampoka ka latsaka tany anaty rano. Nahita izany ilay tovolahy iray 
nitsoraka hamonjy ity namany, saingy tany dia tsy nipoitra intsony izy roa lahy. Niezaka nanavotra 
olona hafa niaraka tamin’izy ireo, saingy tsy avotra intsony izy ireo. Hita voalohany ny fatin’ilay 
raha ora maromaro taty aorina kosa no hita ilay fanindroany. 

Fantatra fa i Ranja sy i Nanja, izy mirahalahy namoy ny ainy ireo. Avy amin’ny STK Ifarihy Tanjombato 
sasatra tany an-toerana. Mpikabary mpikambana ao amin’ny Fimpima ilay antsoina hoe Ranjampitiavana. 

Tonga teny an-toerana ny mpitandro filaminana nanao ny fizahana. Toy izany koa ny manampahefana 
ao Antsirabe. Ity Andraikiba ity, izay toerana manan-tantara mahasarika olona rehefa mivahiny 
an-toerana. Natao hitsangantsanganana izy io, ary misy ny fepetra tsy maintsy arahina rehefa 
Andraikiba. Tsy mpiseho any ny loza tahaka izao kanefa efa nisy ihany ny tranga nahafatesana olona 
amin’ity rano ity. 

Fotoana isehoan’ny loza 

Amin’ny fotoan’ny fialan-tsasatra tahaka izao ny mety hisehoan’ny loza. Antony mety hahatonga 
ny tsy fitandremana kely fotsiny, ny tsy fahalalana tsara ny toerana aleha, ny fahasahiana be loatra. 
betsaka ny maty an-drano ka na an-dranomamy, na an-dranomasina, mety hitrangan’izany. Vao ny 
herinandro teo koa, nisy roa lahy maty an-dranomasina tany Toamasina. 

Mety hampihena ny hisehoan’ny loza ny fitandremana, ny fanaraha-maso ny ankizy, ny fanarahana 
fombafomba amin’ireny toerana fitsangantsangana na manan-tantara ireny. Eo ihany koa ny fanentanana 
olona tompon-tanàna sy ny mpitandro filaminana ho an’ireo vahiny. Efa eo am-pelatanan’ny fianakaviany 
razan’ireo roa lahy namoy ny ainy, ary efa nihazo eny Tanjombato. 





Les commentaires sont fermées. 

