RN 44 : POTIKA TANTERAKA NY 80 % NY LÀLANA – MIDI MADAGASIKARA

Toa zary hadinon’ny fanjakana ny fandraisana andraikitra amin’ity làlana RN 44 ity, hoy ireo kaoperativa 
mampiasa ny làlana mampitohy an’Ambatondrazaka sy Toamasina sy Ambatondrazaka sy Antananarivo. 
nisy ny fiantsoanay ireo tompon’andraikitra hoy ny lehiben’ireo kaoperativa, fa toa mangina 
ireo. Fantatra mantsy fa vokatry ny rotsak’orana sy ny fampiasana fiara vaventy mitatitra KRAOMA 
efa ampolony maro ao amin’ny RN 44 ao no tena mahatonga ny olana, tsy voatazon’ny sakan-dalana rahateo 
ireo no sady tsy manaja ny vesatry ny entana zakan’ny lalana .Toerana 5 no tena hatahorana sy ratsy, 
eo amin’ny vahalavan’Andilanatoby (lalana Rabeniasy) izay efa lavaka be, ka tsy maintsy manakarama 
10 000 Ar misintona vao afaka ao, eo ihany koa ny ao Ranofotsy, ny ao Andranokobaka, Ambodirano ary 
atsimon’Andaingo. Mitaraina arak’izany ireto mpitatitra ireto satria potika ny fiara, na sarandalana 
azo asondrotra intsony, ny fandraisana andraikitry ny faritra toa hadino.Iza sisa no hitarainana 
ireo mpitatitra ,ka raha tsy misy ny fepetra horaisina ato ho ato dia hitokona tsy hiasa izahay. 
aty Alaotra amin’izao fotoana izao ny fahabetsahan’ny rotsak’orana, ka lasa ireo fotodrafitrasa 
simba eny fa na ny fiaran-dalamby aza tsy tonga eto Ambatondrazaka intsony fa miantsona eo Vohidiala, 
izany ny fandraisana andraikitra, fa raha tsy izany dia hitoka-monina tanteraka Ambatondrazaka. 



