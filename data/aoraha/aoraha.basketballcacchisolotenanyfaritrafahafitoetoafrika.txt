BASKETBALL – CACC :: HISOLO TENA NY FARITRA FAHAFITO ETO AFRIKA NY SBBC • AORAHA

Klioba malagasy roa no hisolo tena an’i Madagasikara amin’ny fiadiana ny amboaran’i Afrika ho 
ekipa tompondaka, taranja basketball sokajy vehivavy (CACC 2019). Laharana voalohany ny ekipa 
SBBC tamin’ny dingana fifanintsanana amin’ny fifaninanana basketball ho an’ny klioba tompondaka 
amin’ny ranomasimbe Indiana (CCCOI). 

Ny SBBC sy ny Mb2all (mandray ny fifaninanana) no klioba malagasy hiady ny amboara amin’ny 6 ka hatramin’ny 
desambra ho avy izao. 

Fandresena indroa nisesy no azon’ny SBBC nandritra an’ireo lalao roa natrehiny. Nanjakazaka 
ity klioba malagasy ity nanoloana an’ireo ekipa avy any Mayotte sy Kaomôro. Nandavo ny klioba kaomôrianina 
Basket izy ireo, omaly, teny amin’ny lapan’ny Fanatanjahantena tamin’ny isa 118 noho 26. Nijanona 
minitra mialoha ny tokony hiafaran’ny lalao ny fifandonana noho ny nahazoan’ ireo mpilalao kaomôrianina 
dimy miisa telo sady naratra ny iray. Hatreto dia mbola mitady ny vola handraisana an’io fifaninanana, 
desambra io ny Mb2all raha toa ka tamin’ny alakamisy lasa teo no tokony handoavana ny sarany ho fampiantranoana 
CACC. “Mbola niresaka tamin’ny Federasiona iraisam-pirenen’ny basketball izahay, ka nahazo 
fanindroany hitadiavana ny vola handraisana an’io lalao io”, araka ny fanazavan-dRasamimanana 
tompon’andraikitry ny serasera ao amin’ny klioba Mb2all. 











Enregistrer mon nom, mon e-mail et mon site web dans le navigateur pour mon prochain commentaire. 



