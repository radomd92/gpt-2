MAHANORO  : TRATRA IREO JIOLAHY MPANGALATRA LAVANILA | NEWSMADA

Par Taratra sur 31/01/2017 

Hatolotra ny fampanoavana ao Vatomandry ireo jiolahy enina voarohirohy ho tompon’antoka tamin’ny 
mpivarotra jirofo tany Mahanoro, ny alarobia alina teo. Nahitana basy poleta iray tany amin’ireto 
ireto nandritra ny fisavana nataon’ny polisy. Araka ny fampitam-baovao avy amin’ny lehiben’ny 
ao Mahanoro, avy nivarotra jirofo milanja 530 kg ny raim-pianakaviana iray tamin’io fotoana io 
mitentina 5 tapitrisa Ar ny vidin’ireo jirofo ireo. Notafihin’ny jiolahy nitondra basy tao an-tranony 
izy taorian’izay. Lasa avokoa ny vola rehetra sy ny antontan-taratasy samihafa. Nidina teny an-toerana 
hatrany ny polisy rehefa nahazo fampandrenesana momba ity fanafihan-jiolahy ity. Nampiasa ny 
ny polisy avy ao amin’ny kaomisaria Mahanoro mba hahafahana misambotra ireo jiolahy. Ny alakamisy 
hitan’ny polisy ny telefaonin’ireo jiolahy izay latsaka nandritra ny fifanjevoana, ny alin’ny 
nitrangan’ny fanafihana. Niainga avy amin’io telefaonina io ny fisamborana ny iray tamin’ireo 
ka nahafahana nisambotra ireo namany hafa. Ny antsasaky ny vola sisa hita tany amin’izy ireo nandritra 
fanadihadiana nataon’ny polisy. Mitohy ny famotorana ataon’ny polisy momba ity raharaha ity. 





Les commentaires sont fermées. 

