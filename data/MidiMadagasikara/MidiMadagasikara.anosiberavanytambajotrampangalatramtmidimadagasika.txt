ANOSIBE : RAVA NY TAMBAJOTRA MPANGALATRA MÔTÔ – MIDI MADAGASIKARA

Afaka hiaina kely indray aloha hatreto ireo mpitondra kodiaran-droa. Tambajotra mpangalatra 
iray indray mantsy no ravan’ny pôlisy omaly teny Anosibe. Olona roa no voasambotra tamin’izany, 
mbola hita tao aminy ny môtô miisa enina izay efa teo an-dalam-piovàna. Fivarotana kojakojana 
amin’ny môtô no mody entin’izy ireo manafina ny asa ratsiny. Miova tanteraka io kodiaran-droa 
rehefa azon’izy ireo, mba tsy hamantaran’ny tompony azy intsony. Irony karazana môtô « cross » 
no tena angadin’izy ireo raha ny hita teny an-toerana. Nanaovan’ireo pôlisy avy etsy Tsaralalàna 
sy sarika am-pandriana tao an-tokantranony ireto olona ireto omaly tokony ho tamin’ny dimy ora 
tany ho any. Efa nisy mantsy ny fanaraha-maso azy ireto, ary vao mainka nanamafy ny ahiahin’ireto 
filaminana ireto ny fisiana porofo iray izay tsy azo’ireo olon-dratsy nolavina. Ny iray tamin’ireo 
nangalariny teny amin’iny faritra Ambatolampy Tsimahafotsy iny mantsy dia nisy « gps ». Rehefa 
ny fanarahan-dia tamin’ny alalan’izany fitaovana izany dia hita fa nijanona tokoa tamina toerana 
teny Anosibe ilay izy. Tamin’ny fotoana nahatongavan’ireo mpitandro filaminana niaraka tamin’ireo 
ny fokontany teny an-toerana dia saika mbola handà ny asa ratsy nataony izy ireo. Nampangain’ireo 
enina sy ireo kojakoja maro samihafa tao an-tranony anefa izy ireo ka dia noraisim-potsiny. Efa 
ny famotorana azy ireo sy ny fitadiavana izao namany mety ho mpiray tsikombakomba amin’izy ireo. 
hatolotra ny Fampanoavana tsy ho ela ny raharaha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

