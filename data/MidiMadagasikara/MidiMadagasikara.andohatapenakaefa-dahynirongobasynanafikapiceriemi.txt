ANDOHATAPENAKA : EFA-DAHY NIRONGO BASY NANAFIKA « ÉPICERIE » – MIDI MADAGASIKARA

Ny sabotsy hariva lasa teo, mpivarotra enta-madinika iray no lasibatry ny andian-jiolahy mirongo 
teny amin’iny faritra Andohatapenaka iny. Vola aman’hetsiny no lasan’ireo farany, soa ihany 
tsy nisy ny naratra na aina nafoy, tamin’izany. Araka ny angom-baovao azo, dia tokony ho tamin’ny 
ora sy sasany tany ho any no niseho ity tranga ity. Ny roa tamin’ireo jiolahy no nitondra basy poleta, 
zava-maranitra kosa no nentin’ireo ambiny. Iretsy voalohany no avy hatrany dia nanao amboletra 
tao amin’ilay fivarotana, raha niambina sy nitily ny teny amin’ny manodidina ny roa hafa. Nandrahona 
tompon’ny tsena ny mba hamoahany ireo vola rehetra tao. Teo anatrehan’izany, dia tsy afa-nanoatra 
koa ny tao an-tsena, fa dia nanaiky mora ny fandrahonan’ireo mpanafika ary nanome izay notadiaviny. 
ireo avokoa arak’izany ireo vola rehetra matin’ity fivarotana ity, nandritry ny andro ; izay tombanana 
enina hetsy ariary teo ho eo. Ambonin’izay dia lasan’ireo olon-dratsy koa ireo entana rehetra 
zakan’izy ireo tao amin’ilay fivarotana. Nanao tari-dositra avy hatrany moa izy ireo nony azony 
nilainy. Azo lazaina fa mbola be olona teny an-toerana tamin’io fotoana io, saingy noho ny tahotra 
tsy nisy sahy nanampy ireo rehetra nanatri-maso, fa dia nitazam-potsiny. Nanao tari-dositra 
ny sasany. Isan’ny toerana mafana tokoa iny Andohatapenaka iny amin’ny tsy fandriampahelamana. 
mpivarotra, fa indrindra ireo mpandeha tongotra, eny fa na hatramin’ireo mpitondra fiara aza 
mahita faisana tokoa, nisy fotoana. Somary nangingina anefa izay tao ho izay, noho ny hetsika manokana 
teo anivon’ny pôlisy ary dia izao mitady hiverina izao indray. An-katoky ny Asaramanitra rahateo 
isika izao ka mirongatra tanteraka ny asan-jiolahy. Ny fanendahana sy ny harom-paosy moa dia efa 
lazaina intsony, eny amin’ireo faritra be olona, toy ny eny Analakely sy Behoririka iny. 




















