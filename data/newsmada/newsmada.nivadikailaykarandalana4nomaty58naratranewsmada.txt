NIVADIKA ILAY “KARANDALANA”, 4 NO MATY, 58 NARATRA | NEWSMADA

Par Taratra sur 02/07/2018 

Mpandeha efatra no namoy ny ainy. Nahatratra 58 ireo naratra, ka ny 11 no fantatra fa voa mafy. Ireo 
vokatry ny lozam-pifamoivoizana nahatsiravina, nitrangha tao Andranomena, kaominina ambanivohitra 
omaly maraina. Kamiao “karandalana” iray ity niharan-doza ity. 

Lozam-pifamoivoizana matsiravina nitranga tany Andranomena, kaominina ambanivohitra Imerintsiatosika, 
Arivonimamo, RN1, PK 39+800, teo amin’ny tetezana Iombifotsy, omaly tamin’ny 9 ora maraina. Olona 
maty: lehilahy ny roa tamin’ireo ka anisan’izany ny mpamily; vehivavy kosa ny roa ka ankizy 14 taona 
iray. 58 ny isan’ny olona naratra ka ny 15 tamin’ireo nalefa any amin’ny hopitaly Arivonimamo, 
43 kosa nentina teny amin’ny HJRA. Nisy ankizy valo naratra tamin’ireo. Olona 11 kosa tena voa mafy 
hopitaly tamin’ireo rehetra ireo. 

Araka ny fanazavana azo, nandeha mafy ilay fiara io ka rehefa nipoitra hiazo ilay tetezana no taitra 
noho ny fisian’ny omby noroahina teny amin’ny arabe. Tsy tafajanona ilay fiarabe ka niezaka niala 
amin’ny havia saingy tafavoaka ny arabe ka latsaka tany ambany tetezana tany amin’ny 20 metatra 
ambany. 

Nivadika ambony ambany mihitsy ilay fiara io tamin’izany. Ny tafony no lasa ambany ka tsy nisy tafavoaka 
ny mpandeha rehetra. Tanaty rano ny ilan’ny fiara. Nisy tamin’ireo mpandeha toy ny zazakely no 
rano. “Nirefotra mafy ny fivadihan’ilay fiara. Nihazakazaka izahay nijery sy namony ireo olona 
anatiny. Navoaka tsirairay ary nanahirana ny nisikotra ireo mpandeha sasany”, hoy ny fanazavan’ny 
maso ity loza ity. Tonga teny an-toerana ny zandary nanampy tamin’ny famoahana ireo naratra, nandefa 
amin’ny hopitaly sns. Misokatra ny fanadihadiana. 



Tonga nirodorodo teny amin’ny hopitaly ny avy amin’ny fitondrana sy ny mpanao poltika nitondra 
ireo naratra sy ny fianakavian’ny niharam-boina. Anisan’ny teny an-toerana ny praiminisitra 
ny SEG. Nilaza ity farany fa handray fepetra amin’ny fanaraha-maso ireo fiarabe mpitatitra olona. 
izany koa ny momba ny mpamily, ny mpitandro filaminana manao ny asany. 

Ny fanaraha-maso izay tsy ampy amin’ireo fiara mpitatitra amin’ny ankapobeny. Ny fiara be karandalina 
mitondra olona marobe miampy enta-mavesatra saingy tazanim-potsiny. Toy izany koa ireo entana 
entin’ny Sprinter, mbola tazanim-potsiny ihany. Ireo mpitazana fotsiny izay tsy iza fa ny mpitandro 
ihany. Samy tompon’andraikitra amin’ireny loza ireny ny rehetra. Andrasana izay fepetra horaisina 
raha hisy. 



Les commentaires sont fermées. 

