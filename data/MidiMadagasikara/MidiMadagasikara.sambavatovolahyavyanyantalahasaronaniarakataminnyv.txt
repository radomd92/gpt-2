SAMBAVA : TOVOLAHY AVY ANY ANTALAHA, SARONA NIARAKA TAMIN’NY VOLA SANDOKA 10.000 ARIARY MAROMARO – MIDI MADAGASIKARA

Lasa ny voay, tonga misosoka koa ny mamba. Raha naiditra am-ponja vonjimaika ny tolakandron’ny 
teo, ny telo lahy tra-tehaka voatondro fa mpanaparitaka sy mpanamboatra vola sandoka 20.000 Ariary, 
tovolahy iray hafa mbola tanora erotrerony indray afak’omaly no voasambotry ny Polisy ao Sambava 
amin’ny vola vaovao sandoka roa alina ariary maromaro sy vola sandoka 10.000 Ariary taloha iray 
tao am-paosiny. Rehefa nosavain’ny mpitandro filaminana ny sakaosy nentin’ity tovolahy avy 
Lanjarivo Antalaha ity, dia mbola nahitana vola sandoka ihany koa. Aorian’ny famotorana lalina 
maintsy hatao aminy, mba hahafantarana marina hoe: avy aiza ny fiavian’ireto vola sandoka? Dia 
ny fitsarana tsy hoela ity tovolahy tra-tehaka ity, hoy ny tompon’andraikitry ny filaminam-bahoaka 
Sambava. Na dia eo aza ny tsindry isan-karazany sy ny fanambazana volabe samihafa, dia tsy hitsitsy 
fahavalom-pirenena mpanabotry ny mpiara-belona aminy mpibizina, mpanamboatra ary mpanaparitaka 
sandoka ireo mpitsara ao amin’ny Fitsarana ambaratonga voalohany Antalaha, raha ny loharanom-baovao 
voaray. 




















