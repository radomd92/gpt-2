CSB II IFARANTSA: MAHAZO 3 000 AR NY MPANENTANA ARA-PAHASALAMANA MITONDRA MPITERAKA | NEWSMADA

Par Taratra sur 05/08/2017 

49 ny isan’ny reny tonga miteraka isam-bolana ao amin’ny CSB II Ifarantsa. Antony iray mampazoto 
reny miteraka eny amin’ny CSB ny asan’ny mpanentana ara-pahasalamana isam-pokontany. Tsy mandray 
ny mpanentana roa isaky ny fokontany fa misy tambiny omena azy arakaraka ny asany. Rehefa mitondra 
eny amin’ny CSB ny mpanentana, mahazo vola 3 000 Ar nanomboka ny taona 2014. Ho an’ny vehivavy mitondra 
hisafo voalohany, mahazo 1 000 Ar ilay AC. Raha tody amin’ny fisafoana fahatelo ilay vehivavy, 
omena vola 1 000 Ar ihany izy. “Napetraka nanomboka ny taona 2014 io fepetra io ary tsapa fa mandeha 
hoy ny mpanentana ara-pahasalamana iray, Rasoanirina Josephine. “Telo ka hatramin’ny enina 
mpiteraka voatery alefa haingana eny amin’ny hopitaly Taolagnaro noho ny fahasarotana miseho 
Zaza iray isam-bolana kosa no tsy azo satria matetika efa tara loatra vao manatona ny toeram-pitsaboana 
vehivavy mitondra vohoka hiteraka”, hoy ny infirmier mpitantana ny CSB II, Ratalata Jean Noël. 

Misy koa ireo mpiteraka tsy ampy vola ka aleony mijanona any an-tanàna ihany. Mponina 9131 amin’ny 
fito no karakarain’ny CSB II. 

Nihena ny aretim-pivalanana noho ny fahazoana rano ao an-tanàna 

Olana iainan’ny mpitantana ny CSB amin’izao fotoana izao ny fahanteran’ny trano ka voatery afindra 
marary sasany satria mitete ny tafo rehefa fotoam-pahavaratra. Ny kidoro handraisana ny marary 
tsy ampy mihitsy, hoy ity tomponandraikitra ity. Efa nihena ny aretim-pivalanana vokatry ny fisian’ny 
napetraky ny Unicef nahazoana rano ho an’ny tanàna sy ny CSB. Teo aloha, mandeha an-tongotra antsasakadiny 
isan’andro ary mandany 500 Ar hatao karaman’ny mpatsaka. Ankoatra ny fahazoana rano madio, nahazo 
avokoa ny mpiasa ao amin’ny CSB ary manana toeram-pivoahana manaraka ny fenitra izy ireo. Vokatry 
fampiasana ny fotodrafitrasa misy rehetra, nahazo ny kintana telo ny CSB II Ifarantsa. 



Les commentaires sont fermées. 

