ITAOSY : OLONA 13 NAMPIDIRINA HÔPITALY, NIHINANA SAKAFO NISY POIZINA – MIDI MADAGASIKARA

Nandoa, nivalana, ary niafara tamin’ny fihinjitrinjirana. Fianakaviana iray manontolo no voatery 
hôpitaly omaly vokatry ny fihinana sakafo nisy poizina teny amin’iny faritra Itaosy iny. Olona 
13 izy ireo raha ny totaliny ka ny enina amin’izany no ankizy. Raha ny vaovao teny amin’ny hôpitaly 
misy amin’ireto olona ireto no mbola tena voa mafy ka voatery arahi-maso tanteraka ny fahasalamany. 
hafa kosa dia efa nalefa nody rehefa nahazo ny fitsaboana sahaza azy. Araka ny fanazavàna azo dia 
tamin’ny alalan’ny “salpêtre” no nahazo ireto olona ireto. Tsy misy fiantraikany eo ho eo mantsy 
fihinana tsy nahy ity akora ity, raha tsy fotoana maharitra aty aoriana. Dia ireo mihinjitrinjitra, 
sy mivalana ireo no fambara fa misy an’io poizina io ao anaty vatana. Azo eritreretina ho tafalatsaka 
nahy tao anatin’ny sakafo nifampizaran’ireto fianakaviana ireto ity akora simika, poizina ho 
fahasalamana ity. Matetika tokoa mantsy dia tsy tandritandrin’ny olona ny fisian’ity akora ity 
an-tokantrano ao. Miendrika vovoka fotsifotsy eny amin’ny rindrina izy ity, ary mazàna dia ireo 
somary mando lava no tena misy azy. Mora mifangaro amin’ny sakafo izy io indrindra ny sira. Azo inoana 
izany fa mety niraraka tao anaty sira ity poizina ity. Sira izay nafangaro tamin’ny sakafo ary dia 
nitondra fianakaviana iray manontolo ho any amin’ny hôpitaly izao. Araka izany, tokony ahamailo 
ny fahitana zavatra tsy fantatra loatra ao an-trano, hialàna ny amin’ny zava-doza mety hitranga 
izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

