FITAKIANA ENY ANKATSO :: NITETY EFITRANO NAMPIKATSO NY FAMPIANARANA NY SECES • AORAHA

Mihamafy ny fitakiana. Nanohy ny fitokonany indray ny Sendikan’ny mpampianatra mpikaroka sy 
mpampianatra na Seces sampana Antananarivo, omaly, ka nampitsahatra tanteraka ny fampianarana 
nitety ny efitrano fampianarana rehetra. “Tandindonin-doza ny ho avin’ny vahoaka amin’ny fanatanterahana 
asa fampianarana izay. Zavatra tsy azo eritreretina mihitsy ny tsy hanomezana ny “dérogation 
hoy ny profesora Ravelonirina Sammy Grégoire, filohan’ ny Seces Antananarivo. 

Isany takin’izy ireo ihany koa ny handoavana ireo tambin-karama mbola tsy voaloa rehetra hatramin’ 
ny taona 2016-2017 tapany faharoa sy ny taona 2017-2018. “Efa tokony nomena tamin’ny teti-bolam-panjakana 
2017 izany fa hatramin’ izao mbola tsy azo. Tsy fantatra na hadinon’izy ireo izany fa tsy misy tan-dalàna 
ka mahatonga ny fitondram-panjakana tsy hanatanteraka izany. Mitaky noho izany ny Seces Antananarivo 
hieritreretan’ny mpitondra fanjakana miainga amin’ny Filoham-pirenena, ny praiminisitra 
ny governemanta mba hampiditra ao amin’ny teti-bolampanjakana 2019 ny vary mangatsiaka nanomboka 
taona 2009”, raha ny fanazavana hatrany. 

Tsy vao izao fa efa matetika no manao fitokonana noho io antony io ireto mpampianatra mpikaroka 
mpikaroka mpampianatra ireto. Raha tsy misy arak’izany ny fijerena ny olan’ ireto mpampianatra ireto dia tsy hijanona amin’ny fitokonany izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



