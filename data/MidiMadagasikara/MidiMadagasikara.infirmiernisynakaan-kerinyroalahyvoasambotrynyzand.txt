« INFIRMIER » NISY NAKA AN-KERINY : ROA  LAHY VOASAMBOTRY NY ZANDARY – MIDI MADAGASIKARA

Ny zoma lasa teo dia nisy roa tamin’ireo olon-dratsy mpaka an-keriny indray no voasambotra. Natao 
am-pandriana tany amin’iny faritra Atsimo Atsinanana iny mihitsy izy ireo, araka ny fampitam-baovao 
tamin’ny zandary. Raha ny fantatra hatrany, dia isan’ireo nandray anjara nivantana tamin’ilay 
an-keriny mpitsabo mpanampy iray tao Manakana Tsaratanana izay nitranga tokony ho tapa-bolana 
izay izy ireo. Rehefa nandeha tokoa mantsy ny fanadihadiana, dia voalaza fa nandeha nitsoaka ary 
nahita tany Vaingandrano ny iray tamin’ireo mpaka an-keriny. Nisy avy hatrany ny fifandraisana 
amin’ireo kaompanian’ny zandarimariam-pirenena tao Ambatondrazaka sy ny tao Vaingandrano, 
nahafahana nisambotra lehilahy iray. Ity farany izay noraisim-potsiny tao an-tranony. Lehilahy 
hafa ihany koa izay ahiahiana fatratra ho tafiditra tao anatin’ity raharaha fakàna an-keriny 
ihany no nosamborina tany. Efa samy nalefa any Farafangana, natao fanadihadiana avokoa moa izy 
lahy ireto. Eny fa na dia teo tokoa aza ny voina nihatra tamin’ireo tompon’andraikitry ny filaminana 
fanenjehana ireo mpaka an-keriny tany amin’iny faritra Betsiboka iny, dia tsy mitarain-tana-miempaka 
ireo amin’ny fanantanterahana ny asany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

