AKON’NY PASKA : TOVOLAHY IRAY MATY AN-DRANO, NAHATRATRA 40 NY LOZAM-PIFAMOIVOIZANA – MIDI MADAGASIKARA

Isan’ny toerana ankafizin’ny fianakaviana maro avy eto an-drenivohitra ny mamonjy an’i Toamasina 
fotoana ny paska tahaka izao. Toamasina rahateo no misy ny ranomasina akaikin’Antananarivo, 
faran’ny herinandron’ny paska ihany koa naharitra efatr’andro tamin’ity taona ity. 

Ny alahady teo anefa, nitranga ny tsy nampoizina tamin’ireto fianakaviana tonga niala sasatra 
Toamasina ireto. Raha iny naka ny baolina lasa tany an-dranomasina iny ity tovolahy iray 16 taona 
tamin’ny 11ora sy 30min, satria nilalao kitra teo amoron-dranomasina izy mianakavy tamin’io 
io, dia tsy nipoitra intsony ilay tovolahy fa natelin’ny rano ary tsy hitan’ireo mpanarato nanampy 
fikarohana ny fatiny raha tsy adiny roa taty aoriana, izay tsy lavitra ny faritra nilentehany anefa. 
tonga teny amin’ny hopitaly be tokony tamin’ny 02ora latsaka fahefany ny razana dia fahasemporana 
no nahafaty ilay tovolahy araka ny fanadihadian’ny mpitsabo. 

Ankoatra izany, dia isan’ny olana goavan’ny faran’ny herinandron’ny paska ihany koa ny lozam-pifamoivoizana, 
mitana ny laharana voalohany ny scooter sy ny Tuc-Tuc. Tao Toamasina tampon-tanana fotsiny dia 
40 izany ny alahady sy ny alatsinainy teo, raha 15 ireo ratra nateraky ny ady vokatry ny hamamoana, 
iray kosa no toran’ny toaka. Samy nahazo ny fitsaboana sahaza azy avokoa ireo tra-doza rehetra, 
ireo tratry ny aretina hafa izay ny tosidra sy ny tazo no betsaka. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

