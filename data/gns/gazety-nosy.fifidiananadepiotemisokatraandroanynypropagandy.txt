FIFIDIANANA DEPIOTE : MISOKATRA ANDROANY NY PROPAGANDY

Accueil > Gazetin'ny nosy > Fifidianana depiote : Misokatra androany ny propagandy 

Publié le 07 mai 2019 



Tapitra hatreo ny propagandy alohan’ny fotoana ho an’ireo kandidà depiote satria dia androany 
6 mey no misokatra ara-dalàna ny fotoanan’ny fampielezan-kevitra. Raha ny tetiandro navoakan’ny 
mahaleo tena misahana ny fifidianana dia ny faha-26 mey, amin’ny 6 ora maraina, no mifarana ny fampielezan-kevitra 
ny Nosy. Raha ny eto Andrenivohitra manokana, samy mahatsikaritra angamba ny rehetra fa tsy misy 
iray aza toerana ka ahitàna ireo takelaka fametahana ny afisin’ireo kandidà tsirairay. Tsiahivina 
tamin’ny fifidianana filoham-pirenena farany dia nisy fahatarana tahaka izao ihany koa ny fametrahana 
takelaka natokana ho an’ny mpilatsaka ho fidiana ireo. Na tsy dia liana loatra amin’io fifidianana 
io aza ny ankamaroan’ny olom-pirenena, maro amin’ireo kandidà kosa no efa tsindrin-daona ho amin’izany 
izany, indrindra fa ireo natolotry ny IRD (Isika Rehetra Miaraka amin’i Andry Rajoelina) sy ny 
K25. Efa ela mantsy ireto farany no nanao propagandy alohan’ny fotoana, tsy ireo kandidà amin’ny 
ihany fa hatrany amin’ny distrika lavitra andriana any. Ho an’ny antoko TIM tarian’ny filoha teo 
Marc Ravalomanana, efa nampafantarina ampahibemaso tamin’ny lanonana manetriketrika teny 
ny sabotsy lasa teo, ireo kandidà natolotry ny antoko eto amin’ny Faritanin’Antananarivo. Hetsika 
heverina fa nitondra henatra sy fahafam-baraka ho an’i Marc Ravalomanana sy ny forongony satria 
dia vitsy ireo “Zanak’i Dada” tonga teny an-toerana. Hanana tombony manokana ireo kandidà atolotry 
IRD ao anatin’izao fampielezan-kevitra izao noho izy ireo kandidàn’ny fitondrana mijoro ankehitriny. 
eo amin’ny lafiny ara-bola na ara-pitaovana, azo antoka fa hanana tombony ireo kandidà natolotr’i 
Rajoelina. 





