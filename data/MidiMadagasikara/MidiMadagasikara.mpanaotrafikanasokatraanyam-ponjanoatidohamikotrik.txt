MPANAO TRAFIKANA SOKATRA : ANY AM-PONJA NO ATIDOHA MIKOTRIKA AZY – MIDI MADAGASIKARA

Nilatsaka ny didy : roa taona an-trano maizina, niampy lamandy 4 tapitrisa ariary mahery, sazy 
no azon’ilay olona mpanao trafikana sokatra taorian’ny niakarany fitsaràna tao amin’ny tribonaly 
ny alatsinainy lasa teo. Nandritra ny fanadihadiana azy tamin’io fotoana io dia nilaza izy fa olona 
efa fantatra amin’ity resaka fanondranana sokatra ity no ati-doha nikotrika azy. Ity farany, 
efa naiditra am-ponja tamin’iny volana jona lasa teo iny. Araka ny fantatra dia efa isan’ny rain-dahiny 
fanondranana sokatra an-tsokosoko ihany ity olona niakatra fitsaràna ity. Efa maro dia maro ireo 
azo mahasika ity olona ity voaray teny anivon’ireo mpitandro filaminana mahasika ity trafikana 
ity. Anisan’izany ny resaka fanondranana sokatra 1150, tamin’ny novambra 2015. Fa eo ihany koa 
tamin’ny martsa 2016, izay mbola nahavoarohirohy azy ihany tamin’ny resaka sokatra 35 isa. Efa 
nifampitadiavana ity olona ity, raha ny fampitam-baovao hatrany, saingy voasambotra ihany nony 
Nasiaka avy hatrany rahateo ireo tompon’andraikitry ny fitsaràna amin’ity resaka fanondranana 
ity. Antony nahatonga ilay sazy henjana nomena ity olona ity. “Sahaza tsara ho an’ireo mpanondrana 
ny sazy tahak’izany” hoy ny Alliance Voahary Gasy, isan’ireo sampan-draharaha miady amin’ny 
an-tsokosoko ny harena voajanahary. Ary isan’ny angady nanana ihany koa tamin’ny fisamborana 
ny fahatratrarana ireto olona mpanao trafikana sokatra ireto. 




















