FIPARITAHAN’NY FITAOVAM-PIADIANA: KALACHNIKOV SY MAS 36, AZON’NY ZANDARY TAO AMBOHIMAHASOA  | NEWSMADA

Par Taratra sur 13/09/2018 

Nahitam-bokany ny hetsika “Opération Mandio” ataon’ny zandarimariam-pirenena. Saron’ny zandary 
Ambohimahasoa sy Befotaka indray ny basy Kalachnikov iray sy Mas 36, ny herinandro teo… 

Basy mahery vaika roa nahitana Kalachnikov iray sy Mas 36 iray no saron’ny zandary mpanatanteraka 
fampandriampahalemana iadiana amin’ny fiparitahan’ny fitaovam-piadiana. Hita tao Ambohimahasoa 
basy Mas 36 taorian’ny fanangonam-baovao nataon’ny zandary. Nahitana ity basy ity ny lehilahy 
tao amina trano nahina ho mitazona fitaovam-piadiana. Lasa nandositra avy hatrany anefa ry zalahy 
ny fotoana nanaovan’ny zandary ny fisavana. Tsy nanaiky nijanona ry zalahy ka voatery nitifitra 
zandary ary maty tsy tra-drano ny iray. Nitsambikina teny amin’ny varavarankely avy eny ambony 
kosa ilay faharoa ary maty noho ny fianjerana, raha ny fanazanava voaray hatrany. Ilay basy Kalachnikov 
koa, hita tany Befotaka Atsimo, saingy efa tsy tratra tao an-trano ny tompon-trano raha nandre 
fisiana andiana zandary tonga hisava ny trano. Nogiazana avy hatrany ireto fitaovam-piadiana 
Nanamafy ny zandary fa mitohy ny hetsika “Opération Mandio”, hetsika manokana iadiana amin’ny 
basy. Efa azon’ny fari-piadidian’ny zandarimariam-pirenena ao Fianarantsoa ny moto miisa 16 
hanatanterahana ny fampandriana fahalemana ny RN 7 ka hisantarana izany ity “Opération Mandio” 
Hotsinjaraina amin’ny vondron-tobim-pileovana Amoron’i Mania, Matsiatra Ambony ary Ihorombe 
fitaovana ireo. 



Les commentaires sont fermées. 

