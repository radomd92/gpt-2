BEMAHATAZANA : MPIVADY VOADORO TAO AN-TRANONY | NEWSMADA

Par Taratra sur 10/10/2017 

Nitrangana asan-dahalo feno habibiana narahina vonoan’olona mampihoronkoditra indray tao 
fokontany Fiakarantsoa, kaominina Bemahatazana Tsiroanomandidy, ny herinandro teo. Kila forehitra 
tamin’ny trano ireo mpivady rehefa tsy nanaiky ny hanome vola ireo malaso. Araka ny fampitam-baovao 
avy any an-toerana, niditra an-keriny tao an-tanàna ireo dahalo tamin’io fotoana io ka nampihorohoro 
mponina ao an-toerana. Nandrahona ireo mpivady tao amin’ny tokantrano iray ry zalahy mba hanipy 
vola avy eny ambony rihan’ilay trano satria izany rahateo no tena notadiavin’izy ireo. Tsy tafiditra 
an-trano rahateo ry zalahy satria nanohitra ilay raim-pianakaviana. Nentin-katezerana ireo 
ka nodoran’izy ireo avy eny ivelany ny trano rehefa avy nofantsihina. Nijoalajoala ny afo ka kila 
tamin’ny trano izy mivady. Tsy afa-nanoatra ireo mponina eo an-tanàna manoloana ireo dahalo mirongo 
Hotohoton’ny afo niaraka tamin’ireo mpivady niharam-boina ny entana rehetra tao an-trano. 



Les commentaires sont fermées. 

