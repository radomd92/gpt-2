ADY AMIN’NY ZAVA-MAHADOMELINA : MPIFOKA RONGONY EFA-DAHY VOASAMBOTRA TENY AMBOHIMANARINA SY ANJANAHARY – MIDI MADAGASIKARA

Ao anatin’ny ezaka ho fampandriana fahalemana ny renivohitra dia tsy mikely soroka ireo kaomisaria 
anivon’ireo kaomisaria Antananarivo-Renivohitra amin’ny famongorona ireo asa fandrobana 
fanendahana izay tsy mitsaha-mitombo tato ho ato. Misy araka izany ny fandefasana andiana polisy 
fisafoana amin’ireny toerana heverina ho mafampana amin’ny asan-jiolahy ireny ka nandritra 
no nahasamborana ity tovolahy iray, tratra nifoka rongony teny amin’ny faritra Ambohimanarina 
ny alarobia lasa teo. Polisy avy ao amin’ny boriborintany faha-6 sendra nanao fisafoana teny amin’ny 
Antanety sy Tsararay tamin’io andro io no nahatazana ity tovolahy ity nijorojoro teo akaiky dabam-pako 
teo am-pifohana rongony tamin’ny 6 ora hariva. Nosamborina avy hatrany ity farany ka nentina nanaovana 
teny amin’ny kaomisaria. Nandritra izany no nahafantarana fa 31 taona ralehilahy ary mponina 
Tsararay Ambohimanarina. Niaiky ny helony izy ary nanambara efa fotoana maharitra no nifohany 
Naiditra am-ponja vonjimaika eny Antanimora moa izy rehefa natolotra ny Fampanoavana tetsy Anosy 
zoma 02 novambra 2018. 

Manendaka sy manindrona antsy. Nahitam-bokany ihany koa ny ezaka ataon’ireo polisy avy ao amin’ny 
filaminam-bahoaka amin’ny boriborintany faha-3 etsy iny, etsy Antaninandro, amin’ny famongorana 
mpanedaka sy mpifoka rongony eny amin’ny faritra Anjanahary iny ny 24 oktobra lasa teo tamin’ny 
ora tolakandro. . Polisy nanao fisafoana eny amin’iny fasan’Anjanahary iny no nahita lehilahy 
nifoka rogony niafina tao anelakelam-pasana. Rehefa nahatazana ireo polisy ry zalahy dia nirifatra 
avy hatrany saingy voasambotra ihany ny telo tamin’izy ireo, izay vao 13 sy 16 taona ny roa. Rehefa 
tany am-paosin’izy ireo dia nahatratrarana fonosana rongony iray izay ambiny tsy nofohan’izy 
Marihana fa tena mampikaikaika ny mponina eny an-toerana mihitsy ireto jiolahy ireto satria rehefa 
mifoka rongony izy ireo dia manendaka sy manindrona amin’ny antsy mihitsy.. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

