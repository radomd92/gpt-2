MAROVOAY : LAKANA RENDRIKA, OLONA DIMY NAMOY NY AINY, AM-POLONY TSY HITA POPOKA – MIDI MADAGASIKARA

Lakam-by iray no rendrika tao amin’ny reniranon’i Betsiboka afak’omaly. Hatreto dia tafakatra 
ireo olona namoy ny ainy, raha am-polony maro kosa no mbola tsy hita popoka. 

Araka ny fampitam-baovao azo dia tao amin’ny tanana iray atao hoe Manaratsandry ao amin’ny distrika 
no nitranga ity loza an-dranomamy ity. Lakam-by mitondra olona sy entana maro mampitohy ireo tanana 
maro any an-toerana no niharan-doza. Raha ny voalaza dia toa hoe nihoatra ny tokony ho fetra zakany 
olona sy ny entana nentin’ity lakam-by ity tamin’io fotoana io. Araka izany tsy nahazaka intsony 
fitaovam-pitanterana ity nony tonga teny am-povoan-drano ary nilentika. Nisy sasany tamin’ireo 
no nilaza fa somary ratsy ny andro, nony tonga teny am-povoan-drano izy ireo. Somary nanonja araka 
ny rano niampy tafio-drivotra. Noho ny havesaran’ilay fitaovam-pitanterana an-dranomamy ity 
vetivety dia tafiditra ny rano tao anatin’izany. Somary nihilana kely ilay izy, avy eo nivadika 
anaty rano, niaraka tamin’ireo mpandeha sy olona marobe nentiny. Nisy tamin’ireo mpandeha no 
soa aman-tsara sy tody soa an-tanety. Razana dimy kosa no efa hita sy tafiakatra avy anaty rano. 
omaly dia am-polony any ho any amin’ireo mpandeha, raha ny vaovao azo, no mbola tsy hita. Efa any 
moa ireo tompon’andraikitra isan-tsokajiny avy. Mbola mitohy kosa ny fikarohana ireo olona tsy 
popoka. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

