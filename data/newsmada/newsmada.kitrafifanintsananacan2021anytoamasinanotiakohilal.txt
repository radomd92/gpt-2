KITRA – FIFANINTSANANA “CAN 2021”: «ANY TOAMASINA NO TIAKO HILALAOVAN’NY BAREA”, HOY I DUPUIS | NEWSMADA

Par Taratra sur 13/02/2020 

Nafana ny adihevitra nifanaovan’ny mpanao gazety tamin’i Nicolas Dupuis, tao amin’ny fandaharana 
onjampeo Alliance 92 FM. Betsaka ny zavatra voalazany tao, manodidina ny Barea sy ny tontolon’ny 
kitra. 

Tsy nanafina ny zava-misy amin’ny Barea de Madagascar sy ny tontolon’ny baolina kitra eto Madagasikara 
Nicolas Dupuis, nandritra ny fandalovany tao amin’ny onjampeo Alliance 92 FM, ny alarobia lasa 
tao anatin’ny fandaharana manokana. Nolazainy tamin’izany fa any Toamasina ao amin’ny kianja 
no tiany hilalaovan’ny Barea de Madagascar, amin’ireo fihaonana hataon’ny Barea, eto an-toerana, 
notsipihiny mazava tsara fa miankina amin’ny fanapahan-kevitry ny filohan’ny federasiona malagasy 
ny hahazoana manatanteraka izany. 

Ankoatra izay, mila maka isa 10 ny Barea hahazoana maka ny tapakila hiatrehana ny “Can 2021”. Noresahiny 
eo ny fahavitan’ny pasipaoron’ireo mpilalao telo mirahalahy nantsoina, nisaorany ny filoham-pirenena, 
fanamorana izany: ny an’i Hery Bastien sy i Hakim Abdallah ary i Alexandre. Ny amin’i Ludovic Ajorque 
efa nifampiresaka taminy io mpilalao io, saingy tsy namaly na eny na tsia. Izy rahateo, milalao 
amin’ny D1 any Frantsa ankehitriny ka tsy te hanelingelina azy ity mpanazatra ity fa maniry ny mba 
azy amin’izany. Nilaza ny faharatran’i Morel, amin’izao fotoana izao, koa izy. 

Baolina kitra tsy matihanina 

Ny amin’ireo mpilalao avy eto an-toerana kosa, mila maneho ny fahaiza-manaony izy ireo hahafahany 
ao amin’ny Barea de Madagascar, araka ny heviny. 

Nahitsy kosa ny tenin’i Nicolas Dupuis, amin’ny fahitany ny tontolon’ny baolina kitra eto Madagasikara. 
mbola misy matihanina amin’ny baolina kitra eto fa mpilalao tsy mivelona amin’ity taranja ity 
betsaka”, hoy izy. 

Voaresaka tao anaty adihevitra ihany koa ny amin’ny fifindran-toeran’ireo mpilalao malagasy 
tokony hakan’ny rehetra lesona, manomboka izao. Eo koa ny fananganana ilay académie élite, hanofanana 
taninketsa na ny “relèves”. 

Harahinao manontolo ao amin’ny Alliance 92 FM ny adihevitra, anio alakamisy manomboka amin’ny 
ora tolakandro, ary ny famerenana ny asabotsy ho avy izao, amin’io ora io ihany. 







Votre adresse email ne sera pas rendue publique 















