MPANABE, MPANORATRA…MPANAKANTO FENO  LASA FA NAMELA MAMY MARO HOTSAROANA I OM-GUI… | NEWSMADA

Par Taratra sur 06/06/2016 

« Nankaiza e ? Lasa izy e !… Tandindonao sisa mitoetra, an-dalana iny e, toy ny fahiny… ». Tsy ilay 
ny Ny Ainga intsony no tian-kambara eto fa ilay loharanon’aingam-panahy, anisan’ny nampijoro 
maro ity tarika ity. Ilay fantatry ny maro amin’ny hoe Om-Gui na Rabesaiky Guillaume Marie… Teraka 
10 janoary 1963, nodimandry omaly tany Antsirabe. 

Mpitarika sady anisan’ny nanorina ny tarika Ny Ainga, ny taona 1987, no tena ahafantaran’ny maro 
Om-Gui. Talohan’izay anefa, fantaro fa novolavolaina tao amin’ny tontolon’ny fampianarana 
ary lasa mpanabe. Samy mpampianatra tany Ambohimahasoa ny ray aman-dreniny, izay nodimbiasany. 
talen’ny sekoly St Joseph eny Andohalo i Om-Gui, fony izy mbola frera lasalianina. Talen’ny kabinetra, 
anivon’ny minisiteran’ny Fanabeazam-pirenena izy, izao nindaosin’ny fahafatesana izao. 

Raha ny fitantaran’ny namany ao amin’ny Faribolana Sandratra, nangata-tsodrano tamin-dry frera 
noho ny fahatsapany fa tsy ampy ny sehatra anabeazany any an-tsekoly ary nanitatra izany tamin’ny 
mozika i Om-Gui. Nanomboka teo ny nidirany teo amin’ny sehatry ny hira. 

Mpanabe, mpanoratra, mpamorona… 

Iza moa no tsy mahalala fa i Om-Gui no mpamorona ny ankamaroan’ny hiran’ny tarika Ny Ainga ? Tsy vitsy 
babo amin’izy ireny ary inoana fa mbola ho maro no hotalanjona raha mahita ny asa sorany hafa. Eny, 
efa hatry ny ela i Om-Gui : mpanoratra tononkalo, tononkira, tantara fihaino amin’ny onjam-peo, 
Izay no nahampikambana mavitrika azy tao amin’ny Faribolana Sandratra. 

Tsy izay ihany anefa raha ny hoe famoronana no resahina. Niara-niasa akaiky tamin’ny fiangonana 
Rabesaiky Guillaume Marie ary maro ireo hira noforoniny, izay hiraina any am-piangonana. Teo 
koa ireo hira ho fahatsiarovana ireo olo-malazan’ny fiangonana katôlika, toa an-dry Don Bosco 
Rafiringa. 



« Tsy mihira fitiavana aho fa ampihirain’ny fitiavana… ». Anisan’ny mampalaza ny tarika Ny Ainga 
fehezanteny io. Tsy nataon’izy ireo am-bava fotsiny izany fa tena niainany mihitsy. Nizara fitiavana 
dia be i Om-Gui tao anatin’ny tononkirany : fitiavana nenti-nananatra, nampitraka ireo ory … hira 
fitiavana, hira mahakasika ny andavanandrom-piainan’ny malagasy. Tia ny mpankafy azy ireo manerana 
Nosy ihany koa ry Ny Ainga. Azo lazaina ho izy ireo no tarika voalohany nahatety faritra be indrindra, 
ambanivohitra lavitra any. Mpanabe, mpanoratra, mpihira… Ankoatra ireo, efa solombavambahoaka 
tany Ambohimahasoa ihany koa i Om-Gui. 



Les commentaires sont fermées. 

