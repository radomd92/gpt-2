ANTSIRABE : LOHAN’OMBY NISY NAHITA TAO AN-TANIMBOLY – MIDI MADAGASIKARA

Lohan’omby iray niampy ilan-tratrany sy tapaky ny feny no nisy nahita tao amina tanimboly iray 
amin’ny fokontany Ampatana, omaly maraina. Tao akaikin’ny fasam-bahiny no nahitana ireo sisan’omby 
ireo. Olona nandalo no nahatsikaritra azy ity ka nampandre ny manodidina sy ny sefo fokontany avy 
Niparitaka teo an-tanimboly ireo hena ireo fa tsy niangona tamina toerana iray akory. Heverin’ny 
teny an-toerana, fa nafenina tao anaty gony ireo hena ireo fa nailiky ny alika ka io niparitaka io. 
mbola teo mantsy ilay gony feno rà tamin’ny fandalovana teny an-toerana. Tsy nisy very omby anefa 
amin’ny manodidina ny fokontany Ampatana ny alin’io. Ny hariva vao fantatra fa tao Verezambola 
nisy halatr’omby ny alin’ny Alarobia hifoha alakamisy. Tsy lavitra ilay tanimboly no namonoan’ireo 
ity omby ity satria mbola tavela teo ny taim-boraka sy rà. Taorian’ny fampandrenesana, nanao ny 
teny an-toerana ny mpitandro filaminana, ary nalefa eny amin’ny abatoara ireo hena sisa tavela 





















