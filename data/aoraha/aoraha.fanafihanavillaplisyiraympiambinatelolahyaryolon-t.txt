FANAFIHANA VILLA :: PÔLISY IRAY, MPIAMBINA TELO LAHY ARY OLON-TSOTRA IRAY NIDOBOKA ENY TSIAFAHY • AORAHA

Lehilahy dimy no voarohirohy tamin’ ny fanafihana trano lehibe iray na «villa», teny Volotara 
ny alin’ny alatsinainy nifoha ny talata 5 marsa lasa teo. Pôlisy ny iray amin’izy ireo, mpiambina 
amin’ny trano lasibatra ny telo ary olon-tsotra ny iray ambiny, izay samy naiditra am-ponja vonjimaika 
amin’ny fonjaben’i Tsiafahy avokoa. 

Tsy nisy ny entana lasan’ireo olon-dratsy, tamin’iny fotoana iny, noho ny fahatongavan’ny zandary 
teny an-toerana. Nieren-doza ihany koa ny tompon-trano na dia efa nihorohoro sy natahotra mafy 
tamin’ny fahitana an’ireo jiolahy am-polony. Tamin’io maraina io ihany dia nisambotra olona 
ho jiolahy ny mpitandro filaminana. Noentina natao famotorana ny mpiambina tao amin’ny trano. Voasambotra tsy lavitra ny toerana voatafika ny lehilahy iray, izay pôlisy miasa eo anivon’ny 
vonjitaitran’ny Pôlisim-pirenena ao amin’ny Usi (Unité spécial d’intervention). Mipetraka 
trano eo amin’ny manodidina eo kosa ny iray fahadimy. Ity farany izay voalaza fa nosamborina taorian’ny 
alika mpitsongo dia. 

Nisy basy «pistolet mitrailleur Uzi», iray niaraka tamin’ny bala dimy tavela teo amin’ny zoron’ny 
Niaro an’ity pôlisy voarohirohy tamina fanafihana ity ny teo anivon’ny Pôlisim-pirenena, nandritra 
tafatafa nifanaovana tamin’ny mpanao gazety, tamin’ny herinandro lasa teo ihany. Nambaran’ 
Kaomisera Andrianavalona Patrick, Kaomandin’ny Usi tamin’izany fa: “ tsy jiolahy na naman’ireo 
akory io pôlisy nosamborina io. Teny an-dalana namonjy fodiana nirava avy niasa izy no nifanena 
fiaran’ny zandary. Nosamborina ilay pôlisy na dia efa nilaza ny mombamomba azy aza”. 

Efa nisy ny fidinana teny an-toerana namerenana ny fomba nisehoan’ny fisamborana an’ireo rehetra 
(reconstitution) niarahan’ny zandary sy pôlisy. Ny zandary misahana ny heloka bevava etsy Fiadanana 
nanao ny famotorana, nialoha ny nanolorana ny raharaha teny amin’ny Fampanoavana. 









Enregistrer mon nom, mon e-mail et mon site web dans le navigateur pour mon prochain commentaire. 



