FAHAZOAN-DALANA BIÔMETRIKA :: HANANA IVON-TOERANA HAMOAKA TARATASIN’NY MPAMILY SY NY FIARA NY ENY AVARADRANO • AORAHA

Amin’ny zoma 7 jona hoavy izao farafahatarany no hisokatra ny ivon-toerana famoahana fahazoan-dalana 
sy ny taratasy fanamarinana ny fananana fiara ho an’ny eny Avaradrano. “Efa saika vonona avokoa 
lafiny ara-teknika handraisana ny mpila raharaha eny”, hoy Razafindrazaka Dieu Donné, tale jeneralin’ny 
Hephalu Mada misahana ny famoahana ireo karatra biômetrika ho an’ny fahazoan-dalana hamily sy 
taratasin’ny fiara, omaly. 

Nandritra ny roa andro namoahana ireo karatra ireo voalohany, ny talata sy alarobia lasa teo , no 
olana kely ny fandaminana teny Ambohidahy. Teo ihany koa ny tsy mbola fahafehezan’ireo mpiasa 
fitaovana vaovao. “ Efa nolazaina tamin’ny haino aman-jery kosa fa amin’ny volana janoary 2020 
hanomboka ny fanoloana ireo taratasy tsy izy teo aloha saingy mbola maro ihany no tonga teny Ambohidahy”, 
ny fanampim-panazavana. 

Samy manana ny fandaminana kosa ireo sekoly fampianarana mamiky fiarakodia manoloana ny fakana 
fahazoan-dalana hamily ho an’ny mpianatra. “ Omena azy ireo ny taratasy nahafahany fanadinana 
anjaran’izy ireo ny mitondra azy miaraka amin’ny antotan-taratasy rehetra ilaina any Ambohidahy 
mijanona eo amin’ny fampianarana ny anjaranay”, hoy ny mpitantana sekoly iray. 











Enregistrer mon nom, mon e-mail et mon site web dans le navigateur pour mon prochain commentaire. 



