FIANARANTSOA : BASY « KALACH » VAOVAO, SARONA TENY AM-PELAN-TANAN’OLON-DRATSY – MIDI MADAGASIKARA

Mazàna ireo basy sy fitaovam-piadiana miparitaka eto amintsika, eny am-pelan-tanan’ireo olon-dratsy 
na avy tamin’ireo mpitandro filaminana namoy ny ainy teny an-tanim-piadiana, na fitaovam-piadiana 
tamin’ireny krizy nisesisesy teto amin’ny firenena ireny. Izany hoe basy efa avy nampiasaina 
ary mitondra ny laharam-pamantarana eto amintsika. Ireto basy “kalach” saron’ny zandary tany 
Betsileo ireto kosa anefa, dia mbola basy vaovao, ary tsy mbola nampiasaina sy nitifirana. “Toy 
hoe fitaovam-piadiana vao nivoaka ny ozinina ary nalefa avy hatrany taty amintsika” hoy ny fanazavana 
anivon’ny zandarimariam-pirenena. Sarona teny am-pelan-tanana telolahy izy ireo, izay nosamborina 
hatrany moa, herinandro vitsivitsy lasa izay. Tamin’ny alàlan’ny vaovao tonga teny am-poto-tsofin’ireo 
filaminana tany an-toerana no nahafantarana fa misy olona mitazona basy mahery vaika, tsy ara-dalana 
Ivato Centre. Nidina avy hatrany tany an-toerana ireo zandary ary tamin’ny fisavana ny tranony 
nahitana ireto basy vaovao ireto. Nalefa avy hatrany aty Andrenivohitra moa izy ireo, nanaovana 
hahalalana marina izay tena niaviany. Raha ny angom-baovao azo, dia “kalach” vita sinoa ireto 
ireto. Mitovy amin’ny fampiasan’ireo mpitandro filaminana eto amintsika ihany, saingy izy ireo 
“manitra” araka ny fitenin’ny tanora, ary tsy ireo karazana fitaovam-piadiana azon’olon-tsotra 
rehefa nahazoana alàlana. Midika tanteraka izany, fa saika hanaovana asa ratsy ireto fitaovam-piadiana 
vaika ireto, na ihany koa nokasaina halefa eny am-pelan-tanan’ny dahalo. Hatreto dia mbola manohy 
fanadihadiana ireo tompon’andraikitra amin’izany, hahafantarana marina izay fomba nahatafidiran’izany 
izany teto amintsika sy ny olona tao ambadik’izany. Fa miparitaka tanteraka mihitsy ny fitaovam-piadiana 
amin’iny faritany Fianarantsoa iny. Antony nanosika ireto tompon’andraikitra eo anivon’ny 
any an-toerana hanao hetsika ho famongorana izany. Raha ny fantatra hatreto, dia basim-borona 
ara-dalàna efa am-polony maromaro no efa sarona tao anatin’ny iray volana izay. Tsy ela akory, 
ny alarobia lasa teo, ihany koa dia nisy “Mas 36” telo saron’ny zandary tany Ambositra. 



Tonga dia fanontaniana avy hatrany no hapetrako ka aoka samy hikaroka ny valiny ny tsirairay: maro 
fitaovam-piadiana efa eo apelatanan’ny olon-dratsy; tsy vitsy koa anefa ny olon-tsotra mahazo 
hitazona izy ireny: Iza no metimety kokoa, ny manala ireo fitaovam-piadiana eo apelatanan’ny 
sa ny mizara izany fitaovana izany ho an’ny olo-marina mba hifandanja ny hery? 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

