AMBODIFILAO : NIRODANA NY TAFON’NY « ZAIMAIKA », TSY NISY AINA NAFOY – MIDI MADAGASIKARA

Efa somary antitra ihany raha io fotodrafitrasa nampalaza ny varimitsangana etsy Ambodifilao 
fantatry ny rehetra amin’ny anarana hoe « Zaimaika ». Ny alin’ny zoma hifoha sabotsy lasa teo, dia 
vokatry ny ora-mikija ny tafon’izany trano izany. Voalaza, fa tsy nisy ny olona naratra na namoy 
ainy tamin’izany. Na izany aza anefa potika tanteraka ity trano nanana ny lazany ity. 

Ora-mikija. Na dia ekana aza fa ao anaty fahavaratra tanteraka isika izao, somary tampoka tamin’ireo 
teto an-dRenivohitra sy ny manodidina ilay ora-mikija ny alin’ny zoma lasa teo iny. Somary niatoato 
izy avy eo nitohy nandritra ny alina. Ny maraina, hatairana avokoa ny an’ireo rehetra nandalo teny 
faritra Ambodifilao iny, fa « nirodana » ilay trano fisakafoana. Rehefa tena nojerena anefa, dia 
ny vatan-trano akory no nirodana fa tsy nahazaka intsony ny vesatry ny tafo ireo hazo tao anatiny, 
efa rodan’ny fotoana sy ny nokikisan’ny setroka aman-taonany maro. Vokany potika avokoa ireo 
sy « vitrine » fivarotana sakafo tao anatin’io trano io. Mazava ho azy moa, alina ny andro ka tsy nisy 
na mpanjifa intsony tao. Tonga avy hatrany teny an-toerana raha vao nahare ny loza ireo mpamonjy 
Hita teny an-toerana ny maraina ihany koa ireo teo anivon’ny polisim-pirenena sy ny polisy monisipaly 
niaro ny manodidina, ny amin’ny mety hisian’ny fanararaotana samihafa. Marihana, fa mpivarotra 
masaka am-polony maro no mivelona ao anatin’io trano io, ary mponina an-drenivohitra an’arivony 
isan’andro no misakafo ao. Efa nandray fepetra manokana mahakasika izay ny teo anivon’ny kaominina 
Renivohitra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

