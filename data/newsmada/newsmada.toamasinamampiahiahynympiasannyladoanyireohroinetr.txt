TOAMASINA: MAMPIAHIAHY NY MPIASAN’NY LADOANY IREO « HÉROINE » TRATRAN’NY FIP | NEWSMADA

Par Taratra sur 24/04/2019 

Nandritra fanamarinana tamin’ny alalan’ny fitaovana fitiliana ireo karazan-java-mahadomelina 
eo anivon’ny ladoany, voamarina fa « héroine » avy any Tanzania ireto tratran’ny polisin’ny Fip 
Toamasina ireto. Somary mampiahiahy ny eo anivon’ny ladoany ihany anefa ireto zava-mahadomelina 
vaika ireto satria fitaovana roa samy hafa fampiasa amin’ny fitiliana zava-mahadomelina ny nampiasaina, 
tsy nahitam-bokany izany hatramin’ny 2 ora tolakandro, io omaly io. Tsy voamarin’ireo fitaovana 
fa zava-mahadomelina izy ireto. Vokany, nampiasa ny fomba hafa indray tamin’ny alalan’ny fandorana 
afo ny eo anivon’ny ladoany. Nahavariana ny rehetra anefa ny tsy fahitan’ny karazam-pitaovana 
zava-mahadomelina roa samy hafa nampiasaina. Niroso tamin’ny fanapotehana ka nolevonina tamin’ny 
ary nariana any anaty lavaka raha nodorana kosa ireo fonosany sy valizy nisy azy ireo. Mitohy kosa 
fikarohana ireo teratany afrikanina dimy lahy tompon’antoka amin’ireto trafikana zava-mahadomelina 
vaika ireto. 

Tsiahivina fa tratran’ny polisy, afakomaly teny amin’ny RN 5, teo amin’ny sakana nataon’ny polisy, 
fiara 4×4 nitondra olona dimy niaraka amin’ireto « héroine » ireto. Milanja 46 kg sy 100 grama izany. 
ny loharanom-baovao voaray, ny sampana mpanara-baovao sy mpikaroka ny zava-miafina izay miankina 
fiadidian’ny Repoblika (CIS) no loharanom-baovao voalohany sy naharaka ny fisian’ity tambajotrana 
trafikana zava-mahadomelina ity niainga avy any Sainte Marie ary nandray ny sambo mpitatitra 
ka niantsona tao Mahambo. Teo indray izy ireo no efa nisy fiara raitra iray ka telo lahy teratany 
tatsimo ny tao anatiny raha iray kosa nitondra ny valizy roa niainga avy any Sainte Marie. Tombanana 
14 miliara Ar raha 300 000 Ar kosa ny iray grama. 



Les commentaires sont fermées. 

