MORAMANGA : RAIKITRA NY FANADIOVANA FAOBE – MIDI MADAGASIKARA

Niray hina ny mpitondra teto Moramanga fa natao ho andro tsy fiasana ny zoma 13 oktobra 2017. Niara-nanadio 
tanàna avokoa izy ireo izay notarihan’ny loholon’i Madagasikara sy ny solombavambahoaka mirahalahy 
anatin’ny distrkan’i Moramanga. Fifanomezan-tanana nifanaovan’ireo mpitondra no nahafahana 
ny fanadiovana ary norarahana fanafody mamono bibikely avokoa ny toerana rehetra vita fanadiovan 
an-tampon-tanan’i Moramanga. Ady hiaraha-manana ny ady amin’ny petsa, hoy ireo mpitondra, ary 
nandray ny andraikiny nifanandrify azy avokoa ny olona rehetra, niainga tamin’ireo mpianatra 
ka hatramin’ny miasa sy ny mpivarotra. Tsy hijanona hatreo ity fiaraha-mientana amin’ny fanadiovana 
fa hametraka fotoana ary hotoizana hatrany. Nizara roa ny tontolo andro raha fanadiovana ny maraina 
fitaomana sy fandraofana fako ny tapany hariva. Firaisan-kina teo amin’ny maha samy Malagasy 
niseho teto Moramanga ny tontolo andron’ny zoma. 




















