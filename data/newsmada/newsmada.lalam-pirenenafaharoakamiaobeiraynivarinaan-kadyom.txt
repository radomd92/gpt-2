LALAM-PIRENENA FAHAROA : KAMIAOBE IRAY NIVARINA AN-KADY, OMBY DIMY INDRAY MATY | NEWSMADA

Par Taratra sur 22/07/2016 

Omby fa tsy olona… no maty tamin’ny lozam-pifamoivoizana nitranga tamin’ iny lalam-pirenena 
iny, teo anelanelan’ Analalila sy Savahalaina, omaly tokony ho tamin’ny 8 ora maraina. Kamiaobe 
mitondra omby avy any Ambalavao hihazo an’ i Toamasina no nifanehatra tamina kamiao lehibe mpitatitra 
ary nohitsin’ ity farany ka ny fialana izany ny nahatonga ny iray nitondra omby, nivarina an-kady. 
maty tsy tra-drano teo noho eo ny dimy amin’ ireo omby, 25 izay tao anatin’ilay kamiao. 

Raha ny nambaran’ny mpamily mpitatitra omby, ninian’ ilay mpamilin’ilay kamiao mpitatitra solika 
ny handona azy ireo, saingy niezaka niala ka izao nivarina tanaty hantsana izao. “Mitazona ny lohalaharana 
lozam-pifamoivoizana, noho ny tsy fandeferan’ ireo kamiao mpitatitra solika, ny hafa satria 
izy fa tsy mitondra olona na zavamananaina hafa ka tsy te hahalala ny mpifanena aminy mihitsy”, 
ny fanamarihana. Nohamafisin’ ity mpamily ity hatrany fa niezaka nandositra ilay mpitatitra 
raha vao nianjera an-kady izy ireo. Tonga teny an-toerana ny zandary. 



Les commentaires sont fermées. 

