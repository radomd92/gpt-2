SABOTSY NAMEHANA : DIMY LAHY MPANAFIKA « CASH POINT » VOASAMBOTRY NY POLISY – MIDI MADAGASIKARA

Teo am-pikasana ny hanao fanafihana mihitsy ireto olon-dratsy no tra-tehaky ny mpitandro filaminana, 
amin’iny faritra Sabotsy Namehana iny, ny alarobia lasa teo. Dimy lahy izy ireo araka ny tatitra 
avy tamin’ny polisy misahana ny raharaha, ary sarona teny am-pelan-tànan’izy ireo ny fitaovam-piadiana 
hampiasaina tamin’izany : basy poleta niaraka tamin’ny zava-maranitra. Tamin’ny fanadihadiana 
nahafantarana, fa saika ry zalahy ireto no tompon’antoka tamin’ireo fanafihana nisesisesy teto 
ary tao anatin’izany ireo « cash point ». 

« Manoloana ny trangana fanafihana mitam-piadiana maromaro nifanesy teto an-dRenivohitra sy 
manodidina, dia nanao fikarohana sy fanangonam-baovao ny polisy. Nahitam-bokany izany satria 
alarobia teo tokony ho tamin’ny 09 ora maraina, dia nahazo vaovao mahakasika ny fisiana jiolahy 
fanafihana eny Sabotsy namehana izy ireo (…)noho ny paikady napetraka dia voasambotra tao amina 
iray eny an-toerana ireo olon-dratsy miisa 05 tokony ho tamin’ny 11 ora sasany antoandro na dia 
sy nikasa ny handositra aza » hoy ny fanazavana azo. Marihana, fa ireny olona « mpaka versement » 
fahana finday ireny no saika hataon’izy ireo lasibatra tamin’io fotoana io. « Niaiky ihany koa 
ireo, fa anisany namaky tranombarotra sy « cash point » eto an-dRenivohitra, anisan’izany ny fanafihana 
izay nataon’izy ireo tetsy 67ha ny alatsinainy 10 febroary teo, saingy nandamoka izany, satria 
ara-potoana ny polisy». Ankoatr’izay, dia fantatra ihany koa fa izy ireo no tompon’antoka tamina 
tokantrano iray teny Faravohitra , ny faran’ny volana janoary lasa teo. Heverina anefa, fa tsy 
ihany no efa lasibatr’ireo jiolahy mahery vaika ireto. « Mbola mitohy ny fikarohana mahakasika 
toerana rehetra nanaovan’izy ireo asa ratsy » hoy hatrany fanazavana. Aorian’ny fanadihadiana 
ireo, dia hatolotra ny Fitsarana izy dimy lahy ireto. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

