FANONDRANANA SOKATRA :: NAIDITRA ENY ANTANIMORA IHANY KOA IREO MALEZIANINA ROA LAHY • AORAHA

«Raha vao fikasana hanondrana harem-pirenena dia tsy maintsy miditra eny amin’ny fonjan’ Antanimora 
hatrany », araka ny navalin’ny teo anivon’ny Fampanoavana eny amin’ny Fitsarana ambaratonga 
eto Antananarivo momba ny fanontaniana ny tohin’ny raharaha nahavoasambotra Malezianina roa 
teny amin’ny seranana Ivato, tamin’ny sabotsy 23 jona lasa teo. 

Tamin’ny alarobia 27 jona lasa no natolotra ny Fitsarana izy roa lahy ireo, izay nahatrarana sokatra 
amby roapolo. Tsy tahotra tsy henatra fa nataon’izy ireo tao anatin’ ny valiziny ireo zana-tsokatra 
izy ireo nikasa ho any Afrika Atsimo. Rehefa hitan’ny fitarafana fa mampiahiahy ireo valizy dia 
tamin’ny fisavana azy ireo ny mpiasan’ny Fadintseranana. Teo no nahitana ireo sokatra. 

Tao anatin’ny herinandro izany izay dia teratany vahiny efatra no naiditra am-ponja vonjimaika 
Antanimora. Ny roa vavy voalohany dia Bôlivianina sy Brezilianina izay samy nahatrarana vovo-drongony 
“cocaïne” teny Ivato. Vao tamin’ny 11 jona lasa teo ihany koa dia nisy Maorisianina telo lahy naiditra 
vonjimaika eny Tsiafahy. Voarohirohy tamin’ny fahatrarana vovo-drongony na “héroïne” milanja 
kilao indray izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



