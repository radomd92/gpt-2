RN2: TOAMASINA – BRICKAVILLE : TRATRAN’NY ZANDARY IREO MPAMAKY KAONTENERA SY MPANAFIKA TAKSIBROSY – MIDI MADAGASIKARA

Andian-jiolahy roa amin’ireo andian-jiolahy enina mpamaky kaontenera amin’ny lalam-pirenena 
no saron’ny zandary ny 22 jona teo. Mbola tratra tamin’izy ireo ny fitaovana fanaovan’izy ireo 
sy ireo entana avy nangalarina. Isan’izany ireo fonosana lamba tonta 06, zava-maneno samihafa, 
nohafarana avy any ampita 06, ary voanjo hahondrana any ivelany. Tovolahy samy mponina ao Brickaville 
izy ireo. 

Isan’ny mampitaraina ireo mpamily kamiao mitondra entana miazo an’Antananarivo ny famakiana 
mahazo azy ireo, izay mpitranga eo amin’ny fiakarana ao Bekalalao, sy ny lalan-dratsy ao Ambodipolomosy, 
samy mandeha mora ireo kamiao mandalo ao. Saika ireo mpamily sy ny mpanampy azy ireo hatrany no azon-doza 
ho mpangalatra ka mandoa ny entana very mandritra izany. Misy izao ny fiaraha-miasa matotra amin’izy 
sy ny zandary misahana ny fanaraha-maso ny lalam-pirenena faharoa, ka izay no niteraka izao vokatra 
ny 2 amin’ireo ekipa 6 mpanao izany izao. Tsy ny kamiao mpitondra entana ihany no lasibatra amin’izao 
andian-jiolahy amin’ny lalam-pirenena faharoa izao, fa ireo taksibrosy mpanao zotra Toamasina 
Antananarivo, na Toamasina – Ambatondrazaka ihany koa. Ny entan’ireo mpandeha izay mazana ao 
fitoeran’ny entan’ireo taksibrosy no lasibatra amin’izany. Nisy valizy tratra avy nangalarina 
tamin’izy roa lahy saron’ny zandary ireto. Milaza ny zandary fa eo am-panarahan-dia ireo efatra 
nitsoaka naman’izy roa lahy ireto, sy ireo andian’olona ihany koa mety mpividy ireo entana halatra 
izy ireo izao. 

Ankoatra izany dia niaiky ny zandary fa misy amin’ireo mpamily ihany no miray tsikombakomba amin’ireo 
amin’ny entana entiny, ary saika izany ny tranga misy ankehitriny, satria efa nasian’ny zandary 
avokoa ireo lalana mety hisian’ilay halatra, tahaka ny ao Ambodipolomosy sy ao Bekalalao fiakaran’ireo 
kamiao sy taksibrosy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

