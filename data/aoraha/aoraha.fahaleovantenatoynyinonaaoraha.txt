FAHALEOVANTENA TOY NY INONA? • AORAHA

Tsy ny mifety, milanonana, mahandro sakafo mafilotra, mandrefotra tsipoapoaka, mahavita matso 
manam-paharoa eny Mahamasina, na mandray vahiny manan-kaja eto amin’ny firenena no tena atao 
manamarika ny datin’ny Fahaleovantena. Tsy mbola mendrika antsika Malagasy izany fa aleo ho an’ny 
tena azo faritana fa mahaleo tena tokoa, miainga amin’ny isam-batan’olona. 

I Madagasikara no naverina tamin’ny fahaleovantenany talohan’ny Fanjanahantany fa tsy ny vahoakany 
Diso tafahoatra ny fiankinan-doha amin’ny fahambanian’ny fisainana ho an’ny ankamaroan’ny 
manomboka amin’ny havoretrana, ny hakamoana, ny fiandrasana fanam­piana lava, ny tsy fanajana 
fananana iombonana, ny fianteherana amin’izay afitsoky ny mpitondra, ny fanompoana tsanganana 
politika fa tsy hevitra, ny tsy fisian’ny finia­nana hiova, ny kolontsainan’ny fiheveran-tena 
madinika… 

Santionany ihany ireo, fa na hankalaza ny Fahaleovantena isam-bolana, na isan-kerinandro aza 
miaraka amin’izao foto-pisainana izao, dia tena mbola hiandry Taonjato maro vao mety hanantena 
figohana an’izany atao hoe: « Fahaleovantena marina ». Raha ny marina dia mila atsimbadika ny fomba 
eto amintsika. Aleo hiainga avy aty ambany ny ohatra. Aleo isika olon-tsotra, izay tsy manana fahefana 
inona na inona eto amin’ny firenena hisantatra ny fahaleovantena amin’ny alalan’ireo toetra 
manaporofo an’izany fahaleovantena izany. Vitantsika ve, ohatra, ny hifehy tena sy hibaiko ny 
amin’ny fanajana ny fahadiovana? Tsy hiandry fokontany na kaominina na Samva na minisitera na 
! Mba alaivo sary an-tsaina ny fiovana goavana aterak’izany raha manam-piniavana ny handroso 
isika ary hanomboka hiaina ny tena fahaleovantena. Hanaraka ho azy avy eo, ny fanajana ny lalàna, 
io ady amin’ny kolikoly sy ny fanodinkodinana volam-bahoaka sy ny fanararaotam-pahefan’ny mpitondra. Atomboy eny ifotony ny Fahaleovantena isam-batan’olona 
aza iandrasana ny any ambony. Izany no andrandraina amin’ny fanamarihana ny faha-60 taona nitsengerenan’ny 
ny Fahaleovantenan’i Madagasikara amin’ny taona 2020 fa tsy ny hanapoapoaka afomanga tsy fahita 
hiketrika matso manara-penitra. 









Enregistrer mon nom, mon e-mail et mon site web dans le navigateur pour mon prochain commentaire. 



