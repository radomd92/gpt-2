VOHÉMAR : FAMONOANA SY FANDROBANA MPANDRAHARAHA SINOA, JIOLAHY 4 VOASAMBOTRA – MIDI MADAGASIKARA

Taorian’ny fanafihan-jiolahy nitam-piadiana nitranga ny 30 oktobra lasa teo, tokony ho tamin’ny 
ora sy sasany alina, nahafaty tao an-tranony mpandraharaha sinoa anti-dahy 70 taona, izay tompona 
lehibe iray ao Vohémar, ka voaroba nandritra ny fanafihana ny vola iray baoritra, izay volam-barotra 
ny tontolo andro. Rehefa nanao fikarohana an’ireo olon-dratsy ny mpitandro filaminana any an-toerana, 
voasambotry ny Polisim-pirenena ny efatra tamin’ireo jiolahy. Taorian’ny famotorana lalina 
natolotra ny Fampanoavana tany Antalaha ireto jiolahy tra-tehaka, ary taorian’izany no naiditra 
vonjimaika miandry ny fotoam-pitsarana azy izy efa-dahy. « Ary mbola an-dàlam-pikarohana an’ireo 
telo ambiny any am-pandosirana kosa izahay », raha ny nambaran’ny « Commissaire de Police » Ramorasata 
tamin’ny antso an-tariby nifanaovanay taminy, omaly antoandro. Raha tsiahivina, jiolahy fito 
basy sy zava-maranitra no niditra an-keriny tao amin’ny tranombarotra « Chez Tony », izay toeram-pivarotana 
fonenan’ity sinoa zanatany ity sy ny vadiny. Ora telo taorian’ny fanafihana vao nahazo fampandrenesana 
mpitandro filaminana, ka nananosarotra ny fikarohana an’ireo jiolahy. Noho ny fiaraha-miasa 
nisy teo amin’ny Polisy sy ny olona tsara sitrapo nanome loharanom-baovao marim-pototra, dia 
tany Antalaha ny roa tamin’ireo jiolahy, raha tao Vohémar kosa ny roa ambiny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

