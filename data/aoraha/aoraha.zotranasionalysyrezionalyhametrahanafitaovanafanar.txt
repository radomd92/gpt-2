ZOTRA NASIONALY SY REZIONALY :: HAMETRAHANA FITAOVANA FANARAHAN-DIA NA GPS IHANY KOA NY TAKSIBOROSY • AORAHA

Hitarina amin’ireo fiara fitaterana amin’ny zotra nasionaly sy rezionaly ny fametrahana an’ilay 
fanarahan-dia na GPS. Ireo taksiborosy manao ny zotram-pitaterana amin’ny lalam-pirenena faharoa 
sy ny lalam-pirenena fahadimy (RN5) no hanombohana azy, amin’ny faran’ny volana septambra ho 
izao. 

Hahafahana manara-maso ny hafainganam-pandeha sy ny toerana misy ary famantarana raha niharan-doza 
fiara no nandraisana izao fepetra izao. « Teknôlôjia efa maneran-tany ny fametrahana GPS amin’ny 
fitaterana. Voaara-maso tsara ny lafiny fifamoivoizana ka hihena ny loza haterany. Misy famerana 
hafainganam-pandeha amin’ity fitaovana ity. Vao mandeha mafy ny fiara dia misy fanairana maneno 
hoy ny avy ao amin’ny minisiteran’ny Fitaterana, ny fizahantany ary ny famantarana ny toetrandro, 
ny fihaonana tamin’ny mpitatitra sy ny tompona kaoperativa, afak’omaly. 

Etsy an-kilany, nanambara ireo mpitatitra fa tsy mandà raha mikasika ny fanatsarana ny fitaterana. 
hisy ny fanandramana ka aorian’izay vao afaka handrefy ny tombony sy ny lesoka amin’ny fampiasana 
fitaovana io. Hahazo tombony amin’ny fampiasana an’ity fitaovana fanarahan-dia ity ny tompona fiara na ny mpanjifa. 
ny ny mpitatitra azy amin’izay iretsy farany satria ho azo antoka ny diany. 

Fantatra fa amin’ny 22 septambra ho avy izao kosa no hanombohan’ny fametrahana ny GPS amin’ireo 
amin’ny zotra D manao ny fitaterana mampitohy an’i Vassacos amin’Ivato. 









Enregistrer mon nom, mon e-mail et mon site web dans le navigateur pour mon prochain commentaire. 



