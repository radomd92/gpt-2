MPIVELY OLONA AMIN’NY TAVOAHANGY…  : NIDOBOKA AM-PONJA I BLACK SY I LAVA | NEWSMADA

Par Taratra sur 26/10/2017 

Saron’ny polisy avy ao amin’ny boriborintany voalohany etsy Analakely, ny faran’ny herinandro 
teny Soarano i Black, 23 taona sy i Lava, 26 taona. Araka ny fanazavan’ny polisy, jiolahy raindahiny 
fanaovana sinto-mahery sy fanendahana amin’iny faritra iny izy roa lahy ireto. Teo am-panaovana 
asa ratsiny izy roa lahy ireo no nifanehatra tamin’ny polisy. Olona iray no niharan’ny asa ratsin’izy 
tamin’io fotoana io. Novelesin’izy ireo tamin’ny tavoahangy ilay olona nendahiny ka torana tsy 
tena. Lasan’ireo jiolahy tamin’izany ny kitapo nisy vola sy antontan-taratasy maromaro ary finday. 

Tratran’ny polisy nanao fisafoana teo am-pizarana ny vola azony ry zalahy ka raikitra ny fifanenjehana. 
ry zalahy taorian’izay. Niaiky ny heloka vitany izy ireo nandritra ny famotoran’ny polisy. 

Maro ireo nitondra faisana tamin’ny afitsok’ireto jiolahy ireto. Nidoboka eny amin’ny fonjan’Antanimora 
hatrany izy ireo rehefa avy natolotra ny fampanoavana. Tsikaritra fa somary maivamaivana ihany 
sazy azon’ny jiolahy tahaka itony ka miverina manohy ny asa ratsiny indray ry zalahy rehefa tafavoaka 
fonja. 



Les commentaires sont fermées. 

