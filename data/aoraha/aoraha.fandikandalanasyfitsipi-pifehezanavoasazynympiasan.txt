FANDIKANDALANA SY FITSIPI-PIFEHEZANA :: VOASAZY NY MPIASAN’NY JIRAMA MAHERIN’NY TELONJATO • AORAHA

Nihatra ny lalàna. Mpiasa teo anivon’ny orinasa Jirama miisa sivy amby dimampolo sy telonjato 
voasazy, tamin’ ny taona 2016 hatramin’ny 2018. Ny efapolo amby zato amin’ireo voaroaka no tsy 
fampilazana mialoha fa ny iraika ambin’ny folo kosa dia nahazo ny fampilazana. Misy vitsivitsy 
voaroaka ireo no mpitarika sendikan’ny mpiasan’ny Jirama, saingy nanao fahadisoana ka tsy afa-bela 
fanasaziana. 

“Tsy fanaovana didin-kofehy lehibe na tsy ara-drariny mihitsy araka ny nambaran’ireo sendika 
fitokonana ny fandroahana mpiasa, fa na iza na iza tsy manaran-dalàna na mihoa-pefy dia hiharahan’ 
sazy avokoa. Toy ny orinasa rehetra dia misy ny lalàna mifehy sy ifampitondrana”, hoy ny fanampim-panazavana 
eo anivon’ny jirama. Zon’izy ireo kosa no mitsipaka ny fandroahana ary mampiakatra ny raharaha 
amin’ny sampan-draharaha misahana ny fanaraha-maso ny asa. 

Raha ny fanazavana azo avy amin’ny mpahay lalàna iray dia tsy voatery hamerina ny mpiasa noroahina 
orinasa, indrindra raha mafy ny vesatra nandroahana azy. Isan’ny vesatra nandroahana azy ireo 
ny halatra sy ny firaisana tsikombakomba amin’ny mpangalatra herinaratra, teo ihany koa ny fanaovana 
tsy nahazoana alalana, ny fanapahana ny asa tao anatiny fotoana maro. 

Niseho tamin’ny endriny maro, arak’izany, ny tsy fanarahan-dalàna tao amin’ity orinasam-panjakana 
Misy ireo mitady hiafina ao ambadiky ny sendika mba tsy ho voakitikitika na dia misy aza ny fandikan- dalàna sy fihoaram-pefy anenjehan’ny orinasa azy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



