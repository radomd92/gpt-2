NIREFODREFOTRA NY BASY: KAMIAO NOTAFIHAN’NY JIOLAHY, NISY NO MATY SY NARATRA. | NEWSMADA

Par Taratra sur 21/07/2017 

Tsy ny taksiborosy ihany fa lasibatry ny fanafihana mitam-piadiana ataon’ny jiolahy mpanakan-dalana 
ny kamiao mpitatitra entana. Anisan’izany ity nitranga teo anelanelan’Ikalamavony sy Solila, 
alatsinainy teo ity. Ankoatra ny entana sy volabe voaroba, nisy ny maty sy naratra. 

Miseholany lany ny fanafihana fiara! Kamiao efatra mpitatitra entam-barotra indray voatafika 
anelanelan’Ikamavony sy i Solila, ny alatsinainy teo tokony ho tamin’ny 7 ora hariva. Araka ny 
zandary, dahalo maromaro nirongo fiadiana ireo nanafika fiara efatra ireo, izay nitatitra entana 
any Solila. Nirefodrefotra ny basy, tsy afa-nanohitra, noho izany, ireo olona tanatin’ireo kamiao 
na maromaro ihany aza no tafaraka. Vokatr’izany, matin’ireo mpanafika ny olona iray. Nisy ihany 
naratra tamin’izany. Norobain’ireo jiolahy ny vola sy ny entana nentin’ireo fiara ireo. 

Efa lasa elaela ireo jiolahy vao nisy afaka nampandre ny zandary. Tonga tany an-toerana ny zandary 
any Solila nanao ny fanadihadiana. Tsy nisy tratra ireo dahalo, fa anatin’ny famotorana ireo zandary, 
ny fanazavana. Voalaza fa anisan’ny faritra isehoana asan-dahalo matetika ny any Ikalamavony. 
tanàna izy ireo amin’ny ankapobeny, kanefa izao manafika fiara izao indray. Lasibatra ny kamiao 
entana, hatramin’ny taksiborosy. Tsy tamin’ny lalam-pirenena fahafito ny nitrangan’ity fanafihana 
kanefa miala amin’ny lalam-pirenena fahafito ihany ny mihazo an’i Solila. Ny alatsinainy alina 
ihany no nitrangana fanafihana taksiborosy telo tany Ambalavao ka nahavoaroba ny mpandeha rehetra. 



Vanim-potoana mampirongatra ny fanafihana fiara izao amin’ireo lalam-pirenena sy ireo lalam-paritany 
mpampiasa, toy ity tany Ikalamavony Solila ity. Anisan’ny isehoana fanafihana matetika koa ny 
amin’ny faritra Bongolava, toy ny mankany Ankadinondry Sakay sy Maintirano. 

Miandry ny hetsiky ny mpitandro filaminana ny rehetra satria efa mihatra aman’aina ny raharaha. 
vitan’ny resaka ambony latabatra intsony sy ny hoe misy zandary manaraka amin’ny fiara fa miandry 
an-tsehatra ny mpampiasa lalana. Mety hampihena ny mpandeha miala sasatra ny tranga toy izao, 
miaina anaty tahotra ny olona. Hisy voka-dratsiny amin’ny fiainan’ny olona sy ny fifandraisan’ny 
ny raharaha. 



Les commentaires sont fermées. 

