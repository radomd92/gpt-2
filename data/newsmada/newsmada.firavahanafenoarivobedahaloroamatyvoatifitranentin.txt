FIRAVAHANA – FENOARIVOBE  : DAHALO ROA MATY VOATIFITRA, NENTIN’NY NAMANY NY IRAY NARATRA | NEWSMADA

Par Taratra sur 16/09/2017 

Lavon’ny balan’ny zandary ny roa tamin’ireo dahalo tompon’antoka tamin’ny fanafihana tao Firavahana, 
alarobia hariva teo. Dahalo iray hafa naratra mafy saingy nentin’ny namany nitsoaka. Tafaverina 
tompony ny omby rehetra… 



Dahalo am-polony nitondra basim-borona efatra sy zava-maranitra maro no indray nanafika ny tanànan’Ankadilava, 
kaominina ambanivohitra Firavahana, distrikan’i Fenoarivobe Bongolava tamin’io fotoana io. 
malaso tamin’izany ny omby miisa 15 an’olona samihafa tao amin’io tanàna io. Teo no ho eo ihany, 
nanao fanarahan-dia ireo zandary avy any Firavahana izay namita iraka tany amin’iny vohitra manodidina 
tanàna io nampian’ny miaramila Das sy ny fokonolona tao an-tanàna. Niambina ireo kizo mety hieren’ireo 
ny zandary tao Fenoarivobe izay toerana nalehan’ireo dahalo taorian’ny fandrobana. Tamin’ny 
ora sy 30 mn hariva, nifanehatra tao amin’ny kizon’i Tranorava Tampoketsa ireo mpanara-dia sy 
dahalo. Raikitra ny fifampitifirana ka resy tosika ireo malaso. Tafaverina tamin’ny tompony 
omby rehetra lasan’ireto malaso ireto. Mbola nentin’ny namany nandositra ny dahalo iray naratra. 
ny fikarohan’ny zandary ireo dahalo tafaporitsaka. 

Nanamafy ny teo anivon’ny zandarimariam-pirenena fa tsy misy afa-tsy ny firaisan-kina hatrany 
nahafahana nandresy ny asa ratsin’ireo malaso tany Firavahana ireo. Miandry ny fifanomezan-tanana 
amin’ny tsirairay amin’ny fanomezam-baovao ny zandary na dia efa manao ny asa fikarohana andro 
aza mba hisorohana mialoha ny asan-dahalo toy izao. 



Les commentaires sont fermées. 

