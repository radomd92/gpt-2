ASAN-DAHALO :: ZANDARY IRAY MATY VOATIFITRA • AORAHA

Lavo am-perin’asa teo amin’ny faha-53 taonany ny Zandary Prainsipaly kilasy faharoa Noara, lehiben’ny zandarimaria any Andohajango any Mandritsara, omaly, taorian’ny fifandonana mahery vaika tamin’ny 
am-polony maro nitondra basy tany an-toerana. Efa tany amin’ny lalana mihazo an’Andilamena ireo 
miisa valopolo ireo no nosakanan’ireo zandary niaraka tamin’ ny fokonolona. 

“Nisy fanafihan-dahalo tany Tsirangotina-Ambohisoa any Mandritsara, ny alin’ny 24 janoary 
teo. Nanara-dia ny fokonolona nampian’ireo zandary. Nisy ireo mpitandro filaminana nanakan-dalana 
hatrany. Teny an-dalana no nisy ny fifampitifirana ka nahalavo an’io zandary io”, hoy ny fampitam-baovao 
eo anivon’ny fibaikoana ny zandarimaria. 

Fanintelony sahady izao, tamin’ity taona vaovao ity, no nahenoana zandary maty teo am-panatanterahana 
asany. Nilaza ny jeneraly Ravalomanana Richard, Sekreteram-panjakana miadidy ny zandarimaria 
“hampitomboina ny isan’ireo zandary sy ny fitaovana ampiasain’izy ireo any amin’ny faritra mena. 
tombony voalohany ihany koa ireo zandary mifandona amin’ny dahalo ireny amin’ny fahazoana fampiakarana 
sy ny fahazoana tambin-karama”, hoy izy. 









Enregistrer mon nom, mon e-mail et mon site web dans le navigateur pour mon prochain commentaire. 



