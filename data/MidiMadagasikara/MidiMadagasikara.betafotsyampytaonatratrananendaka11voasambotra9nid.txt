BETAFO : TSY AMPY TAONA TRATRA NANENDAKA,11 VOASAMBOTRA, 9 NIDITRA AM-PONJA – MIDI MADAGASIKARA

Bandy kely 11 lahy no natolotra ny fitsarana teto Antsirabe ny alarobia 23 jolay 2014 teo. Zaza avy 
Betafo avokoa izy ireo, voasambotry ny polisy tamin’ny halabotry sy fanendahana ary fangalaram-bola 
an-tsena. Mpianatra ao amin’ny ambaratonga voalohany sy faharoa avokoa izy 11 voasambotra ireto. 
ny 10 sy 12 ny salan-taony. Rehefa tsy mianatra ireto ankizy lahikely ireto, indrindra amin’izao 
izao dia mangalatra no anton-draharahany. Ataony mahita faisana avokoa izay sendra azy, indrindra 
ireo mpivarotra ao an-tsena. Manana paikady manokana mihitsy ry zalahy hanaovany asa ratsiny, 
maha zaza azy anefa dia tsy heverin’ny olona fa manana traikefa henjana amin’ny fangalarana ireto 
kely ireto. Efa tena matihanina tokoa ireto jiolahikely ireto, raha ny fanazava avy tamin’ny polisim-pirenena 
ao Betafo. Toy ny tranga tamin’ny asabotsy teo, mpivarotra fahana finday no lasibatra, ny sasany 
jiolahikely mody mampiresaka , raha vao variana kely ny mpivarotra dia raofin’ny sasany ny entana 
Fanaon’ny any ambanivolo mantsy ny mikarama mi-charger finday eny an-tsena rehetra eny. Very 
daty io ny finday sy fahana ary ny « chargeur » iray manontolo niaraka tamin’ny sôlefana nisy vola. 
harivan’io ihany anefa dia voasambotry ny polisy ilay jiolahikely. Io no nanoro ny namany avy eo 
notsimponina tsirairay ary nahatonga ny isa tafakatra ho 11. Tamin’ny fanadihadiana no nahafantarana 
efa nisy tamin’ireo zaza tsy ampy taona ireo no niditra am-ponja tamin’ny taona lasa tamina fanafihana, 
nahaverezana vola mahery ny 2 tapitrisa ariary. Vao haingana ihany koa no nisiana fandrebirebenena 
kaoperativa iray ka nahaverezana vola maro, ireto jiolahikely ireto ihany no tompomarika tamin’izany 
najifan-dry zalahy hatramin’ny « avance »tanaty « tiroir ». 



