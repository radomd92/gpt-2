FANDEFASANA OLONA HIASA ANY KOWEÏT  : TELO LAHY HAFA INDRAY VOASAMBOTRY NY POLISY | NEWSMADA

Par Taratra sur 13/05/2017 

Saron’ny polisy tao an-tranony eny Anosibe Tsena, ny alarobia 10 mey 2017 teo i Claudio sy ny namany 
lahy, mpandefa tovovavy hiasa any Koweït. Tratra tao an-tranon’izy ireo koa ny fitombokase hosoka 
masoivoho Malagasy any Maorisy… 



Ny polisy avy ao amin’ny service central des enquêtes spécialisées et de la lutte contre les fraudes 
(SCESLFD) no nahasambotra an’i Claudio sy ny namany teny Anosibe Tsena tamin’io fotoana io. Araka 
fanazavan’ny polisy, voarohirohy ho mpanao hosoka amin’ny fandefasana tovovavy hiasa any Koweït 
zalahy ireto. Tsy vitan’izay fa manao hosoka taratasim-panjakana amin’ny fanaovana pasipaoro 
koa izy ireo. Tratra tao an-tranon’i Claudio koa ireo tovovavy miisa 10 izay miandry ny fotoana 
any Koweït. Niroso tamin’ny fisavana avy hatrany ny polisy ka hita tao an-tranony koa ny fitomboka 
amin’ny anaran’ny masoivoho Malagasy any Maorisy. Ny fanadihadiana nataon’ny (SCESLFD) hatrany 
nahalalana fa any Andapa i Claudio no manafatra ireo tovovavy halefa any Koweït ary mitoby ao aminy 
Anosibe Tsena izy ireo raha vao tonga eto Antananarivo. Nilaza izy nandritra ny fanadihadian’ny 
fa ampiasaina hanamboarana taratasy fanamarinana maha mpiasa sandoka izay milaza fa halefa hiasa 
Maorisy ireto tovovavy ireto mba hanamora ny fahazoana pasipaoro. 

Araka ny fanadihadiana, mandoa vola 1 600 000 Ar amin’i Claudio ireo tovovavy izay mikasa ny handeha 
izy indray no mikarakara ny taratasy rehetra handehanana. Rehefa tonga any Koweït ireto tovovavy 
dia mandefa vola ho tambiny ho an’i Claudio ilay mpampiasa. Efa tambajotra goavana ry zalahy satria 
amin’ny paikadin’ireo efa tratra taloha ny fomba fiasan’i Claudio. Miara-miasa amin’olon-kafa 
amin’ny fanondranana olona mankany Koweït. 



Les commentaires sont fermées. 

