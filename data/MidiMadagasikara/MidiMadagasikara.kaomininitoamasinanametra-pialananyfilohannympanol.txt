KAOMININ’I TOAMASINA : NAMETRA-PIALANA NY FILOHAN’NY MPANOLOTSAINA – MIDI MADAGASIKARA

Tsy nisy nanam-po ireo mpanolotsain’ny tanana sy ireo teo anivon’ny kaominina tamin’ny fanapahan-kevitra 
filohan’ny mpanolotsaina Rakotoarivelo Solofo Ginah, ny talata 20 febroary, tamin’ny fanambarany 
fametraham-pialany amin’ny maha-filoha azy. Isan’ny antony goavana amin’izany ny famarotana 
tanin’ny kaominina hanaovana taratasy hosoka, tahaka ny famarotana ny tany “Tanambao V” TF 641-BA 
186,95m2 izay namidin’ny kaominina 560.000 ariary tamin’ny 3.000 ariary ny m2. nolazaina fa ny 
laharana faha-003 nataon’ny mpanolotsaina no namarotana azy io, nefa tao anatin’io fanapahana 
rah any tena izy, dia tsy nisy afa-tsy ny fandaniana ny fanajariana toeram-pivarotana zava-pisotro 
fikambanana FVFM eny amoron-dranomasina ihany. Eo koa ny tsy fanaovana laharam-pahamehana ny 
mpiasa , efa ho enim-bolana ny an’ny mpiasa an-tselika ary roa volana ny an’ny mpiasa raikitra no 
voaloa. Tsy fanatanterahana didim-pitsarana maharesy azy, fa vao mainka manatontosa izany amin’ny 
hery raha sendra mba mandresy. Ny fitomboan’ny vola lany amin’ny solika izay nahatratra 450 tapitrisa 
ny taona lasa, ary mahatratra 646 tapitrisa ariary amin’ity taona ity, nefa ny fako tsy afaka, ny 
maloto miteraka aretina. Tsy vitan’ireo ihany fa mahita ity filohan’ny mpanolotsain’ny tanana 
aloha ity, fa mody fanina amin’ny gaboraraka sy ny kolikoly ataon’ny kaominin’i Toamasina ny fanjakana, 
mahira-tsaina raha kaominina hafa no manao izany, nefa efa maro ny antontan-taratasy miaraka 
porofo napetraka teo anivon’izy ireo. Eo koa ny tsy fanatanterahana ny fampiatoana nataon’ny 
maro an’isa ny ben’ny tanana. Vokatr’ireo rehetra ireo dia izao fametraham-pialana tsy ho filohan’ny 
tanana izao no nataony, ary miantso ny vahoakan’i Toamasina izy ho sahy hijoro. 




















