FAMONOANA SINOA TENY ALAROBIA  : VEHIVAVY ROA HATOLOTRA NY FAMPANOAVANA | NEWSMADA

Par Taratra sur 02/12/2016 

Hatolotra ny fampanoavana anio ireo roa vavy mpiasa an-tranon’ilay Sinoa izay voarohirohy ho 
tamin’ity vonoan’olona teny Alarobia ity. Notanana tao amin’ny polisy misahana ny ady heloka 
izy roa vavy mialoha ny hanolorana azy ny fitsarana. Hatreto aloha araka ny loharanom-baovao voaray, 
nanda ny fiampangana azy izy roa vavy voarohirohy ireto. 

Tsiahivina fa hita faty tao an-tranony eny Alarobia, afakomaly ny teratany sinoa iray 36 taona. 
fomba feno habibiana no namonoan’ireo nahavanon-doza azy satria nofatorana ny tongotra aman-tanany 
tsy vitan’izay fa mbola notapenana koa ny vavany mialoha ny namonoana azy. Mbola hita nihosin-dra 
amin’ny toerana namonoana azy ity teratany sinoa ity. Manana bar iray eny Alarobia izy, araka ny 
voaray. Mifanakaiky amin’ny toeram-pivarotany ihany ny misy ny trano fonenany. Voalaza anefa 
tsy nisy naka ny entana tao am-pivarotany, saingy tsy hita kosa ny vola rehetra. Nivoha rahateo 
varavarana mitsofoka ao amin’ity bar ity tamin’ny fotoana nahitana ny razana. Mitohy, araka izany, 
fanadihadiana ity raharaha ity ka ho fantatra aorian’izay ny marina rehetra momba izany. 



Les commentaires sont fermées. 

