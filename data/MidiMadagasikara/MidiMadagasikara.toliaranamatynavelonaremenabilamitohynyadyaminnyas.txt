TOLIARA : NA MATY NA VELONA REMENABILA, MITOHY NY ADY AMIN’NY ASAN-DAHALO – MIDI MADAGASIKARA

Lanonana roa sosona no notanterahina omaly tany Toliara, tao amin’ny fari-piadidiam-paritry 
zandarimaria Tsianaloka, izay natrehan’ny Komandin’ny Zandarimariam-pirenena mivady, ny 
Ravalomanana Richard. Voalohany : fanaovam-beloma ara-miaramila zandary manamboninahitra 
fito mendrika nandeha nisotro ronono, ny taona 2013. Notolorana mariboninahitra izy fito nahavita 
ireto, ary tamin’izany no nilazan’ny komandin’ny CIRGN Toliara, ny Jly Iama Radafy, fa « aoka ho 
hatrany ianareo eny anivon’ny fiaraha-monina ho voninahitry ny foloalindahy ». 

Zandary 25 maty. « Mitohy ny ady amin’ny kolikoly sy ny fanaraham-penitra ny fitsipi-pifehezana, 
tsy handefitra amin’ny zandary manao hadalana izahay », hoy ny Jly Richard Ravalomanana hentitra, 
valan-dresaka ho an’ny mpanao gazety. « Na maty na velona Remenabila, mitohy ny ady amin’ny asan-dahalo, 
tsy maintsy miady isika amin’ny fitaovana eo ampelatanana ». Notsiahiviny teto fa zandary 25 no 
dahalo tany Atsimo, ny taona 2013, raha zato mahery ny malaso matin’ny fokonolona. 

« Bois de rose ». Nasian’ny Jly Richard Ravalomanana tsindrim-peo ihany koa ny mahakasika ny « bois 
rose », izay nilazany fa sady mahasosotra no manahirana. « Na izany aza, henjehinay hatramin’ny 
ireo mpanao tantely afa-drakotra ny harem-pirenena mba tsy hisian’ny tsy maty manota eto amintsika 
hanjakan’ny tany tan-dalàna ». 



