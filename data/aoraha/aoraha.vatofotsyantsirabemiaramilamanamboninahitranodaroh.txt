VATOFOTSY ANTSIRABE :: MIARAMILA MANAMBONINAHITRA NODAROHIN’NY PÔLISY • AORAHA

Voatery manohy ny fitsaboana azy ao amin’ny hôpitaly Loterana Andranomadio, ilay miaramila manamboninahitra 
isan’ireo niharan’ny fikasihan-tanana nataon’ireo pôlisy nanao fisafoana ny tanàna, ny alin’ny 
lasa teo. Raha ny fantatra dia miaramila manamboninahitra miisa telo sy manamboninahitra lefitra 
izy ireo no niara-niala voly tamin’io alin’ny zoma io. Tokony ho tamin’ny misasak’alina,teny 
hamonjy fodiana any amin’ny toby anefa izy ireo no nifanena tamin’ireo pôlisin’ny FIP, izay voalaza 
nifanenjika taminà jiolahy. Tsy hita tampoka anefa izay nanjavonan’ireo jiolahy ka rehefa nifanena 
miaramila izy ireo dia nanontany azy ireo ny misy ireo olon-dratsy. Nilaza ho tsy nahita izany iretsy 
sady nilaza ny momba azy saingy izy ireo indray no noheverin’ireo pôlisy ho nanafina ireo jiolahy 
dia voakasi-tanana sy voambana basy ary ny ompa sy teny tsy mendrika isan-karazany. 

Naratra vokatr’io izy ireo, ka rehefa nandalo tao amin’ny mpitsabo ao amin’ny toby dia io voatery 
any amin’ny hôpitaly io ny iray vokatry ny dona mafy sy ratra lalina nihatra taminy. 

Raha ny fantatra dia efa fanintelony tamin’io zoma io no nisianà tranga toy izao. Milaza ny tsy handefitra 
ireo miaramila naman’ireo rehetra efa niharan’ny fihetsik’ireo pôlisin’ny FIP na dia efa nisy 
ny fifanatonana sy fandaminana teo amin’ireo tompon’andraikitra roa tonta. 









Enregistrer mon nom, mon e-mail et mon site web dans le navigateur pour mon prochain commentaire. 



