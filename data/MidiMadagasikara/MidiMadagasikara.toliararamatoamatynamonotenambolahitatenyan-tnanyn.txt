TOLIARA : RAMATOA MATY NAMONO TENA, MBOLA HITA TENY AN-TÀNANY NY SARIN-JANANY – MIDI MADAGASIKARA

Renim-pianakaviana iray 39 taona no maty namono tena, afak’omaly, tany Toliara, ary mbola hita 
an-tànany ihany koa ny sarin-janany faravavy tamin’io fotoana io sy taratasy kely nisy soratra 
ny olan-tokantranony, satria sady mamolava tsy mampiditra vola ao an-trano rangahy vadiny no 
mampirafy, raha ny hafatra navelany, hoy ny vaovao voaray. Fahantrana sy ny fahoriana mafy no niainan’ity 
ity nandritra ny telo taona. Tsy zakany intsony izany, raha araka ny voasoratra tao amin’ilay taratasy 
hafatra nosoratany, ka nanosika an’ity ramatoa ity nisafidy nanapitra ny androm-piainany any 
varo tsy mifody tamin’ny alàlan’ny fisotroana poizina. 




















