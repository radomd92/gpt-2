VOINA TENY IVANDRY :: MPIAMBINA IRAY HITA FATY TAO ANATY DOBO FILOMANOSANA • AORAHA

Hita faty nilentika tao anaty dobo filomanosana tao amin’ny toerana fandraisam-bahiny teny Ivandry 
lehilahy iray, manodidina ny roapolo taona, afak’omaly maraina. Fantatra fa mpiam­bina ao amin’io 
io ity namoy ny ainy. Tsy mbola hita soritra na noho ny filentehany tao anaty rano na mety ho zavatra 
no nitarika ny fahafatesany. Andrasana, hoy ny mpanao famotorana, ny valin’ny fizahana ny razana. 

Nikoropaka ny mpiasa sy ny tompon’andraikitra tao amin’ity trano fandraisam-bahiny ity tamin’ny 
lehilahy iray nihohoka tao anaty rano, tokony ho tamin’ny dimy ora maraina. Fantatra avy hatrany 
fanamiana nanaovany fa mpiambina ao ihany io lehilahy io. Nantsoina ny tompon’andraikitra eo 
ny fokontany sy ny mpitandro ny filaminana niaraka nanao ny fizahana ny zava-misy. 

Ny avy ao amin’ny sampana mpamonjy voina no nampiakatra ny razana avy tao anaty rano. 

«Roa metatra eo ho eo ny halalin’ny rano ao amin’io dobo io. Mety ho nianjera tao ilay lehilahy ka 
nahavo-tena. Tsy nahatsika­ritra zavatra hafahafa teo amin’ny faritra manodidina izahay», 
ny fitantaran’ ny tompon’andraikitra iray milaza ho anisan’ny nanatrika ny fanamarinana ny zava-nisy 
an-toerana. 

Nambaran’ny loharanom-baovao hatrany fa tokony ho tamin’ny iray ora maraina, ora vitsy nialoha 
nahitana ny vatana mangatsiakany, no nanoratra farany tao amin’ny kahie fiasany io mpiam­bina 
ny ainy io. Tsy nisy nahita ny nahazo azy, taorian’izay. 

«Tsy maintsy hohenoina ny mpiara-miasa sy nytompon’andraikitra ao amin’ilay trano fandraisam-bahiny 
ity fahafatesana mpiambina ity. Efa miroso amin’ny fanadihadiana izahay », hoy kosa ny polisy 
amin’ny borigady misahana ny heloka bevava (BC). 











Enregistrer mon nom, mon e-mail et mon site web dans le navigateur pour mon prochain commentaire. 



