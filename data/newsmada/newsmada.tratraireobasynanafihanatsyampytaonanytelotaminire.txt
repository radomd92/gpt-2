TRATRA IREO BASY NANAFIHANA  : TSY AMPY TAONA NY TELO TAMIN’IREO JIOLAHY | NEWSMADA

Par Taratra sur 23/10/2017 

Jiolahy miisa dimy voasambotry ny zandary, niaraka tamin’ny basy kalacknikov miisa roa, basim-borona 
, poleta vita gasy iray ary bala enina. Nandritra ny hetsika niarahana (opération mixte) ho fisorohana 
asan-jiolahy sy asan-dahalo niarahan’ny zandary avy ao amin’ny Brigade Andoharanomaitso sy 
tafika malagasy Das Andoharanomaitso sy ny RM2 Fianarantsoa, ny 9 ka hatramin’ny 20 oktobra 2017 
ny nahazoana ity vokatra ity. 

Anisan’ny nanaitra tamin’ny fahatrarana ireo olon-dratsy ireo ny fisiana zaza tsy ampy taona 
10, 13, 16 taona ireo, araka ny filazan’ny zandary ary tany amin’izy ireo mihitsy no nahitana ilay 
Kalachnikov iray. Ny 20 oktobra tamin’ny 6 ora maraina, nisy fanafihan-jiolahy tao Ambalamarina 
Isandra. Namonjy tany ireo zandary sy tafika ka rehefa natao ny fanarahan-dia niarahana tamin’ny 
tratra ny dian’ireo jiolahy ka raikitra ny fifampitifirana. Maty ny jiolahy iray, ary efatra voasambo-belona 
ireo tsy ampy taona. Tratra niaraka tamin’ireo voasambo-belona ireo ny basy Kalacknikov iray 
basim-borona marika Baikal miisa roa. Tratra tany amin’ny faritra hafa kosa ny basy hafa, niaraka 
bala. Atolotra ny fampanovana, anio, any Fianarantsoa ireo. 



Les commentaires sont fermées. 

