MAEVATANANA : MPITAINGINA MOTO MATY LATSAKA TANY AMBANY TETEZANA – MIDI MADAGASIKARA

Ny alatsinainy lasa teo teny amin’ny lalam-pirenena fahefatra (RN4,PK249+800) tetsy amin’ny 
Marokoloy no nisehoana lozam-pifamoivozana iray. Lehilahy iray nitaingina moto nitondra zaza 
taona sy 14 taona no tsy tafiditra tao anaty tetezana fa namantana tany ambany tetezana. Tsy nahafehy 
ny familiana ity mpitondra moto fa efa nisotrosotro andro fety , ka avy hatrany dia namantana tany 
rano, voadona mafy tamin’izany ny lohany sy ny tratrany ka avy hatrany dia tsy nahatsiaro tena ilay 
zaza 4 taona kosa vaky ny lohany, ary ilay 14 taona no naratra teo amin’ny tànany. 

Nalefa teny amin’ny CHRR akaiky azy indrindra ireto traboina telo mianaka, noho ny dona mafy nahazo 
anefa dia tsy tana ny ain’ilay mpamily ny moto fa iretsy roalahy kosa no nanaraka ny fitsaboana sahaza 
; avy hatrany dia nomena ny havany kosa ny razana ka ny borigadin’ny zandary any Maevatanana no misahana 
fanadihadiana. 



