FAMATSIANA :: NIANDRY NY RANO VATSIAN’NY JIRAMA NY TENY AMIN’IREO FARITRA AVO • AORAHA

Diso fanantenana. Efa niandry ny rano vatsian’ny orinasa Jirama ny mponina teny Faravohitra Ambony 
ny manodidina, afak’omaly. Tsy nifanaraka tamin’ilay tetiandro navoakan’ny orinasa tamin’ny 
lasa teo anefa ny famatsiana rano teny an-toerana. 

Tsy tonga tany an-tokan­tranon’ny mpanjifa ny rano. Nilaza ny teo anivon’ny Jirama fa misy olana 
fantsona mitondra ny rano. Nanome vahaolana vonjimaika izy ireo mba hahazoan’ny mponina rano. 

Tsiahivina fa nametraka tetiandro ny avy ao amin’ny orinasa Jirama fa hisitraka rano ny eny Ambohijatovo 
– Faravohitra – Ambondrona – Ambohimi­tsimbina – Manjakamiadana – Ambohipotsy – Andohamandry – Andafiavaratra 
Andohalo -Ambohitantely nanomboka afak’omaly hatramin’ny 3 desambra ho avy izao. Tokony handeha 
7ora maraina ka hatramin’ny 7 ora hariva ny rano. 

Nanazava hatrany ny avy ao amin’ny orinasa Jirama fa noho ny fahavakisan’ny fantsona no tsy mahatonga ny rano any an-tokantranon’ny mpanjifa. Eo an-dalam-pikarohana an’io fantsona vaky io ny teknisiana, 
izao fotoana izao. Nandray fepetra hamehana ny tompon’andraikitra. Nametraka siniben-drano 
roa izy ireo mba hahafahana manala ny fahasahiran’ny mponina. Omaly alina ihany dia efa nape­traka 
siniben-drano ireo. 









Enregistrer mon nom, mon e-mail et mon site web dans le navigateur pour mon prochain commentaire. 



