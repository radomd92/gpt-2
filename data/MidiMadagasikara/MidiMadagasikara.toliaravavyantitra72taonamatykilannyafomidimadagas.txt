TOLIARA : VAVY ANTITRA 72 TAONA MATY KILAN’NY AFO – MIDI MADAGASIKARA

Nitrangana hain-trano nahafatesan’olona indray tany amin’ny Distrikan’i Toliara II, afak’omaly 
tokony ho tamin’ny 11 ora tany ho any. Vavy antitra iray tokony ho 70 taona eo, izay taizan’aretina 
nalemy tao am-pandriana efa ho roa taona no may kila forehitry ny afo, taorian’ny firehetan’ny 
vita amin’ny bozaka sy hazo nitoerany, tao Analamitsampy. Tany an-tsaha avokoa ny ankamaroan’ny 
teo an-tanàna tamin’ny fotoana nisehoan’ny loza, ka tsy nisy afaka namonjy sy nifarimbona namono 
afo tsy hihanaka. Raha ny tati-baovao voaray, dia ankizivavy kely sahabo 7 taona eo no nijanona 
an-trano naman-dramatoabe. Raha ny tombatomban’ny maro dia mety ho vokatry ny afo kitay niitatra 
nandrahoana sakafo no mety nitarika an’ity hain-trano tsy nampoizina ity, satria nandrivotra 
ny andro tamin’io fotoana io, ka mora niledaleda ny lelafo. Tsy naninona kosa ilay zaza izay nahitana 
kely teo amin’ny sandriny sy tratrany. 




















