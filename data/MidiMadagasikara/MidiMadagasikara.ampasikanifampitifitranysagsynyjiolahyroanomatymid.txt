AMPASIKA : NIFAMPITIFITRA NY SAG SY NY JIOLAHY, ROA NO MATY – MIDI MADAGASIKARA

Jiolahy roa no maty voatifitry ny polisy teny Ampasika, ny harivan’ny Sabotsy 2 Septambra tokony 
tamin’ny 7 ora. Araka ny fanazavana, saika hanafika mpivarotra omby teny amin’ny abatoara eny 
izy ireo sy ny namany roa hafa tamin’io fotoana io. Efa hatramin’ny maraina ireto jiolahy ireto 
nihaodihaody teny amin’ny nanodidina io faritra io. Nanomboka io maraina io no efa nivezivezy 
tao amin’ny toeram-pivarotana toaka iray teo Ampasika izy ireo. Araka ny vaovao hatrany, efa nanara-maso 
ireo ihany koa ny polisy. Niomana ny hanafika ilay mpivarotra omby mihitsy ireto jiolahy no niditra 
ny polisy misahana ny ady amin’ny asa-jiolahy mahery vaika, na ny service anti-gang (SAG). Namaly 
avy hatrany anefa no sady nitsoaka ireo jiolahy raha vao nahita ireo mpitandro ny filaminana. Raikitra 
izany ny fifampitifirana ka nahalavo ireo jiolahy roa. Ny roa hafa kosa tafaporitsaka. Basy poleta 
Makarov iray sy basy vita gasy iray no tratra teny amin’ireto jiolahy maty ireto. Araka ny vaovao 
mbola ao amin’ny tranom-paty eny amin’ny HJRA ny razana hatreto. 




















