AOKA HILAMINA • AORAHA

Manamafy ny filàna amin’ny fanorenana kianja tena manara-penitra tokoa ny tahotra hisian’ny 
isaky ny misy hetsika lehibe mahavory olona maro etsy amin’ny kianjan’i Mahamasina. Voatery mitady 
hatrany amin’ny fisorohana ny fifanosehana, faharatrana, na fahafatesana mihitsy aza, toy izao 
fepetra amin’ny fandraisana ny lalaon’ny Barea sy i Etiopia etsy Mahamasina izao. 

Hamidy iray andro mialoha ireo tapakila. Tsy hisy intsony ny filaharam-be na firohotana amin’ny 
tapakila rahampitso sabotsy. Nefa mbola ho ankamantatra izay fihe­tsik’ireo mpijery baolina, amin’ny 
lalao. Vitsy ireo vavahady fidirana etsy amin’ny kianjaben’i Mahamasina. Fa na ireo tsy nahazo 
aza, dia inoana marimarina fa mbola hidonanam-poana eny amin’ny manodidina eny ! 

Tsy maintsy hifandrombahana ny fahazoana toerana hahazoana mitazana tsara ny lalao eny ambony 
eny fa na dia efa manaraka laharana ao anatin’ny tapakila aza ny fipetrahana tsirairay eny amin’ny 
gradins ». Izay isika Malagasy. Sarotra alamina, sady mora mikorontana. 

Zava-dehibe kosa ny firosoana amin’ny fanorenana fotodrafitrasa manaraka ny fenitra iraisam-pirenena. 
etsy Mahamasina, na amin’ny toeran-kafa. Tsy ny toetran’ny bozaka itsahina ihany, fa na ny manodidina 
ivelan’ny kianja aza, mba tsy hiverimberenan’ny fifanosehana lava ka ifandrombahana amin’ny 
fidirana. Mandra-piandry ny ho fivoaran’ny lafiny fotodrafitrasa, dia irariana ny hahatomombana 
fampanarahana sy fanajana ny fepetra samihafa mialoha sy mandritra ary aorian’ny lalaon’ny Barea 
Miampy fandresena moa izany, dia ho tohin’ny fahombiazan’ity fanatanjahantena mampisy firaisam-po 
saina eo amin’ny malagasy tsy ankanavaka ity. Alefa isika mba samy hahay hilamina. Alefa Barea. 









Enregistrer mon nom, mon e-mail et mon site web dans le navigateur pour mon prochain commentaire. 



