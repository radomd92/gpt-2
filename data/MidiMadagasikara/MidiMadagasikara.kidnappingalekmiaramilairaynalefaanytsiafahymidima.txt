KIDNAPPING ALEK : MIARAMILA IRAY NALEFA ANY TSIAFAHY – MIDI MADAGASIKARA

Raha variana tany amin’ny kidnapping ny filoha teo aloha ny besinimaro. Ny zandary tetsy Fiadanana 
dia nisoko miadana nanohy ny fanadihadiana momba ny fakàna an-keriny tany Toamasina an’ilay teratany 
Alek Owen. Nisy miaramila iray manamboninahitra lefitra nosamborina dia natolotra ny Fampanoavana 
alatsinainy teo. Naiditra eny Tsiafahy avy hatrany izy taorian’izay. Fantatra ihany koa fa nisy 
roa hafa nosamborina tany Manakara momba ity raharaha ity hatrany. Heverina fa nitsoaka tany izany 
ireo rehefa nahazo ny volabe takalon’aina. Ny halaviran’ity fisamborana ity dia midika fa tena 
tanteraka ao anatin’ny fanadihadiana ny mpitandro ny filaminana. Raha tsiahivina dia nampiakarina 
an-drenivohitra ny dosie momba ny raharaha ka ny etsy Fiadanana sy ny etsy Anosy no indray mandray 
an’izany. Samy manao ny fanadihadiany arak’izany ny zandary sy ny pôlisy momba ity kidnapping 
ity. Olona dimy izany hatreto no efa voasambotra. Mbola mety hitombo anefa izany isa izany satria 
koa fa efa misy voasambotra any ho any. Misy arak’izany ny vokatra, saingy ny fanontaniana izay 
ary handrasan’ny maro ny valiny dia ny hoe : mbola velona ve i Alek? 



