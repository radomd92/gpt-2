FAMPIDINANA VIDIN-TSOLIKA :: MBOLA MIFAMOLAKA NY FANJAKANA SY IREO KAOMPANIA • AORAHA

Tsy mety vita ny fifanarahana eo amin’ny fitondram-panjakana sy ireo mpitantana kaompanian-tsolika. 
ny fampiharana ilay filazana ny fihenana ny vidin-tsolika eto amintsika hatramin’izao, na dia 
nanambara aza ny minisitry ny Angovo sy rano ary ny akoran’afo, Vonjy Andriamanga, fa tokony hisy 
fidinana io nanomboka tamin’ny fiandohan’ity volana jona ity. 

Nambaran’ny Filoham-pirenena Rajoelina Andry teny Andranomena omaly fa “ mitohy ny fifampidihana 
aminy sy ireo mpitantana kaompanian-tsolika ireo. Aorian’ny diako any Genève izay hanomboka 
alarobia ho avy izao, no hisy ny fanohizana ny dinika momba izany. 

Tsy maintsy midina io vidin’ny solika io”, araka ny fampanantenana mahazatra azy. 

Re fa tsy mety mitovy mihitsy ny tadin-dokanga eo amin’ny fitondram-panjakana sy ireto mpitantana 
ireto momba famerana ny sandan’ny fampidinana an’io vidin- tsolika io. Tsilian-tsofina no nahalalana 
tsy mety midina mihoatra an’ny roanjato ariary ireo kaompania ireo. Tsy afa-po amin’ izany anefa 
fitondram-panjakana, araka ny tsilian-tsofina. 

Nanambara kosa ny Praiminisitra, Ntsay Christian, fa “efa eo am-pamaramparanana ny dinika amin’ireo 
ireo ny fanjakana”. 









Enregistrer mon nom, mon e-mail et mon site web dans le navigateur pour mon prochain commentaire. 



