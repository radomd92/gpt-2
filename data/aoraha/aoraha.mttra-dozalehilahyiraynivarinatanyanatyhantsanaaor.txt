MÔTÔ TRA-DOZA :: LEHILAHY IRAY NIVARINA TANY ANATY HANTSANA • AORAHA

Ora maro taty aoriana vao hita ny loza nahazo ny lehilahy iray, 22 taona, nitondra môtô, teny Alakamisy-Fenoarivo, 
hariva. Efa tsy nisy aina intsony izy. 

Handeha hitady lasantsy no nialany tao an-trano, teny Anosizato afak’omaly, ka tsy niverina intsony, 
ny loharanom-baovao. Olona sendra nitady akoho no nahita ny môtô sy ilay lehilahy efa tsy nahatsiaro 
intsony. 

Monina eny Anosizato ity tra-doza namoy ny ainy io. Raha ny fotoana nialany tao an-tranony dia tombanana 
afak’omaly alina no nitrangan’ny loza. Teo amin’ny fiolahana iray hiakatra an’Alakamisy, izay 
hady kely, no nahitana ny razana nihohoka tamin’ny sisin’ny rindrim-bato. Manambady sy manan-janaka 
ilay lehilahy. Omaly hariva ihany dia tonga teny Alakamisy ireo fianakaviany naka ny razana. Misy 
fanadihadiana ataon’ny Zandarimaria eny Alakamisy momba an’ity tranga nahafaty olona ity. 









Enregistrer mon nom, mon e-mail et mon site web dans le navigateur pour mon prochain commentaire. 



