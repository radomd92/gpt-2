ANKAZOMASINA IMERIMANDROSO : TRATRA ILAY JIOLAHY NANGALATRA FIARANA KOLONELY | NEWSMADA

Par Taratra sur 20/01/2018 

Nidoboka eny amin’ny fonjan’Antanimora, ny herinandro teo ilay jiolahy nangalatra fiarana kolonely 
miasa ao amin’ny Bianco. Saron’ny zandary avy ao amin’ny poste avancé Imerimandroso tao amin’ny 
Anjomakely, kaominina Ambatolampy Tsimahafotsy Ambohidratrimo noho ny halatra bateria sy fiarakodia, 
9 janoary 2018 teo ity jiolahy ity. araka ny fanazavan’ny zandary, nanao fisafoana toy ny fanaon’izy 
amin’ny alina tao an-tanànan’Anjomakely ireo zandary tamin’io fotoana io ka nandalo teo akaikin’ny 
iray nijanona teo amoron-dalana. Nahita lehilahy iray mahimahina teo am-panesorana bateria 
fiara voalaza io izy ireo. Nanontanian’ny zandary ny momba ity bateria nesoriny ity ilay jiolahy 
nilaza izy fa hoe hamelomany ny fiarany izay nijanona tsy lavitra teo io bateria nalainy io satria 
velona ny fiarany. Tonga tampoka koa anefa ny tompon’ilay bateria ka nilaza fa tsy mahalala io lehilahy 
fa mpangalatra no fahalalany azy io. Nanamarina ny fisian’ilay fiaran’ity jiolahy ity ny zandary, 
tsy misy akory izany. Nosamborin’ny zandary ka nitsotra ihany nandritra ny famotorana fa fiara 
teny Analakely, ny 29 desambra 2017 io ary tsy fantany izay tompony. Teo am-pitadiavana izay hividy 
iry tamin’io fotoana io. Nohamafisin’ny zandary fa jiolahy mpamerin-keloka ity tratra ity satria 
indroa teny am-ponja izy noho ny halatra fiara hatrany. 



Les commentaires sont fermées. 

