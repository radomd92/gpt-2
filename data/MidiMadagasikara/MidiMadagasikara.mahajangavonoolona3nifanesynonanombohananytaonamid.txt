MAHAJANGA : VONO OLONA 3 NIFANESY NO NANOMBOHANA NY TAONA – MIDI MADAGASIKARA

Tranga iray fahatelo no niseho ka hitan’ny olona teny anaty rano ny Alatsinainy 9 janoary tokony 
5 ora maraina teo. Tovolahy manodidina ny 25taona eo izy io, mipetraka eny Antanambao Sotema. Raha 
fantatra dia mpilalao irony atao hoe « moraingy » irony io tovolahy io fantatra amin’ny anarana 
Flavien na i Lalavy. Avy nanao izany lalao izany indrindra izy ny Alahady hariva teo ka nibata ny 
tamina fifaninanana iray izay natao teny amin’ny cité Tsaramandroso. Ny harivan’io andro io rehefa 
nanatitra ny vola sy ny lokany tany amin’ny vady aman-janany izy no nambaran’ireo fianakavina 
nivoka ny trano fa hoe misy nanafatra. Tokony tamin’ny 9 ora alina io ary tsy niverina intsony izy. 
fokonolona no nahatsikaritra ny fahitana io razana io teny amin’ny manodidina teny Sotema ihany, 
efa rovitra avokoa ny akanjony ary nihohoka tao anaty rano ny lohany. Tranga iray faharoa no niseho 
asabotsy lasa teo. Mbola valifaty ihany koa raha ny fitantaran’ireo fianakavina no nahafaty ilay 
iray satria ny sakaizany izay manambady vazaha no niantso azy tany an-tranony. Akory ny hatairan’ireo 
raha nantsoin’ilay vehivavy avy eo fa hoe « torana ao an-tranoko ny zanakareo ka tokony hoentina 
amin’ny hopitaly ». Indrisy moa fa na dia nentina novonjena tany amin’ny hopitaly aza ilay tovolahy 
nambaran’ireo mpitsabo fa tsy avotra intsony ny ainy. Tranga voalohany kosa ilay niseho tetsy 
fokontany Mangarivotra tamin’ny faha 2 janoary lasa teo iny. Tovolahy iray antsoina hoe Eddy mpivarotra 
etsy amin’ny Vy lava no maty nihosin-drà nisy nahita tokony tamin’ny 5 ora maraina teny anelakelan-trano 
ny fiangonana Jesosy Mamonjy iny. Tsatoka antsy telo no hita teo amin’ny vatany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

