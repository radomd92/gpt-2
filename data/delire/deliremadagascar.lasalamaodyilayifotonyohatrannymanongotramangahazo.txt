LASA LAMAODY ILAY « IFOTONY »: OHATRAN’NY MANONGOTRA MANGAHAZO MIHITSY | DÉLIREMADAGASCAR



Mbola nanamafy ny heviny ny amin’ny tokony hanafoanana tsy misy hatak’andro iny fifidianana filoham-pirenena 
tamin’ny faha- 7 Novambra 2018 teo ry zareo ao anivon’ny HFI, RMTF, TFI, solontena isam-paritra… 
Tsy nanana fahafahana naneho ny safidy ny olom-pirenena rehetra, manginy fotsiny ny fisian’ny 
safidim-bahoaka tamin’ny fizarana vola sy ny fanaovana tsindry bokotra isan-karazany ». Mangataka 
manery ny Fitsarana Avo momban’ny Lalam-panorenana (HCC) izy ireo mba hanafoana ny vali-pifidianana 
filoham-pirenena fihodinana voalohany iny. Ireo izay nihazakazaka namatsy vola iny fifidianana 
ihany no mijoro sy mikajy tombotsoa amin’izany. Nampitandrina izy ireo fa na iza na iza miziriziry 
dia tomponandraikitra amin’izay rehetra hitranga. Tsy ahatohitra ny hatezeram-bahoaka izay 
eo hoy hatrany ireto vondrona fikambanana sy antoko isan-karazany ireto. Lalana tokana ihany 
afahana miatrika amin’izao fahoriana mahazo ny malagasy izao dia ny fanombohana fanorenana ifotony 
Madagasikara. 

Hatramin’izao mbola baraingo tanteraka aloha ny kandidà hahazo ny fanohanan’ireto mivondrona 
izay efa nanohitra ny fanatanterahana ny fifidianana hatrany am-boalohany ary mbola midrikina 
amin’ny tokony hanafoanana ny valim-pifidianana. Rehefa voadio hatrany ifotony ny lisi-pifidianana, 
misy fividian’olona sy fampiasana vola mihoa-pampana intsony ary afaka mandray anjara daholo 
olom-pirenena feno taona, rehefa feno ireo fepetra rehetra ireo vao tokony hirosoana ny fifidianana 
manan-kery ny vokatra amin’izay fotoana izay. 





Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

