AMPEFILOHA AMBODIRANO  : NANENTANA IREO TRABOINA NY MPAMONJY VOINA | NEWSMADA

Par Taratra sur 05/04/2017 

Noho ny haintrano nitranga ny 28 marsa lasa teo teny amin’ny boriborintany fahaefatra, fokontany 
Ambodirano, nanapa- kevitra nanao fanentanana ho an’ny mponina ny sampana mpamonjy voina eto 
ny kaominina Antananarivo Renivohitra omaly. 

Tonga teny an-toerana ny lefitra voalohan’ny chef de corps-n’ny mpamonjy voina, Ramanoara Francky 
ireo mpiara-miasa aminy. 

Niompana tanteraka tamin’ny fampahafantarana ireo mponina ny tokony hatao haingana rehefa misy 
mitranga ny hetsika. Anisan’izany ny fiantsoana ny sampana mpamonjy voina. 

Nohamafisina tamin’ireo mponina fa maimaimpoana ny miantso azy ireo amin’ny laharana 118 na inona 
inona tambazotra ampiasaina. 

Teo koa ny fanomezana toromarika mikasika ny fihetsika rehetra tokony hatao sy ny zavatra tokony 
hatao manoloana ny loza mba hiarovana ny aina sy ny ain’ny manodidina . 

Nisy ny lalaon-tsaina nandraisan’ny mponina anjara ary nankasitrahana ireo nahavaly ny fanontaniana 
sady ho fisaorana ireo nahafoy fotoana nihaino ny fanentanana nataon’ireo mpamonjy voina. 



Les commentaires sont fermées. 

