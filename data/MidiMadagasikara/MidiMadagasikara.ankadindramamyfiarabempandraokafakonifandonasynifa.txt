ANKADINDRAMAMY : FIARABE MPANDRAOKA FAKO, NIFANDONA SY NIFATRATRA TANATY TAMBOHO – MIDI MADAGASIKARA

Raha nisy kely, dia efa aina maromaro indray no nafoy, tetsy Ankadindramamy, omaly maraina. Irony 
mpandraoka fako eto an-dRenivohitra irony no nifandona ary namarana ny diany tany amin’ny tambohon’olona 
iray, rehefa avy nandona zavatra vitsivitsy teny an-toerana. Teo akaikin’ny sampanana miditra 
Ankerana iny no nitranga ny loza, manakaiky indrindra ny toby mpivarotra lasantsy iray, tokony 
tamin’ny iray ora maraina tany ho any, araka ny filazan’ireo nanatri-maso. Hatreto, dia tsy fantatra 
izay antony nahatonga ny fifandonana. Vinavinaina ho antony ara-teknika ihany angamba, hoy ny 
toy ny mahavoa foana ireo fiarabe miasa ho an’ity sampan-draharaha misehatra amin’ny fanadiovana 
renivohitra ity. Nisy fotoana tokoa mantsy saika mitera-doza foana ireo fiarabe ireo, noho izay 
ara-teknika izay : na io hisatra tsy mamaly intsony na olana eo amin’ny familiana, fiara efa zara 
mandeha sisa ny sasany sy ny maro hafa. Manampy trotraka izany ihany koa ny fomba fitondran’ireo 
itony fiarabe itony, izay toy ny misetrasetra mihitsy rehefa eny an-dàlana eny. Ary indrindra 
ny tsy fanajana ny lalàna mifehy ny fifamoivoizana, izay isan’ny mampimenomenona tanteraka ny 
amin’ireo mpampiasa làlana izay sendra azy ireo. Fa raha mikasika ity loza nitranga tetsy Ankadindramamy 
dia efa tonga teny ireo tompon’andraikitry ny filaminana nijery ifotony ny zava-nisy. Marihana, 
tsy nisy namoy ny ainy na naratra mafy, tamin’ity lozam-pifamoivoizana ity, saingy ny zavatra 
no maromaro ihany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

