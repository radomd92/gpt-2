67HA ATSIMO : TSY NANAIKY NY HANDRAVANA NY TRANONY IREO « TRA-BOINA », RAIKITRA NY SAKOROKA – MIDI MADAGASIKARA

Raikitra ny fifanjevoana omaly tetsy 67ha Atsimo, teo amin’ireo andian’olona maromaro, niomana 
handrava trano sy ireo mponina nipetraka tao amin’ilay toerana. Niditra an-tsehatra ny mpitandro 
ary voatery nanapoaka basy nanao tifi-danitra mihitsy. 

Tokony ho tamin’ny 11 ora teo ho eo, voakotaba tanteraka ny fiainana andavanandron’ireo mponina 
amin’iny 67ha atsimo iny, indrindra tao amin’ilay faritra fantatry maro eny an-toerana amin’ny 
hoe « TB », ho fanafohezana ny hoe « Tra-boina », rehefa tonga ary nijanona teo amin’io faritra io 
fiarabe iray, nitondra andian’olona maromaro, niaraka tamin’ny « bois rond » sy baramina ary fitavaona 
Niaraka tamina vadintany izy ireo sy mpitandro filaminana ary nilaza fa tonga hantanteraka didim-pitsaràna 
resaka tany, ary handrava izay trano miorina eo ambonin’izany tany izany. Nanomboka teo ny savorovoro 
samy taitra avokoa ireo mponina, indrindra fa ireo olona nipetraka tao amin’ilay toerana ary tsy 
hatramin’ny farany ny hikitihana na dia fantsika iray aza tamin’ny toeram-ponenan’izy ireo. 

Nanomboka teo ny sakoroka, rehefa nifanenjahan’ireo fokonolona ireo andian’olona tao anaty 
Tapitra nitsoaka sy niafina ary samy namonjy ny ainy avokoa ireto farany. Ambinambiny sisa no niaminkamina 
ambonin’ilay fiarabe. Tao anatin’izany no voatery niditra an-tsehatra ireo mpitandro filaminana 
ao amin’ny Emmo izay tonga teny an-toerana. Nisy mihitsy ny tifitra fampitandremana mba hampilamina 
fokonolona. Tsy nisy ny naratra tamin’io na ny voasambotra. Tonga teny an-toerana tao anatin’izany 
tompon’andraikitry ny fokontany teny amin’iny toerana. Nanao ny fifampiraharahana sy niresaka 
olona tonga handrava ny trano. Tetsy andanin’izay kosa, nobahanan’ireo mponina tamin’ny hazo, 
izay zavatra hitan’izy ireo teo ny lalan-tokana miditra ao amin’ilay trano saika harodana. Ora 
no nifanjevoan’ny mponina sy ny mpitandro filaminana raha ny hita teny. 

« Tsy misakana velively ny fampiharana ny didim-pitsaràna izahay, fa kosa, tokony mba nisy fampilazàna 
mba hahafahan’ireo mponina an-jatony sy izahay miomana fa tsy tampohina tahaka izao », hoy ny fanazavàna 
iray eo anivon’ny fokontany. Tsy misy zavatra tsy vitan’ny fifampiresahana tokoa anefa satria 
nilamina ihany izany rehefa hita ny marimaritra iraisana. Omena hatramin’ny alatsinainy ireo 
hanalàny ny entany sy hialàny amin’ny trano. Raha ny fantatra teny an-toerana dia efa amam-polony 
maro ireto olona ireto no nanorim-ponenana teny amin’ity faritra ity. Ireo tra-boina tamin’ireo 
tamin’izany fotoana izany izy ireo, antony nahatonga ny anaran’ilay faritra ho « TB ». Mahatratra 
amin’ny 500 eo no isan’izy ireo. 




















