VOASAMBOTRY NY POLISY… : NAIDITRA AM-PONJA ILAY TRATRA NANARATO TEO ANOSY | NEWSMADA

Par Taratra sur 14/12/2017 

Tratra ireo mpampihinana trondro maloto olona. Iray voasambotra fa ny roa kosa tafatsoaka. Karohina 
namany, natolotra ny fampanoavana ilay taraiky. 

Voasambotry ny polisy avy ao amin’ny boriborintany fahadimy eny Mahamasina, ny talata teo, tokony 
1ora tolakandro teo Anosy, ny lehilahy iray, noho ny fanaratoana trondro tao amin’ny farihin’Anosy. 
niantso ny polisy ka nidina avy hatrany teny an-toerana. “Natao ny vela-pandrika ka polisy nanao 
sivily no nisambotra azy ireo. Telo lahy izy ireo no nanarato tao amin’ny ranon’Anosy saingy tafaporitsaka 
roa lahy”, hoy ny fanazavana. Tamin’ny fanadihadiana azy, niaiky ny heloka vitany izy ity. Nilaza 
fa amidiny eny Anosizato ireo trondro azony. 

Ankoatra ny eny Anosizato, misy hafa koa ny toerana ahitana ireo trondro misy manarato eny Anosy 
raha ny fantatra. Anisan’izany ny eny Andravoahangy sy ireo tsena hafa. Tsy ny eny amin’ny farihin’Anosy 
no misy manihika fa ny eny amin’ny Marais Masay ihany koa. Aparitaky ny olona amin’ny tsena maromaro 
an-dRenivohitra sy ny manodidina ireny trondro ireny, ary amidy amin’ny vidiny mora. Maro ny manjifa 
izay vidiny izay mora tokoa, kanefa trondro maloto tsy ara-pahasalamana io. Voararan’ny lalàna 
ny fivarotana azy ireny, ary izao miafara amin’ny fisamborana izao. Natolotra ny fampanoavana 
lehilahy voasambotra io. 

Mampitandrina ny olona ny tompon’andraikitra mba hanadihady tsara momba ny trondro amidy eny 
Fotoana tsy fisian’ny trondro rahateo izao satria mbola mikantona ny jono amin’izao fotoana izao. 
nahatonga ny fanapoizinana ara-tsakafo tamin’ny fihinanana varilava tany Antsiranana farany 
ka nahafatesana olona dimy. Samy mailo ny rehetra fa tsy kely lalana ny ratsy. 



Les commentaires sont fermées. 

