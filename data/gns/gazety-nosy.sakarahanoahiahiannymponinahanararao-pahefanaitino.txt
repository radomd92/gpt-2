SAKARAHA : NOAHIAHIAN’NY MPONINA HANARARAO-PAHEFANA I TINOKA ROBERTO

Olom-boafidy teo aloha tao Sakaraha ny minisitra ankehitriny mitantana ny Tanora sy ny fanatanjahan-tena, 
Roberto. Izy no minisitra mpiahy (coach) ny faritra Atsimo Andrefana misy an’i Sakaraha. Tamin’ny 
ben’ny tanàna farany teo dia nanana ny olona natolony ny antokom-panjakana “IRD”. Na inona moa na inona fepetra nofaritan’ny lalàna dia sarotra ny hino fa hanaja 100% an’izay tsy 
izay ny mpitondra fanjakana. Lojika izany satria mpilalao pôlitika izy. Hadalan’izay nandrafitra 
milaza fa “tsy mahazo miditra amin’ny raharaham-pifidianana na tsy mahazo manao fampielezan-kevitra 
ny tompon’andraiki-panjakana toy ny minisitra”. Ny tokony ho napetraka ho fepetra dia ny hoe “tsy 
anararaotana ny fahefana ka hampiasana ny olom-panjakana na ny fitaovam-panjakana na hanodinana 
volam-panjakana ny fampielezan-kevitra pôlitika.” Tokony efa ho fitsipika mitoetra hatrany 
ny hoe “rehefa misahana raharaham-panjakana ianao dia tsy misy fanavahana tokony hitranga ka 
mahazo tombony kokoa raha mpikatroka amin’ny antoko misy ny tena na tsy omena ravin’avaratra raha 
mila raharaha amin’ny fanjakana nefa tsy mpikambana amin’ny antokon’ny tena”. Na izany aza, mbola 
ela vao tena ho voahaja izany eto. 

Saika manararaotra ny fahefam-panjakana eo aminy avokoa ny mitana izany, ho amin’ny tombontsoan’ny 
manokana sy ho amin’ny tombontsoa pôlitikany. Hany ka tsy tokony hahagaga raha misy iraka ampanaovina 
tompon’andraiki-panjakana amin’ny faritra iray nefa indro izy fa manararaotra manao dinika 
amin’ny mpiara-mikatroka ao amin’ny antoko pôlitika misy azy. Ny sasany moa dia ny volam-panjakana 
ny fitaovam-panjakana mihitsy no lalaovina ho amin’ny fanitarana ny ambaindain’ny antoko pôlitika 
azy. Fa raha iverenana ny raharaha tao Sakaraha dia nanaitra ny maro ny fihetsika ny minisitra Tinoka 
tamin’ny Alarobia hariva, fotoana nahavitan’ny fifidianana. Nitarika hatrany amin’ny elanelam-bato 
mahery mantsy, hoy ny akom-baovao, ny kandida tsy miankina, raha mitaha amin’ny azon’ny kandidan’ny 
Teo amin’ny vokatra avy amin’ny birao fandatsaham-bato telo teo sisa no tsy voaray tamin’izay 
izay. Tsy nampoizin’Ingahy Minisitra Tinoka Roberto angamba ny faharesen’ny kandida natolony 
nanome baiko izy hoe “tsy misy voka-pifidianana mivoaka aloha fa miandry”. Tsy fantatra hoe miandry 
na miandry inona. Dia iny izy no lasa niazo an’i Toliara. 

Sanatriavin’ny vava ve, hoy ny mponin’i Sakaraha ka nisy hevi-dratsy hamadihana ny voka-pifidianana 
Soa anefa fa omaly tolakandro dia feno ny vokatra ka nisy ny toro-marika hoe “avoahy amin’izay”, 
tsy nisy fiovana izany fa azo ambara ho nandresy ny kandida tsy miankina. Dia lanonambe omaly tolakandro 
Sakaraha, vokatr’izay fandresen’ny kandida nironan’ny maro an’isa any an-toerana izay. 

Ny ahiahy tokoa aloha tsy ihavanana eo amin’ny tranga sasany, toy ny raharaha pôlitika, ka tsy tokony 
hahagaga raha misy ny fahamailoan’ny mponina, sady tsy tranga vaovao teto amin’ny tany sy ny fanjakana 
hosoka sy famadihana voka-pifidianana izany. 



