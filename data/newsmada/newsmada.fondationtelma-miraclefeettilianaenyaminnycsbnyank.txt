FONDATION TELMA -MIRACLE FEET: TILIANA ENY AMIN’NY CSB NY ANKIZY MIVADI-TONGOTRA | NEWSMADA

Par Taratra sur 21/03/2019 

Azo sitranina tsara ny zaza manana tongotra mivadika. Telo andro aorian’ny fahaterahana no afaka 
an-tanana eny amin’ny toeram-pitsaboana amin’ny alalan’ny fomba Ponseti izy ireny. 

Nampahafantarina ny mpiasan’ny fahasalamana eny anivon’ny CSB ny fomba fitiliana sy fandraisana 
ny zaza mivadi-tongotra (pied bot) omaly, teny amin’ny minisiteran’ny Toekarena sy ny tetim-pivoarana, 
fa marobe ny ankizy manana tongotra mivadika no tsy hoentin’ny ray aman-dreny hotsaboina fa afenina 
an-trano noho ny henatra. Antony faharoa ny fahalafosan’ny fitsaboana sy ny faharetany izay mahatratra 
taona eo ho eo ho an’ny zaza iray. Fotoana ihany koa hanentanana ny ray aman-dreny manan-janaka 
hanatona CSB na tobim-phasalamana sy hanohy hatramin’ny farany ny fitsaboana rehetra ny hetsika. 
ny 60 000 Ar ny fametrahana plâtre ho an’ny tongotra roa nefa mila atao isan-kerinandro izany amin’ny 
mampiasa ny fomba Ponseti. Misy ny tetikasa iarahan’ny minisiteran’ny Fahasalamana sy ny Fondation 
ary ny ONG Miracle Feet manome maimaimpoana ny fitaovana rehetra ilaina amin’ny fikarakarana 
zaza mivadi-tongotra. Tanjona ny tsy hisian’ny fahasembanana ka nanomboka ny volana jolay 2016 
hatramin’ny volana desambra lasa teo, nahatratra 500 ireo nahazo tombontsoa tamin’ity tetikasa 
hoy ny mpiandraikitra ny ONG Miracle feet, I Sendra Harisoa Lydia. Misy ireo hopitaly miara-miasa 
ny eny Itaosy. Tafakatra 1 500 000 Ar ny vola lany amin’ny fitsaboana iray ka betsaka ny fianakaviana 
tsy afa manoatra amin’ny hoenti-manana. 

Amin’ny ankapobeny, 20% amin’ny trangana tongotra mivadika ny fambara aretina raha tsy fantatra 
80%. Zaza iray amin’ny 500 no isehoan’ny tongotra mivadika araka ny tombana ; hoy ny tomponandraikitra 
amin’ny CHRD Itaosy, Andriamaro Soloarivelo. 



Les commentaires sont fermées. 

