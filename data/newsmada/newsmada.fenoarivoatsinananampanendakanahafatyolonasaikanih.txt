FENOARIVO ATSINANANA: MPANENDAKA NAHAFATY OLONA, SAIKA NIHARAN’NY FITSARAM-BAHOAKA | NEWSMADA

Par Taratra sur 07/01/2019 

Vao manomboka ny taona, mahazo vahana sahady ny fitsaram-bahoaka. Nafampana indray ny ao Fenoarivo 
ny asabotsy teo, taorian’ny namoizana aina tovolahy 23 taona antsoina hoe Marcellin, nisy namono 
tsatoka antsy, ny alin’ny 4 janoary tokony ho tamin’ny 10 ora alina teo Rond-point Sahavola. 

Nialoha ny nahafatesany, mbola afaka nitantara tamin’ny mpitsabo azy ny zava-nanjo azy izy fa 
mpanendaka telo lahy nanendaka azy ary noho ny fiarovany ny vadiny, noleran’ireo jiolahy antsy 
amin’ny kibony izy fa tafatsoaka kosa ilay vadiny. Norobain’ireo jiolahy ny findainy sy vola ary 
teny aminy. Taorian’izay, nitsoaka ireo telo lahy, mbola afaka nitondra ny tenany teny amin’ny 
kosa i Marcellin. Ity farany izay vao afa-panadinana bakalorea farany teo. 

Ny alin’ny zoma 4 janoary io ihany, voasambotra tao anatina karaoke iray ao an-toerana ny roa amin’ireo 
Ny iray izay antsoina hoe Nadson, efa mpamerin-keloka ary efa nifonja tamina raharaha fanendahana 
vaky trano nisesisesy, raha mbola karohina kosa ny fahatelo. 

Ny antoandron’ny asabotsy 5 janoary, nirohotra nankeny amin’ny biraon’ny zandary Fenoarivo 
ny fianakavian’i Marcelin sy ny andiana fokonolona maro nitaky ny hamoahana ireo jiolahy nahavanon-doza 
fitsaram-bahoaka. 

Nisy ny fifampiresahana teo amin’ny fianakaviana sy ny mpitandro filaminana ary ny solontenam-panjakana 
an-toerana ka niravona ihany izany, saingy hiarovana ny ain’izy roa lahy voasambotra voalohany 
nalefa any Toamasina izy ireo hanaovana ny famotorana. 





Les commentaires sont fermées. 

