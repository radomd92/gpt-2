KITRA – «MALAGASY PRO LEAGUE» :: NOMONTSANIN’NY FOSA JUNIORS NY 3FB • AORAHA

Nisedra faharesena voalohany ny ekipan’ny 3FB Toliara, tany amin’ny kianja Rabemananjara Mahajanga, 
nandritra ny andro fahatelo ho an’ny fiadiana ny ho tompondakan’i Madagasikara taranja baolina 
Diviziona Elita na ny “Malagasy Pro League”. Saika ady sahala avokoa ireo vokatra azon’ny solontenan’Atsimo 
tamin’ireo lalao roa talohan’izao. Niondrika tamin’ny isa 3 noho 0, teo anatrehan’ny Fosa Juniors 
ireo, tamin’ny fiakarana kianja voalohany ho an’ity farany. 

Nanampatra ny fahavoazany tany amin’ny fifaninanana afrikana, nampihintsana azy ireo teo amin’ny 
1 /16-n-dalan’ny fiadiana ny amboaran’ny Kaonfederasiona, ity solontenan’i Boeny sady tompondakan’i 
farany ity. Nametraka ny Fosa Juniors ho eo amin’ny laharana fahafito vonjimaika io fandresena 
io. Mbola manana lalao roa (Ajesaia sy FCA Ilakaka) anefa izy ireo ka mety hanova ny filaharana indray, 
ny vokatra azony amin’ireo lalao ireo. 

Nandritra ireo andro telo nanombohan’ny fifaninanana dia nahatratra valo amby efapolo sahady 
baolina nanakobana harato. Mpilalao telopolo no nahatafiditra ireo baolina ireo ka i Niasexe 
lohalaharan’ny Cnaps Sport, no nahavita namono baolina fito. I Yvon (Ajesaia) sy Befely (AS Jet 
kosa no milahatra ao aoriany, amin’ny alalan’ny baolina telo avy. 











Enregistrer mon nom, mon e-mail et mon site web dans le navigateur pour mon prochain commentaire. 



