MANJAKARAY : TOVOLAHY NANDEHA “BAL” MATY VOATSATOKA ANTSY – MIDI MADAGASIKARA

Hatramin’izao aloha, tsy fantatra marina ny niandohan’ny gidragidra. Omaly vao maraina be tokony 
tamin’ny 1 ora, nisehoana vono olona teny amin’ny faritry Manjakaray. Tovolahy iray 22 taona eo 
eo no maty tsy tra-drano nisy nanindrona antsy teo amin’ny tendany sy ny fony. Avy dia nijininika 
rà ary tsy nisy azo natao intsony namonjena ilay olona. Ny loharanom-baovao no nahalalana fa, telo 
zareo no niaraka io alina io namonjy alim-pandihizana teny an-toerana. Voalaza fa toa nisy adiady 
tamin’izany. Tsy fantatra anefa aloha izay zavatra niseho taorian’izany fa dia izao niafara tamina 
izao. Ireo namany roalahy moa tsy nisy naninona, hoy hatrany ny vaovao. Toa fantam-patatra ihany 
nahavanona ny loza, araka ny filazan’izy ireo. Efa mandeha ny fanadihadiana ataon’ny mpitandro 
amin’izao fotoana izao. Omaly alina ihany dia efa nalefa teny amin’ny trnaom-paty eny Ampefiloha 
razana. 



