ONE MINUTE JUNIOR TANY AMSTERDAM: NAHAZO LOKA RAZANAMALALA CHRISTELLA | NEWSMADA

Par Taratra sur 19/11/2018 

Anisan’ny voasokajy ho mendrika ary tafiditra amin’ny horonantsary telo niavaka ka nahazo loka 
novokarin-dRazanamalala Christella, Malagasy 16 taona avy any Taolagnaro. « Fanaka malemy » 
lohatenin’ny horonantsary novolavolainy, mitantara ny zavatra iainan’ny ankizivavy any amin’ny 
atsimo voaterin’ny fianakaviana hiroso amin’ny fanambadiana nefa tsy ampy taona akory. « Faly 
satria henon’izao tontolo izao ny antsoko momba ny zava-misy mianjady amin’ny ankizivavy. Fandresena 
an’ny ankizivavy malagasy rehetra izany», hoy i Christella teo am-pandraisana ny loka azony tany 
ny faran’ny herinandro lasa teo, nandritra ny fifaninanana One minute junior taona 2018. 

Ankoatra ny taratasy fanamarihana ny fandreseny, nahazo fitaovana fakana horonantsary ahazoany 
ny famokarana horonantsary ny tenany avy amin’ny tontolon’ny famokarana horonantsarimihetsika 
Notolorana loka koa i Cheung avy any Hong kong sy Adil avy ao Pays Bas. Nisy loka manokana natolotra 
an’ny tanora mpitsoa-ponenana iranianina, i Reza sy i Mohamed tamin’ny horonantsarimihetsika 
My dream » sy « Smile ». Telo ny horonantsary malagasy niady ny fandresena tao anatin’ny fifaninanana 
tany an-toerana. 500 ny horonantsary nosafidianan’ny mpitsara. 

Nialoha ny fifaninanana, nofanin’ny Unicef tany Taolagnaro momba ny famokarana horonantsarimihetsika 
ireo tanora ahafany mizara ny zavatra iainany amin’ny andavanandro. Tao anatin’ny festival international 
film documentaire d’Amsterdam (IDFA) no nandefasana ny sanganasa tafakatra tamin’ny famaranana. 



Les commentaires sont fermées. 

