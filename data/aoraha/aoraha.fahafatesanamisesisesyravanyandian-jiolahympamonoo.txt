FAHAFATESANA MISESISESY :: RAVA NY ANDIAN-JIOLAHY MPAMONO OLONA • AORAHA

Voasambotry ny Zandarimaria ny enin-dahy tamin’ ireo voalaza fa mpampihorohoro sy mpamono olona, 
Andapa. Tany Befandriana-Avaratra no voasambotra izy ireo, afak’omaly. 

Divi-janahary ny tsy nahafaty azy enin-dahy noho ny fitsaram-bahoaka. Naro­van’ireo zandary 
any Matsondakana sy Antsaka­bary hatramin’ny farany ny ain’ireo voatondro ho mpamono olona.Voasoroka 
fitsaram-bahoaka na teo aza ny ratra avy amin’ny tora-bato nataon’andian’olona sasany. 

Ny harivan’ny nahasambo­rana ireo jiolahy ihany dia nentina avy hatrany nankany Antsohihy izy 
hoy ny loha­ranom-baovao. Tato anatin’ny andro vitsy izay no nahitana fatin’olona nisesi­sesy, 
Andapa. 

“Tsy fantatra ny antony fa olona efa maty mitsirara amin’ ny tany no hitan’ny havany. Ahitana didy 
amin’ny vatan’ireo olona maty”, hoy ny fitantaran’ireo mponina any Andapa. “Manahy ho mety misy 
amin’ny halatra lavanila ireo fahafatesan’olona nifanesy ireo. Inoana fa ahafantarana ny antony 
ny nahatra­rana ireo jiolahy miisa enina ireo”, hoy ny avy amin’ny Zandarimaria any an-toerana 
nanontaniana momba ity tranga ity. 









Enregistrer mon nom, mon e-mail et mon site web dans le navigateur pour mon prochain commentaire. 



