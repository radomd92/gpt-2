DELESTAZY BARIKADIMY  : NIROTAKA NY MPIANATRA, NIREFOTRA NY LAKRIMOZENA, 19 VOASAMBOTRA | NEWSMADA

Par Taratra sur 06/03/2018 

Raikitra indray ny korontana tany amin’ny oniversiten’ i Barikadimy Toamasina, ny alin’ny alahady 
ary mbola nitohy izany, ny alatsinainy maraina teo. Mpianatra 19 voasambotra tamin’izany, ka 
telo no atolotra ny fampanoavana, anio. 

Nivoaka ny vavahady ary nanao sakana tamin’ny alalan’ny fandorana kodiarana teo anoloan’ny vavahadin’ny « campus” ireo mpianatra ny alahady alina. Tsy vitan’ izay fa nisy fitorahana fiara ka telo tamin’ 
fiara nandalo teo no vaky fitaratra. Niditra an-tsehatra ny mpitandro filaminana ka raikitra 
fandefasana baomba mandatsa-dranomaso sy fisamborana ka mpianatra 19 lahy indray voasambotra 
Voalaza fa tao anatin’ny orambe mivatravatra ny nisehoan’izany korontana izany. 

Natao famotorana, omaly, ireo 19 lahy ireo tao amin’ny tobin’ny zandary Galienie. Fantatra fa 
11 ny nalaina am-bavany tamin’ ireo 19 ary azo heverina fa hampodiana ny 16 aorian’ny fihenoana 
fa telo kosa no mety atolotra ny fampanoavana, anio. Voalaza fa ireo telo farany no tena azo antoka 
tampon’ antoka tamin’ny fitorahana fiara ka 

Raha ny fanadihadiana, noho ny tsy fisian’ny herinaratra ao amin’ny “campus” manoloana ny fanomanana 
ary koa fitakiana ny tokony hamoahana ny naotin’ izy ireo teo aloha no nahatonga ny fitokonana. 
kosa ny mpianatra fa tsy hifarana ny fitakiana arahina fitokonana raha tsy voavaha ireo olana ireo. 



Tranga efa miseho lava eny anivon’ny oniversite na eto an-dRenivohitra na ireo any amin’ny faritra 
korontana ateraky ny tsy fahatomombanana eny amin’ny trano fonenan’izy ireny, na eo amin’ny fandrindram-pianarana 
koa aza. Tsy voafehin’ny tompon’andraikitra na tsy voavaly tanteraka ny fitakian’ny mpianatra 
miverimberina ny fitokonana. Tsy manana vahaolona maharitra ny tompon’andraikitra. Ny mpianatra 
mizaka ny vokatry ny tsy fandraisana andraikitra no mizaka ny baomba isak’izay mihetsika. 



Les commentaires sont fermées. 

