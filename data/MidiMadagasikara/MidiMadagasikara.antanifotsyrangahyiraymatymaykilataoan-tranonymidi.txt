ANTANIFOTSY : RANGAHY IRAY MATY, MAY KILA TAO AN-TRANONY – MIDI MADAGASIKARA

Nisehoana hain-trano mahatsiravina, tany amin’iny distrikan’Antanifotsy, ny talata hifoha 
alina teo. Vokany, lehilahy tompon-trano iray no may kilan’ny afo tao anatiny. Raha ny fampitam-baovao 
avy tany an-toerana, dia tokony ho tamin’ny 11 ora alina teo ho eo, no nisomaritaka ireo mponina 
an-tanàna, raha nahita lela afo nijoalajoala. Tsy fantatra mazava hatreto izay tena fototry ny 
Efa niredareda ny afo vao samy namonjy izay ho afany avokoa ireo fokonolona teo an-tanàna. Tamin’izany 
nahafantarana, fa nisy olona tavela tao amin’ity trano midorehitr’afo. Niezaka namoha ny varavarana 
mponina, fa ankevitry ny mafy hidy avy anatiny, ka tsy nety nivoha. Rehefa noezahina nopoirina 
ilay izy, dia tafavoha ihany. Saingy indrisy fa efa nakarainkon’ny afo ny lehilahy iray tompon-trano 
tao anatiny. Araka ny vaovao ihany anefa, dia mbola nitempo ny fon’ity rangahy ity tamin’io fotoana 
ary noezahina nentina namonjy toeram-pitsaboana haingana. Noho ny halalin’ny fahamaizana anefa, 
namoy ny omaly maraina, tao amin’ny hôpitaly ity rangahy ity. Raha ny fantatra hatrany, dia izy 
ihany no tao amin’ity trano nirehitra ity io alina io. Toa hoe nisy dia nalehany ireo fianakaviany 
fotoana nitrangan’ny loza io. Lavenona kosa sisa no hany navelan’ny afo tamin’ilay trano. Somary 
sarotra ihany mantsy ny nifehy ny afo noho ny rivotra nitsoka be. 




















