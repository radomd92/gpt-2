HENTITRA NY PRAIMINISITRA NTSAY KRISTIAN: HORAISINA AN-TANANA AVOKOA IREO MARARIN’NY KITROTRO | NEWSMADA

Par Taratra sur 04/02/2019 

Nivory maika niaraka tamin’ny mpiara-miombon’antoka ny Praiminisitra lehiben’ny governemanta, 
Ntsay Christian, ny asabotsy teo. Naharitra ela ny fivoriana satria tamin’ny 9 ora alina vao nirava, 
nandinihana ny ady maharitra hiadiana amin’ny aretina kitrotro amin’iny ilany avaratra atsinanan’i 
sy any amin’ny faritra Atsinanana ary any amin’ny faritra Diana iny. 

Anisan’ny tonga ny solontenan’ny OMS, ny Pnud, ny Unicef, ny Ocha… Teo koa ny minisitry ny Fahasalamam-bahoaka, 
minisitry ny Atitany sy ny fitsinjaram-pahefana, ny minisitry ny Toekarena sy ny vola ary ny minisitry 
Serasera sy ny kolontsaina. 

Nahetsika avokoa ny tompon’andraikitry ny fahasalamana eny ifotony handray an-tanana ireo marary 
an-tanàna na tsy manatona tobim-pahasalamana aza izy ireo. Efa misy ny paikady napetraka sy ny 
an-tsoratra ny hetsika amin’ny serasera hanentanana ny olona hamonjy tobim-pahasalamana raha 
miantomboka ny aretina. 

Mbola miandry ny fankatoavan’ny minisiteran’ny Fahasalamam-bahoaka izany satria io minisitera 
no filohan’ny komitim-pirenena mandrindra ny ady amin’ny valanaretina kitrotro. 

Nilaza ny praiminisitra fa tsy tokony hatao fanairam-bahoaka ny serasera satria efa mihatra ny 
amin’ny fanoherana ny aretina. Ilaina kosa ny fangaraharan’ny fitantanana ny serasera miaraka 
haino aman-jery eto an-toerana sy any ivelany. 

Takin’ny praiminisitra ny hahazoana ny antontanisa marina hatramin’ny rahampitso, hahafahana 
ny fepetra rehetra sy ny fanapahan-kevitra. 

Miara-mientana amin’ny fahazoana izany antontanisa izany ny minisiteran’ny Atitany sy ny fitsinjaram-pahefana. 
amin’ny “prefet” sy ny lehiben’ny distrika ny fanatanterahana izany. 

Rahampitso, halefa avy hatrany ny fangatahana ireo fanafody ilaina hahafahana mandray an-tanana 
ireo mararin’ny kitrotro. Hovidiana ao amin’ny orinasa Salam any fanafody satria izy no manana 
ampy ho amin’izany. 

Mivonona amin’ny vola hoenti-manana kosa ny minisiteran’ny Vola sy ny minisiteran’ny Toekarena 
ny minisiteran’ny Fahasalamam-bahoaka. Efa naneho fahavononana ihany koa ny mpiara-miombon’antoka. 
manomboka ny alarobia izao ny fizarana manerana ny Nosy ny kojakoja fandraisana an-tanana. 

Fantatra ihany koa fa hotohizana amin’ny herinandro ambony amin’izay vaksiny misy eo an-tanana 
fanaovam-baksiny. Distrika vaovao 15 ny hanaovana izany. Efa nisy ny fangatahana vaksiny mihoatra 
4 tapitrisa izay ilaina hatramin’ny volana avrily izao. Horaisin’ny mpiara-miombon’antoka 
ny fandoavana ireo vaksiny ireo. 



Les commentaires sont fermées. 

