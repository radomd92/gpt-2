NAMPIADY AKOHO: TRATRA ILAY JIOLAHY NANOLANA VEHIVAVY BEVOHOKA | NEWSMADA

Par Taratra sur 10/07/2019 

Voasambotry ny polisin’ny Sut ny iray amin’ireo jiolahy telo tompon’antoka tamina fanolanana 
fanendahana mpivady (niharan’ny fanolanana kosa ilay renim-pianakaviana) teny Namontana, 
faran’ny herinandro teo… 

Raha ny fanazavana nampitain’ny polisy, teny amin’ny faritra Anosizato no nitrangan’ity fanendahana 
fanolanana ity, ny alin’ny alahady 16 jona 2019 lasa teo. Tamin’io fotoana io, mpivady andeha hody 
Namontana no narahina jiolahy miisa telo. Nony tonga tamina toerana mangingina izy ireo dia nosakanan’ireo 
ka nodarohin’ireo jiolahy ilay raim-pianakaviana. Rehefa tsy nahatsiaro tena dia narian’izy 
tany anaty tatatra. Ilay renim-pianakaviana izay nitondra vohoka roa volana an-kibo kosa dia 
ireo tamina toerana iray tsy lavitra teo ka nanamparan’ireo jiolahy ny filàn-dratsiny. Sahabo 
2 ora maraina vao navotsotr’izy ireo ilay renim-pianakaviana. Noho izany voina nahazo azy izany, 
nametraka fitoriana teo anivon’ny polisin’ny Sut izy mivady, ny alatsinainy 17 jona 2019 lasa 
Nilaza ilay vehivavy voaolana nandritra ny famotorana nataon’ny polisy fa tsaroany avokoa ny 
nanolana azy noho izy ireo tsy nisaron-tava. Nandritra ny fanadihadiana àry dia fantatra ny fonenan’ireo 
izay mpirahalahy avokoa. Tamin’ny fandalovan’ny polisy tao amin’izany toeram-ponenany izany 
dia efa tsy tao intsony ry zalahy. Nahazo antso ny polisy, ny alahady 7 jolay 2019 hariva teo milaza 
mampiady akoho amina toerana iray ao Anosizato ireo olona karohina ireo. Tonga haingana teny an-toerana 
polisy ka voasambotra ny iray amin’izy telo lahy raha tafaporitsaka kosa ny roa lahy. 



Les commentaires sont fermées. 

