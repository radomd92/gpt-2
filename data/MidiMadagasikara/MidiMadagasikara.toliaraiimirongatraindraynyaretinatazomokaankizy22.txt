TOLIARA II : MIRONGATRA INDRAY NY ARETINA TAZOMOKA, ANKIZY 22 MATY – MIDI MADAGASIKARA

Efa ho tapa-bolana izao, niverina indray ny aretina tazomoka mamono zaza latsaky ny dimy taona 
amin’ny distrikan’i Toliara II. Kaominina roa no tena voa mafy amin’izany, dia ny ao Ankililoaka 
Milenake. Raha araka ny taratasy filazana manjo voaray tao amin’ny radio tsy miankina iray any 
dia ankizy 22 no maty tamina fokontany maromaro. Valo tao Ankililoaka, efatra Ankiliabo, dimy 
tany Milenaka, efatra ny tao Antranolahatse, telo tao Ankaraobato, roa avy ny tao Andranodehoke 
Antateza. Raha ny vaovao voaray hatrany dia ny telo tamin’ireo ankizy namoy ny ainy no maty teny 
CSB II. Anisan’ny mampirongatra haingana ny aretina sy mahabetsaka ny maty ny tsy fananam-bolan’ny ray 
entina mitsabo ny zanany marary. Manampy trotraka izany ihany koa ny tsy fahampian’ny fitaovana 
ny fanafody eny amin’ny tobim-pahasalamana. Vokatry ny teritery samihafa ataona tompon’andraiki-panjakana 
tsy hamoahana ny tena marina amin’izao tranga izao ho fantatry ny fitondram-panjakana foibe dia 
olana ny mpanao gazety any an-toerana amin’ny fanatanterahana ny asany. Noho ny fitiavan-tseza 
ny tsy manan-tsiny hatrany no mankany ambany rangolahy. 




















