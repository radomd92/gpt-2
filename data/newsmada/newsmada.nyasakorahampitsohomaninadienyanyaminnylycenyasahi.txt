“NY ASAKO RAHAMPITSO”  : HOMANINA DIENY ANY AMIN’NY LYCÉE NY ASA HIVELOMANA | NEWSMADA

Par Taratra sur 21/03/2018 

Miditra amin’ny andiany faha-13 ny hetsika « Ny asako rahampitso”. Manampy ny mpianatra hisafidy 
sokajy sy ny asa heveriny fa hatao any aoriana ny fisian’ny fizarana. 

Nahasarika ny mpianatra tao amin’ny kilasy 2nde ao amin’ny lycée JJ Rabearivelo, omaly tontolo 
ny fisantarana ny fizarana ny hetsika « Ny asako rahampitso”. Kilasy 18 no nandray ireo mpiasa amin’ny 
asa 100 mahery, nahitana mpiantsehatra 90 hatramin’ny 5 ora hariva. “Anisan’ny niatrika ny mpianatra 
nizara ny anton’asany ny mpitandro filaminana, ny mpisehatra amin’ny fizahantany sy fandraisana 
hoy ny filohan’ny Rotary Antananarivo Ainga, mpikarakara ny hetsika, Ravalisaona Andrianasolo 
Andiany faha-13 izao natomboka, omaly, teny Analakely sy eny anivon’ny lycée Nanisana. “Aza misalasala 
ireo mpiantsehatra rehetra mandalo raha misy zavatra manitikitika fa izay no antony ahatongavany 
hanampy ny mpianatra hisafidy sahady ny sokajy rehefa hiakatra ao amin’ny kilasy 1ère”, araka 
nampitainy tamin’ny mpianatra teny am-panombohana. “Mila homanina ny asa any aoriana ary fotoana 
hisantarana ny fanomanana rehetra. Tany aloha, rehefa afaka bakalorea vao manao fifaninanana 
eny Ankatso ny tanora. Izay lalam-piofanana nahatafidirana amin’ny fifaninanana no arahana 
indraindray miova hevitra an-dalana, ka miala ny mpianatra. Amin’izao fotoana izao, manana tombony 
mpianatra fa misy ny sava lalana sahady aty amin’ny kilasy 2nde ka araraoty izany hisafidianana 
ny sokajy sy ny asa tianao hatao any aoriana”, ireo ny teny nambaran’ny lehiben’ny Dren Analamanga, 
Jery, nanoloana ny mpianatra omaly. 

Mijoro vavolombelona 

Lycée 11 manerana ny faritany telo Antananarivo, Toamasina, Mahajanga ary Antsirabe no mandray 
mpisehatra 240 hatramin’ny zoma izao. 8 000 ny isan’ny tanora iantefan’ny fizarana ka heverina 
hanampy azy ireo ny fampahafantarana ny karazana asa misy eto amintsika. Miara-miasa amin’ny 
Fanabeazana ny mpikambana ao amin’ny Rotary hanatsarana ny fanomanana rehetra. Amin’ny andro 
mizara ny fanampiana azony tamin’ny hetsika “Ny asako rahampitso” ny mpianatra teo aloha ary efa 
min’ny sehatry ny asa amin’izao fotoana izao. 



Les commentaires sont fermées. 

