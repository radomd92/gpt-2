HERY RAJAONARIMAMPIANINA : NILAOZAN’IREO MAKORELINA PÔLITIKA

Nifarana tanteraka tamin’iny fifamindram-pahefana natao teny amin’ny lapam-panjakana Iavoloha 
iny ny fitondran-dRajaonarimampianina. Satria firenena repoblikanina sy demôkratika ny firenena 
dia tsy maintsy hifandimbiasana ny fitantanana ny firenena ka izay voafidin’ny vahoaka maro an’isa 
fifidianana indray no mitondra ny tany sy ny fanjakana, mandritra ny 5 taona. Maro tamin’ireo mpanara-baovao 
somary nalahelo rehefa nahita ny filoha teo aloha Hery Rajaonarimampianina nandao tanteraka 
lapa, taorian’ny fifamindram-pahefana. Raha ny sary hita teny an-toerana mantsy dia toa ireny 
tsy mba misy mpanohana ireny ingahy Hery Rajaonarimampianina. Eny fa na ny vady andefimandriny 
tsy nanaraka azy, tamin’io fotoana lehibe io. Manoloana izany toe-javatra izany no mipetraka 
fanontaniana : “nankaiza daholo ireo mpanao politika nisolelaka sy nanasoaso an’i Hery Rajaonarimampianina, 
ny 5 taona latsaka naha filoham-pirenena azy?” Ny tena marina dia efa nilaozan’ireo makorelina 
niara-dia taminy i Hery Rajaonarimampianina ka tahaka ireny sisa no niafarany. Tamin’ny fotoana 
teo amin’ny fitondrana, nihazakazaka tany amin-dRajaonarimampianina daholo ireo makorelina 
tsy mahalala afa-tsy ny tombotsoany manokana. Na hatramin’ireo solombavam-bahoaka TIM izay 
ny kandidà npifanandrina taminy tamin’ny fifidianana filoham-pirenena aza dia lasa nanohana 
na tokony hipetraka ho mpanohitra aza. Satria efa miverina olon-tsotra Rajaonari- 

mampianina ankehitriny, tsy misy miraharaha azy intsony ireo mpanao politika mpamadika palitao 
sakaizan’ny mpandresy izay mpanasoaso azy teo aloha. Mbola manaporofo izany fa tsy resaka foto-hevitra 
no hanohanana ny mpitondra na ny fitondrana eto amin’ity Madagasikara ity fa resaka tombotsoa 




