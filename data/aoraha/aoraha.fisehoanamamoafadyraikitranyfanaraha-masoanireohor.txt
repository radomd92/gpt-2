FISEHOANA MAMOAFADY :: RAIKITRA NY FANARAHA-MASO AN’IREO HORONANTSARY MITANJATANJAKA • AORAHA

Tsy mitsahatra ny miparitaka etsy sy eroa ny rakitsary mamoafady maro. Manoloana izany, nisy fanambaràna 
fampitandremana navoakan’ny minisi-teran’ny Serasera sy ny kolontsaina, omaly, tao amin’ny 
Facebook. 

“Ho fitsinjovana ny zaza tsy ampy taona mba tsy ho voasarika amin’ny havetavetana”, no anton’io 
ny fanazavana azo. Nambaran’izy ireo fa adidin’ ny minisitera ny mampatsiahy ny olona rehetra 
izany. “Manana adidy ny misiteran’ny Serasera sy ny kolontsaina mba hampahatsiahy antsika, indrindra 
mpisehatra amin’ny zavakanto, ny fahitalavitra, ny mpandrindra tambajotran-tserasera rehetra”, 
ny fanazavana. 

Nanentana ireo olona rehetra misehatra amin’ny tontolon’ny serasera sy ny zavakanto ihany koa 
ireo mba hanaja ny lalàna velona. “Natao izao mba ho fampahafantarana sy fampitandremana manerana 
Repoblikan’ i Madagasikara amin’ny mety ho fanasaziana ireo izay mbola minia mandika lalàna”, 
hatrany ny fanambaràna. Hihahenjana ny lalàna, araka izany. 

Tsy hisy ny fanavahana 

Voakasik’izany avokoa ny olona rehetra misehatra eo amin’ny tontolon’ny serasera. Hosaziana 
na artista, na mpanao gazety, trano mpamokatra, na fahitalavitra, na radio, na mpampiasa tambajotran-tserasera 
tsy manara-dalàna. Manamafy izany ireo andian-dalàna maromaro voatanisa ao anatin’ilay fanambaràna. 

Andinin-dalàna faha-6: “Malalaka ny fampitam-baovao amin’ny endriny rehetra raha toa izany 
tsy ahitana fanakorontanana saim-bahoaka na zavatra mamoafady. » Andininy faha-26: “Mahavoasazy 
hatrany ny fampiasana ny fitaovan-tserasera mba hamoahana zavatra mitarika fifanavahana eo 
lehilahy sy ny vehivavy, ny finoana, ny foko, ary ny volon-koditra.” 

andininy faha-31 kosa ny sazy miandry ireo izay minia mandika ireo lalàna voalaza ireo. “Handoavana 
miten-tina 2 000 000 ariary ka hatramin’ny 5 000 000 ariary ny tsy fanajana ny filaminana sy ny fitondran-tena 
amin’ny alalan’ny fitaovan-tserasera. Voakasik’izany avokoa na ny fanehoana sary, horonantsary, 
tonon-kira mamoafady.” 

Ho an’ny mpanao gazety manokana, mahavoasazy ny tsy fanajana ireo voalaza rehetra teo ambony ireo. 
ny andian-dalàna faha-59 sy faha-96. Miatomboka amin’ny fampitandremana izany. Mitohy amin’ny 
mandritra ny fotoana voafetra kosa raha mbola mitohy, ary mety hiafara amin’ny fampiatoana tanteraka 
aza. 











Enregistrer mon nom, mon e-mail et mon site web dans le navigateur pour mon prochain commentaire. 



