DIDIM-PITSARANA – HOUCINE ARFA  : TSY TOKONY HO AFA-BELA NY SASANY… | NEWSMADA

Par Taratra sur 22/05/2018 

Tsy tokony hisy ho afa-maina. Raha tsy misy ny fiovana, tokony hivoaka amin’ity herinandro ity 
didim-pitsarana momba ireo olona ambara fa ahina ho mpiray tendro nampandositra an’i Houcine 
ny fonjaben’i Tsiafahy. Hatreto aloha, zary lasa sorona sy voarohirohy ireo “madinika” amin’ity 
ity. Anisan’izany ireo mpiandry fonja sy ny dokotera mpitsabo. Efa nanambara anefa ity gadra nandositra 
Frantsa ity fa maromaro ireo olobe sy manana ny maha izy azy voasaringotra amin’ny nandosirany 
Madagasikara. 

Etsy andaniny, fantatra fa misy olona akaiky ny vadin’i Houcine Arfa efa niandry azy tany Mahajanga 
27 desambra 2017. Voamarina amin’ny alalan’ny antso an-telefaonina izany, nialoha indrindra 
nandosirany. Tahaka izany koa ilay mpisolovava an’i Houcine Arfa. Efa tany Nosy Be izy ity nandritra 
fotoana nandosiran’io gadra io. Tsy mandeha ho azy avokoa izany rehetra izany ka tokony hisy fanadihadiana 
mba tsy ho afa-bela avokoa ireo rehetra ao ambadik’ity “Raharaha Houcine Arfa” ity. 



Les commentaires sont fermées. 

