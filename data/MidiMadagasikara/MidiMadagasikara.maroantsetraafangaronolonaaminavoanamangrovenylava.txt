MAROANTSETRA : AFANGARON’OLONA AMINA VOANA « MANGROVE » NY LAVANILA MANTA AMIDY – MIDI MADAGASIKARA

Ahiana hampisy fiantraikany ratsy amin’ny vokatra lavanila eto Madagasikara indray ny zava-misy 
Maroantsetra ankehitriny amin’ny hosoka be vava ataon’ny olona sasany te-hanankarena tampoka 
vidin’ny lavanila. Raha ny tati-baovao mari-pototra voaray avy any an-toerana, dia afangaron’ireo 
mataho-tody amina voana « mangrove » ireo lavanila maitso amidy, ka raha tsy mijery tsara ny mpividy 
dia voafitaka. Lavanila manta mifangaro voana « mangrove » milanja 15kg izao no tra-tehaka tao 
Kaominina Voloina. Tsy nanasaro-javatra moa ilay ny mpividy, ary tsy nitondra ny raharaha tany 
mpitandro ny filaminana, fa dia nampandoaviny vola onitra telo avo heny amin’ny vidiny lavanila 
ilay olona nampifangaro. Tsiahivina fa manodidina ny iray hetsy Ariary ny iray kilao amin’ny lavanila 
any amin’ity Distrika saro-dalana ity. 




















