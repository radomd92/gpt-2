MORONDAVA : MPIZAHATANY SY TANORA MPIZAIKA NOTAFIHAN’NY JIOLAHY MPANAKAN-DALANA – MIDI MADAGASIKARA

Ankizy mpizaika, tonga tany Morondava, ary saika handeha hitsidika ny « baobab amoureux » tao Mangily 
niharan’ny fanafihan-jiolahy ny talata lasa teo. Tsy vitan’izay, mpizahatany hafa ihany koa 
lasibatra teo amin’io toerana io ihany, ny alarobia indray. Raha ny fampitam-baovao azo dia andian’olon-dratsy 
ihany ireto nanafika ireto, izay mitondra basy sy zava-maranitra. Raha ny mahasika ireo ankizy 
dia efa ny zoma teo izy ireo no tonga tany an-toerana saingy nikasa hijery ity faritra mampalaza 
Bongolava ity. Teny an-dàlana anefa no sendran’ireo olon-dratsy. Saingy noho ny vintana mbola 
tamin’izy ireo dia afaka teo ambany vahohon’izany ihany ireto ankizy ireto. Niezaka nitifitra 
ireto jiolahy ireto, saingy tsy nety nipoaka ny basy teny an-tànan’izy ireo ka afa-nitsoaka ireto 
nanavotr’aina. Tsy nahazo tamin’iny dia ireo mpizahatany tonga tany an-toerana ny ampitson’io 
nifatrarany. Teo anatrehan’izany rehetra izany, dia niara-nientana ny fokonolona sy ireo mpitandro 
tany an-toerana, hisambotra ireto fanetriben’ny firenena ireto. Ka tsy niandry ela fa taorin’izay 
fantatra fa voasambotra ny enina tamin’ireo mpanakan-dàlana. Mbola sarona teny aminy ihany koa 
basy telo fentin’izy ireo manao ny asa ratsiny : basim-borona ny iray ary basy vita gasy kosa ny roa, 
ny fampitam-baovao azo. Nentina avy hatrany nanaovana fanadihadiana moa ireto jiolahy mpanakan-dàlana 
alohan’ny hanolorana azy eny anivon’ny fitsarana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

