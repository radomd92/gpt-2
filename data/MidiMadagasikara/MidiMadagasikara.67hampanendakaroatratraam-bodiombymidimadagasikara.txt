67HA : MPANENDAKA ROA TRATRA AM-BODIOMBY – MIDI MADAGASIKARA

Tovolahy roa manodidina ny 25 sy 19 taona teo ho eo no tra-tehaky ny pôlisy avy amin’ny boriboritany 
etsy 67ha omaly. Teo am-panantanterahana ny asa ratsiny mihitsy izy roalahy ireto no nifanenjehan’ireo 
filaminana tsy manao fanamamiana, mitsongo dia any anaty tsena rehetra any. Samy hafa ny toerana 
azy roalahy ireto, raha ny tatitra azo avy amin’ny pôlisy. Ny iray tratra teny akaikin’ny fivarotana 
teny an-toerana, raha mbola variana teo am-pangaronana paosin’olona. Ny iray kosa teny akaikin’ny 
taxibe 119, teo am-panokafana sakaosin’olona avy niantsena. Tamin’ny fanadihadiana natao azy 
dia fantatra, raha ny vaovao hatrany, fa efa zava-panaony ity manendaka ity ary io mihitsy no natao 
fivelomana. Samy notazomina ao amin’ny kaomisaria izy ireto, alohan’ny hanolorana azy ireo eny 
Fitsaràna. 




















