MAHAVATSE II  : OLONA TELO NANAO LALANA NIHOTSAHAN’NY TAMBOHO | NEWSMADA

Par Taratra sur 14/11/2016 

Naratra mafy ireo olona telo mpanao lalana nihotsahan’ny tambohon’ny CSB II ao Mahavatse II Toliara, 
zoma antoandro tamin’ny 11 ora. Voalaza fa teo am-panatanterahana ny asany ireto mpiasan’ny orinasa 
no nianjera tampoka ny tambohon’ilay CSB II. Vokany, saika tototra tao anaty lavaka nohadiny izy 
lahy niharam-boina ireo. Efa notsaboina haingana eny amin’ny Hopitalibe Toliara izy telo lahy 
ireo. Araka ny fampitam-baovao voaray avy any an-toerana, nisy ny tandrevaka eo amin’ny lafiny 
satria ny ekipa misahana ny fandrefesan-tany eo amin’ny orinasa sinoa iray namela ny ekipany hihady 
amin’ny asa fanadiovana ny tanànan’i Toliara. Vokatr’izay, niato aloha ny asa amin’iny ampahan-dalana 
nanomboka teo amin’ny fotoana nitrangan’ny loza. Miandry ny fanapahan-kevitra manaraka indray 
hanohizana izany. Marihina fa ny orinasa sinoa Rainway no manatanteraka ny asa izay vatsin’ny 
vola amin’ny alalan’ny Banky iraisam-pirenena. 



Les commentaires sont fermées. 

