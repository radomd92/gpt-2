FIFANDRAISANA TAMINA DAHALO :: NIGADRA IREO ZANDARY ROA VOAROHIROHY HO NAHAFATY NY NAMANY • AORAHA

Niampy indray ireo zandary migadra ao amin’ny fonjan’ Ambositra. Taorian’ilay manamboninahitra 
izay naiditra am-ponja ny zoma teo noho ny raharaha fanolanana ankizy mpianatra ho zandary ao amin’ny 
Zandarimariam-pirenena any Ambositra dia zandary roa hafa ihany koa no naiditra am-ponja any 
vokatry ny firaisana tsikombakomba tamin’ny dahalo. 

Zandary telo no natolotra ny Fitsarana tany an-toerana ny faran’ny herinandro teo. Ny roa tamin’ireo 
voarohirohy ho niray tsikombakomba tamin’ ireo dahalo nifampitifitra tamin’ireo zandary namany 
ka nahafaty ny roa tamin’ireto farany, tamin’ny 13 aogositra lasa teo. Tamin’ny 24 aogositra no 
ireo zandary ka natao famotorana, tany Ambositra. 

Tany Ambatovita-Ambatofinandrahana no nisy ny fifandonana tamin’ ireo dahalo am-polony maro 
ireo zandary avy any Amborompotsy sy Fianarantsoa. Teo no nahafaty ireo zandary roa. Mbola nihantsy 
dahalo raha mbola sahy miditra ny toerana misy azy ireo ny zandary taorian’ izay. Tsy nanaiky lembenana 
teo anivon’ny Zandarimaria ka nanao ny fomba rehetra nanenjehana azy ireo. 

Tsy nisy olona nitory 

Vetivety dia voahodidina zandary ny toerana nandosiran’ireo dahalo ireo. Niasa ihany koa ny helikôptera. 
ny fifampitifrana naharitra ora maro rehefa nifanehitra indray ny an-daniny sy ny an-kilany tao 
ala iray. Dahalo maro no maty teo. Tra-tehaka taorian’ izay ny findain’izy ireo. 

Rehefa nojeren’ireo zandary ny findain’ireo dahalo dia nahitana hafatra fohy na “Sms” avy any 
zandary namany ihany, milaza ny toerana misy ireo zandary sy ny ho fiavian’izy ireo hanafika ireo 
Tezitra mafy ny teo anivon’ny fibaikoana ny Zandarimaria raha naheno ity tranga ity, ka avy hatrany 
baiko hanokafana famotorana sy hisamborana ireo zandary voarohirohy. Tsy nisy olona nitory fa 
ny fanadiovana anatiny eo anivon’ny Zandarimaria no nanolorana ireo zandary ny Fitsarana. 









Enregistrer mon nom, mon e-mail et mon site web dans le navigateur pour mon prochain commentaire. 



