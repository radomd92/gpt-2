AMBOSITRA : ANDIAN’ALIKA MAROMARO  MANDRIPAKA VALAN-KISOA… – MIDI MADAGASIKARA

Hita sy tsapa tato ho ato eto an-tananan’Ambositra sy ny manodidina fa mitombo an’isa ireo alika 
ary manao andiana maromaro. Tsy vita ny mirenireny sy mitady sakafo eran’ny tanànana ireto biby 
fa mampitondra faisana ho an’ireo izay tratrany sy atahorana ihany koa ny hitsanganana ny arimontana, 
ny efa niseho tao amin’ilany atsinanan’ny distrikan’Ambositra. 

Ny alatsinainy alina 17 aogositra sy ny atalata alina 18 aogositra lasa teo, dia nisy alika amin’ny 
maromaro no nandripaka ireo vala kisoa tao Ambohimiadana. Vokatr’izany maro ireo kisoa no naratra 
maty. Efa maro ireo valakisoa no efa naripakin’ ireo andian’alika. Na dia vonona aza ny tompony 
hiaro ny fananany, dia tsapa fa tsy afa nanohitra firy, fa tena nasiaka dia nasiaka ireo alika nanao 
maro maro. Eo anoloan’izany tsangan-javatra izany, dia mandry tsy lavo loha ireo mpiompy kisoa. 
trotraka an’izany ihany koa ireo mpangalatra amin’ny tsy fahandriampahalemana. 

Koa manao antso ho an’ireo manampahefana mahefa ny mponina mba handray andraikitra amin’ny famonoana 
alika mirenireny izay tsy mitsahatra ny mitombo an’isa. Fa indrindra amin’izao fialan-sasatra 
mpianatra izao izay maha be ny fifamoivoizina, ka mety hitera doza. 




















