ANKAZOBE : FIARA NITONDRA TARIKA MPIHIRA NIVADIKA, IRAY MATY, VALO NARATRA MAFY – MIDI MADAGASIKARA

Nifanesisesy ny loza tamin’iny lalam-pirenena fahefatra iny. Omaly vao mangiran-dratsy indray 
dia fiara « taxi-brousse » iray avy any Marovoay, hiakatra aty an-drenivohitra no nivadibadika 
Firarazana, 25 kilaometatra tsy hiditra ny tananan’Ankazobe. Vokany, tovolahy iray, mpandihy 
amin’ny tarika mpihira malaza iray no namoy ny ainy teo no ho eo. Mpandeha valo kosa no naratra ary 
iray tamin’ireo no voa mafy voatery nampiakarina aty an-drenivohitra. 

Vao afak’omaly tokoa no nitrangana lozam-pifamoivoizana namoizana ain’olona tamin’iny lalam-pirenena 
iny, teny Fihaonana. Adim-pamanataranandro maromaro taty aoriana dia io nisy hafa indray teo 
samy ao amin’ny distrikan’Ankazobe avokoa izany. Raha ity farany ity, araka ny fampitam-baovao 
zandary misahana izany faritra izany dia fandehanana mafy tao anaty fiolanana mampidi-doza no 
ny loza. Raha ny nambaran’ireo mpandeha mantsy, hoy hatrany ny vaovao, dia lasa nandeha mafy tampoka 
ilay fiara kanefa efa fantatra fa misy fiolanam-be teo amin’io toerana. Izay antony hatreto dia 
fantatra mazava, na noho ny antony ara-teknika na noho ny antony araka olona (faharerahan’ny mpamily 
Niafara tamin’ny fivoahanan’ity fiara mpitatitra ny lalana moa izany ary nivadibadika tanaty 
nony avy eo. Aina iray no nafoy vokatr’izay ary maromaro ireo naratra. Potika tanteraka kosa ilay 
« Sprinter ». 

Raha ny fanazavàna azo hatrany dia nisy mpikambana maromaro anatin’ny tarika fanta-daza iray 
anatin’ity fiara ity, izay nikasa ny hiakatra aty an-drenivohitra. « Nisy fiara manokana nandehanan’izy 
saingy toa hoe maty an-dalana izany fiara izany ka nifindra tao amin’ity fiara niharan-doza izy 
». Marihana fa isan’ireo mpikambana tao amin’io tarika io moa ny tovolahy iray izay maty tsy tra-drano 
anatin’io loza io. Araka ny loharanom-baovao hatrany dia nahatratra valo ireo naratra, izay samy 
novonjena tamina toeram-pitsaboana teny an-toerana avokoa. Nisy iray tamin’ireo moa no tena 
mafy ka voatery nampiakarina taty an-drenivohitra. Ny tobim-paritry ny zandary ao Ankazobe, 
tonga avy hatrany teny an-toerana tamin’ny fotoana nitrangan’ny loza no misahana ny fanadihadiana 
lozam-pifamoivoizana ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

