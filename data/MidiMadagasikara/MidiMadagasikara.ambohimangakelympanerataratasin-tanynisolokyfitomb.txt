AMBOHIMANGAKELY : MPANERA TARATASIN-TANY  NISOLOKY FITOMBOKASEM-PANJAKANA NADOBOKA AM-PONJA – MIDI MADAGASIKARA

Ny aza voany ihany! Roa vavy mpanera taratasin-tany no nosamborin’ny zandary ny alakamisy teo 
amin’iny faritra Ambohimangakely iny, rehefa nisandoka ny sonia sy fitombokasena tompon’andraiki-panjakana 
teny an-toerana. Raha ny zava-nitranga : nilaza tamina tompona tany nikasa hivarotra ny fananany 
mpanera ireto fa mahavita mikarakara ireo taratasy mombamomba izany. Vola manodidina ny enina 
ariary teo ho eo no notakian’izy ireo tamin’ity tompona tany ity. Vita tokoa ireo taratasy kanefa 
nikasa ny ho eny amin’ny ivonketra tamin’izay ireto tompon-tany vao hita fa sonia sy fitombokase 
no teo amin’ireo taratasy. Natao ny fanadihadiana ka dia izao sarona izao ireo mpanera ireo. Araka 
fantatra dia efa fanaon’izy ireo ity asa fisolokiana ity. Tamin’ny fisavàna natao tany an-tranony 
dia mbola nahitàna fitombokasem-panjakana maromaro, toy ny an’ny sampandraharahan’ny hetra 
Ambohimangakely, ana kaominina maromaro eto an-drenivohitra sy ny any amin’ny faritra. « Miisa 
ireo fitombokasem-panjakana hosoka ireo », hoy ny kômandin’ny borigady Ambohimangakely. Efa 
efatra hatreto no efa voasolokin’ireto mpanera ireto tamin’ny alalan’ity taratasy misy sonia 
fitombokase sandoka ity. Vola an-tapitrisany maromaro araka izany no efa azon’izy ireo. Omaly 
natolotra ny Fampanoavana ireto mpanera ireto, ary nadoboka any am-ponja avy hatrany, miandry 
fotoam-pitsaràna. Tsy kely lalana tokoa ny ratsy. 




















