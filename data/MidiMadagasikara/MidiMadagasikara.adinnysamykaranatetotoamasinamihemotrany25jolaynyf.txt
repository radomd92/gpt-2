ADIN’NY SAMY KARANA TETO TOAMASINA : MIHEMOTRA NY 25 JOLAY NY FITSARANA, TSY NISY TONGA IZY IREO – MIDI MADAGASIKARA

Isan’ny raharaha mahasarika olona ny mampifanolana ireto tera-tany karana roa izay mpinamana 
tonga eny anivon’ny fitsarana ady heloka Toamasina. Raha tokony ho ny talata 27 jona teo no niakatra 
ny raharaha fifampikasihan-tanana teo amin’izy mirahalahy iray finoana sy iray fiangonana ireto, 
nahemotra ny 25 jolay izao indray izany noho ny tsy fahatongavan’ny mpitory izay eto Toamasina 
sy ny tsy fahatongavan’ny notoriana izay mbola miatrika ny fitsaboan-tenany atsy La Réunion raha 
ny fandaminana rehetra nahafahany nihazo ity nosy ity, taorian’ireo sakantsakana nahazo tsy 
nivoaka ny sisin-tany noho ity raharaha ity ihany. Ny voasoratra tamin’ny lisitry ny fitsarana 
dia resaka fifampikasihan-tanana izay nahazoana tsy fahafahana miasa 10 andro ity raharaha mampifanolana 
karana roa ity. Raha hiverenana ny raharaha, dia resaka tany iray eto Toamasina renivohitra no 
ny adin’izy mirahalahy ireto; ka izao nivadika ho fifampikasihan-tanana izao ny raharaha ny volana 
lasa teo izay nitranga teo anivon’ny fiangonan’izy ireo. Tsy nijanona teo anefa izany na nisy aza 
fanelanelanana nataon’ireo samy karana iray finoana amin’izy ireo, fa tonga tamin’izao fitoriana 
amin’ny fitsarana izao. Ho hita eo izany ny ho tohin’ny raharaha ny 25 jolay ho avy izao nanemorana 
fitsarana tokony natao omaly… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

