TOLIARA : ZAZAVAVIKELY TAPA-TONGOTRA ARY TORANA TSY NAHATSIARO TENA VOAFAOKAN’NY FIARA – MIDI MADAGASIKARA

Nitrangana lozam-pifamoivoizana naharatrana zaza tsy manan-tsiny indray tany Toliara, omaly 
tokony ho tamin’ny 9 ora sy sasany tany ho any. Vokatry ny fandehanana fiara Mazda iray mafy no nitarika 
loza, raha ny voalazan’ireo nanatri-maso. Zazavavikely vao 10 taona monja no naratra mafy tapa-tongotra 
tsy nahatsiaro tena noho ny dona mafy nahazo azy voafaokan’ny fiara. Raha ny fantatra araka ny vaovao 
dia vao avy nijery valim-panadinana CEPE Cisco Toliara II ity ankizivavy ity no nofaohin’ity Mazda 
be raha saika hiampita. Tsy tafajanona ilay fiara namoa-doza raha tsy tany metatra maromaro, satria 
nahatsindry hisatra intsony ilay mpamily, izay voalazan’ireo nanatri-maso, fa nahenoana fofon-toaka, 
mbola nahitana tavoahangy sy vera nisy toaka tao anatin’ilay fiara nahavanon-doza. 


















