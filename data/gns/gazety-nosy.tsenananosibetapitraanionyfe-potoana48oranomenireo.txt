TSENAN’ANOSIBE : TAPITRA ANIO NY FE-POTOANA 48 ORA NOMEN’IREO MPIVAROTRA NY CUA

Raharaha iray mbola tsy tapitra ny fifanolanana misy eo amin’ny kaominina Antananarivo-Renivohitra 
ireo mpivarotra etsy amin’ny tsenan’Anosibe izay miptsipaka ny fananganana fotodrafitrasa 
ao amin’ny toerana fiantsonan’ny fiara na ny « Parking ». Taorian’ny namoahan’ny prefektiora 
amin’ny tokony hanajanonan’ny kaominina ny asa fanamboarana, ny talata lasa teo, dia nangataka 
mpitantana ny tanàna mba hanala ireo fitaovana sy ireo biriky efa miorina ireo mpivarotra mitokona. 
moa ireto farany, saingy tsy noraharahian’ny kaominina ny fangatahana nataon’izy ireo. Raha 
fanazavana nomen’i Désiré Rafidimanana, delegen’ireo mpivarotra ao amin’ny tsenan’Anosibe, 
nilaza ireo tompon’andraikitra eo anivon’ny kaominina fa tsy naharay izay fangatahana izany 
ireo izay tokony atao an-taratasy. Noeken’ireo mpivarotra izany ka naverina ny fangatahana ary 
tamin’ny taratasy. Ny alakamisy no naterina teny amin’ny lapan’ny tanàna izay fangatahana izay 
eo am-piandrasana ny valiny ireo mpitokona, ankehitriny. “48 ora no fe-potoana nomenay an’ireo 
ny kaominina hamaliana ny fangatahana nataonay. Raha toa moa ka mbola miziriziry amin’ny heviny 
ben’ny tanàna sy ny mpiara-miasa aminy, dia tsy maintsy hiroso amin’ny dingana manaraka ary mafimafy 
izahay na maro aza ny fampitahorana sy ny fandrahonanana mahazo anay”, hoy i Rafidimanana Désiré, 
mpivarotra. Anio moa mifarana ny fe-potoana 48 ora nomen’ireo mpitokona ka andrasana ny fanapahan-kevitra 
raisin’ireo mpitantana ny tanàna. 

