RENIVOHITRA : FITOHANAN’NY FIFAMOIVOIZANA, MIRONGATRA IREO MPANENDAKA MANDEHA MÔTÔ – MIDI MADAGASIKARA

Mivoatra indray izao ny fomba fiasan’ireo tontakely manemitra ny araben’ny Renivohitra. Tsy 
mihazakazaka intsony indray mantsy ry zalahy amin’izao fa efa mandeha môtô. Eny amin’ireny toerana 
fitohanan’ny fifamoivoizana ireny no tena toerana famelazan-dry zalahy ary ireo olona mitamatama 
fitaratra sy ireo mpilalao finday no tena lasibatra. Tsy afa-bela ihany koa anefa ireo mpandeha 
eny amin’ny sisin-dalana. Roalahy eo izy ireo, ny iray mamily ilay môtô izay mazàna dia “scooter” 
ny iray miezaka maka izay voasintona, hoy ny filazan’ireo mponina efa tratra. Ankorondrano, Antanimena, 
hatrany amin’iny faritra Ampasanimalo, Anosy, 67ha, sy ny maro hafa iny. “Tsy hita hoenjahana 
satria ny azy ireo fitaovana misy môtera. Etsy andanin’izay, efa hain’izy ireo mihitsy ny mitsofotsofoka 
mandeha mafy eny an-tsefatsefan’ireo fiara” hoy hatrany ireo mponina. Amin’izay lafiny izay 
entina hisintoanna ny sain’ireo tompon’andraikitry ny filaminana, mba hisy ny fepetra raisina 
manoloana izany, indrindra fa ny fisavàna azy ireny. Azo heverina tsara mantsy fa mety ho ny ankabeazan’ireo 
entin’izy dia saika halatra avokoa. Efa saika mandeha amin’itony karazana fitaovam-pitanterana 
avokoa mantsy ireo olon-dratsy noho izy io mora hitsoahana. Raha tsy hiteny fotsiny afa-tsy ilay 
tovolahy nitranga tetsy Ambondrona omaly. 




















