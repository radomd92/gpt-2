RN 34 : TAXI-BROUSSE NISY NANAKANA, OLONA IRAY NARATRA MAFY, VOAROBA AVOKOA NY MPANDEHA – MIDI MADAGASIKARA

Nitrangana fanakanan-dalana indray ny lalam-pirenena faha 34, taxi-brousse iray no lasibatra 
tapitra voaroba avokoa ny mpandeha rehetra. 

Mahazo vahana indray ny asan-jiolahy amin’ny fanakanan-dalana tato ho ato izay, saika ahenoana 
avokoa ireo lalam-pirenena misy. Toy ity niseho tany amin’ny lalam-pirenena faha 34 ity, taxi-brousse 
Mazda, niainga teto Antsirabe hihazo an’i Morondava no nisy nanakana tao Ampangabe atsinanan’Ankilizato, 
27 jolay lasa teo. Vao tamin’ny 6 ora sy sasany hariva no nitrangan’ny fanafihana. Nosakanan’ireo 
tamina vato malao be teo amina fiolanana iray, izay marihana fa tsy tazana lavitra mihitsy raha 
efa akaiky raha ny filazan’ny loharanom-baovao. Tsy afa mihemotra rahateo intsony ny fiara satria 
misy miandry indray aoriana vao mijanona kely ny fiara. Niezaka niala ny vato ka nikasa handositra 
ny mpamily saingy tsy afaka ka vaky hatramin’ny moteran’ny fiara mihitsy. Maty tanteraka ny fiara 
tamin’izay no tonga nanao rodo-be avy hatrany ireo jiolahy mpanakan-dalana sady nanapoaka basy. 
ny varavarana sy ny fitaratra ny mpandeha saingy novakian’ireo jiolahy, tapitra norobainy avokoa 
mpandeha rehetra, vola an-tapitrisa sy finday niampy ny entana lasan’ireo jiolahy avokoa, ireo 
tsy nanam-bola kosa raha ny fanazavana hatrany dia nodarohan’ireo jiolahy. Isan’izany ny mpanampy 
izay naratra mafy tokoa. 

Manodidina ny 30 lahy eo no isan’ireo jiolahy raha ny fantatra hatrany. Ilay mpamily ny fiara no 
ka nanatona tobin’ny zandary, làlana 10 km tsy hidirana an’Ankilizato. Tonga nijery ny zava misy 
moa ireo zandary saingy tsy nahatratra na inona inona intsony, efa tapitra nandositra ireo jiolahy. 
lany mihitsy ity fanakan-dalana ity. Raha ny fantatra dia vao tamin’ny faha 24 jolay koa no nisy 
taxi-brousse iray vaosakana teo amin’io toeana io hatrany. 




















