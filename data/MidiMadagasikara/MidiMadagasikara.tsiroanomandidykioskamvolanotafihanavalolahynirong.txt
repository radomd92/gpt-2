TSIROANOMANDIDY : KIOSKA MVOLA NOTAFIHANA VALOLAHY NIRONGO BASY, NAJAVONA NY VOLA 6 HETSY ARIARY SY FINDAY MIISA 52 – MIDI MADAGASIKARA

Nitrangana fanafihana mitam-basy indray tao an-tampon-tanànan’i Tsiroanomandidy, ny talata 
ny alarobia teo, tokony tamin’ny 12 ora alina. Andian-jiolahy miisa valo nitam-piadiana nanafika 
Mvola iray tao Atsimontsena ampitan’ny Lapan’ny Tanàna, ka vola enina hetsy ariary tavela tao 
toeram-pivarotana no lasan’ireo jiolahy, niaraka tamin’ny telefaonina amidy miisa 52. 

Jiolahy iray voatifitra azo sambom-belona. Tonga ara-potoana ny mpitandro filaminana ka dia 
ny fifamalian’ny basy teo amin’ny roa tonta. Nihorohoro tokoa ny mponina teo amin’ny manodidina 
ny pao-basy tsy niato. Raha ny fantatra, araka ny vaovao voaray, dia jiolahy iray tamin’ireo nanafika 
voatifitry ny polisy ka mbola manaraka fitsaboana eny amin’ny hopitaly amin’izao. Ity farany 
nanoro ireo namany izay atao hazalambo hatramin’izao, raha araka ny loharanom-baovao akaiky 
mpitandro filaminana. 




















