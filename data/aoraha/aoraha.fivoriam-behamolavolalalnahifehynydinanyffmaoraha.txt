FIVORIAM-BE :: HAMOLAVOLA LALÀNA HIFEHY NY DINA NY FFM • AORAHA

Vaindohan-draharaha ho an’ny eo anivon’ny Filankevitry ny Fampihavanana malagasy (FFM) ny hanolotra 
hamoahana volavolan-dalàna mifehy ny Dina, izay hampanarahana ny lalàna misy fa ihany koa ny kolontsaina misy eny ifotony. 

«Anatin’ny fihaonam-be ny Filankevitry ny Fampihavanana malagasy (FFM) mandritra ity volana 
ity. Maro ireo raharaha izay mila dinihina haingana hoentina hampisy ny filaminana sy ny tena fampihavanana. 
anatin’izany ny mahakasika ny Dina. Io Dina io mantsy dia samy manana ny anarany sy ny fahasamihafany 
ny faritra. Ilaina ny hamaritana izany ary ny hanolorana vola- volan-kevitra hahafahana mampiasa 
io eny amin’ny fiarahamonina tsirairay kanefa kosa tsy mitsipaka ny lalàna izay efa misy», hoy 
Alphonse, filohan’ny Filankevitry ny fampihavanana Malagasy. 

Ny soatoavina no tena hifotoran’ny sori-dalana izay arahin’ny FFM anatin’ny fampanarahan-dalàna 
Dina ity. Io Soatoavina io no heverin’izy ireo hahafahana indray mamerina ny tena fandriampahalemana 
sy mifanaraka amin’ny kolontsain’ny isam-paritra. «Ny komitin’ny fanorenana ifotony, izay 
ny mompera Andrianjava Serge, filohan’ny Vaomieran’ny fanorenana ifotony ny firenena eo anivon’ny 
no hanatanteraka ny asa rehetra mahakasika izany. Tafiditra anatin’izany ny fakàna ny hevitr’ireo 
olobe ary ny mponina tsotra ny amin’ny fahitan’izy ireo ny mety ho fampanarahana ny Dina amin’ny 
misy sy ny lalàna velona», hoy hatrany ny filohan’ny FFM. 

Amin’io volana avrily io no hanombohan’ny asa rehetra. Tsy ny mahakasika ny fandriampahalemana 
fa eo ihany koa ny famotsoran-keloka sy ny famahana ny olan’ny fananantany. 













Enregistrer mon nom, mon e-mail et mon site web dans le navigateur pour mon prochain commentaire. 



