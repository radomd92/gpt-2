FAMPANDRIANA FAHALEMANA MANDRITRA NY FIFIDIANANA :: HIATRANA AM-BAVABASY NY PÔLISY, ZANDARY ARY TAFIKA • AORAHA

Nantsoina avokoa ny mpitandro filaminana rehetra hamonjy ny tobiny, anio. Mivonona hitandro 
filaminana mandritra sy aorian’ny fifidianana no baiko homena azy ireo, araka ny tsilian-tsofina. 

Nohamafisin’ny jeneraly Andrianjanaka Njatoarisoa, Kaomandin’ny Zandarimaria io, omaly, 
antso an-tariby. “Miatrana avokoa ny mpitandro filaminana manomboka rahampitso (ndlr : anio)”, 
izy. Ankoatra izay nilaza ihany koa ny Péfet de police eto Antananarivo renivohitra fa “tsy azon’ny 
filaminana atao ny miditra ao amin’ny biraom-pifidianana raha tsy mahazo baiko avy amin’ny filohan’ 
birao fandatsaham-bato”, hoy izy. 

Hatramin’ny andro maizina 

Amin’ny maha andro manokana eo amin’ny tantaram-pirenena ny alarobia 7 novambra dia azo antoka 
hisian’ny fepetra manokana horaisin’ny mpitandro filaminana. Misafidy ny tsy hilaza ny antsipiriany 
ireo fepetra horaisiny ireo ny lehiben’izy ireo. “Efa misy ny paikady homanina hisorohana ny mety 
fanakorontanana saingy tsy azo ampahafantarina ny rehetra izany”, hoy ihany ireo tompon’ andraikitry 
fitandroana ny filaminana. 

Ny eo anivon’ny Pôlisim-pirenena dia fantatra fa nandray ny fepetra tato anatin’ny andro vitsy 
izay, toy ny namerenana miasa ireo pôlisy rehetra nahazo fialan-tsasatra. “Nahantona vonjimaika 
misy mahazo fialan-tsasatra ireo izay nangataka izany noho ny maha andro lehibe eo amin’ny fiainan’ny 
an’io 7 novambra io”, hoy ny fanazavan’ny Contrôleur général Rafanomezantsoa Roger, tale jeneralin’ny 
Hiantoka ny fitandroana ny filaminana mandritra sy aorian’ny fifidianana no anton’io fepetra 
araka ny fantatra. 

Ho an’ny eto an-drenivohitra manokana, dia voalaza fa ankoatra ireo mpitandro filaminana hitoby 
toerana sasany eto an-drenivohitra, izay ho vonona avy hatrany raha misy ny antso, dia hisy ihany 
ireo mpitandro filaminana handeha fiara hivezivezy manerana ny renivohitra. Hohamafisina io 
io, indrindra rehefa manomboka miha maizina ny andro amin’ny 7 novambra. 

Manamafy ny Kaomandin’ny zandarimaria fa “tsy ny eto an-drenivohitra ihany no miatrana ireo zandary 
manerana ny Nosy mihitsy”, hoy izy. Miantso ny rehetra tsy hisalasala fa hampandre hatrany ny mpitandro 
na amin’ny tranga heverina ho kely aza ireo lehiben’ny zandarimaria sy pôlisy mba hahafahan’ izy 
mandray fepetra avy hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



