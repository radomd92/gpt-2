TOLIARA-FASIMAINTY : RAIKITRA NY SAKANA TAMIN’NY RN9  – MIDI MADAGASIKARA

Taorian’ny fanimbana sy fandrobana ny fananan’ny « Base Toliara », izay mitrandraka fasimainty 
Ranobe Distrikan’i Toliara II, dia nosamborin’ny mpitandro filaminana ireo lohandohany mpanohitra 
fitrandrahana ity. Teo anatrehan’izany, tsy faly ireo andian’olona mitaky ny hampijanonana 
ny fitrandrahana fasimainty ataon’ny « Base Toliara » io, sady nitaky ihany koa izy ireo ny hamoahana 
ny naman’izy ireo nosamborina, ka nitokona indray ireto andian’olona mitaky ireto, ny asabotsy 
ary nanao sakana tamin’ny RN9, tao Benetse sy tao Ankilimalinika. Vokatr’io sakana io, dia tapaka 
ny fotoana vitsy ny fifamoivoizana ka tsy nisy afaka nivezivezy ny mpampiasa làlana rehetra tamin’ity 
ity. Nambaran’ny avy ao amin’ny Foko Masikoro, fa tsy hifampiresaka intsony ny vahoaka, fa mitaky 
hatrany ny hampitsaharana ny asa ataon’ ny « Base Toliara », satria marary ny vahoakan’i Toliara 
mahaiza mihaino ny olana ifotony ianareo mpitondra fanjakana manana andraikitra, hoy hatrany 
fanambaran’ireo solontenan’ny mponina ; izay tsy mankasitraka ny tetikasa any an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

