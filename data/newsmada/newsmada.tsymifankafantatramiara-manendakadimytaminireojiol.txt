TSY MIFANKAFANTATRA, MIARA-MANENDAKA  : DIMY TAMIN’IREO JIOLAHY SIVY VOASAMBOTRY NY POLISIN’NY UIR | NEWSMADA

Par Taratra sur 10/05/2016 

Amin’izao fotoana izao, mpanendaka tsy mifankahalala, miara-miasa manao asa ratsy refa sendra 
rembiny. Tahaka ny teny 67 ha, roa lahy nitambarana sivy lahy nandrobany azy. Aza sendra izany… 

Avy nanendaka teny 67 ha akaikin’ny Parking, ny sivy lahy ny asabotsy hifoha alahady teo, tokony 
tamin’ny 3 ora maraina ka nifanenjehan’ny UIR (Unité d’intervention rapide), ary nahasamborana 
lahy. Nisy iray tamin’ireo mbola tsy ampy taona. Lehilahy miisa roa avy nilanonana teny 67 ha hamonjy 
no nendahin’ireo sivy lahy teny amin’ny Parking, tokony ho tamin’ny 2 ora sy sasany maraina. Lasan’ireo 
tamin’izany ny vola mitentina 250 000 Ar sy finday iray ary rojo volafotsy. Nampandre ny polisy 
hatrany izy roa lahy. Nandeha teny an-toerana ny UIR ka ny dimy lahy no mbola tratra teny an-toerana. 
nosavaina izy ireo, hita tany amin’ny iray tamin’izy ireo ilay finday vao avy nohendahina. Tamin’ny 
nataon’ny « Police des Mœurs et de la Protection des Mineurs » na ny PMPM Tsaralalana no nahalalana 
sivy lahy izy ireo no niaraka nanendaka azy roa lahy fa efa lasa nialoha ny efatra. Nilaza ihany koa 
ireo tamin’izany fa lasan’ireo efa-dahy ny vola sy ny rojo fa ny finday no notazonin’izy dimy lahy. 
fanadihadiana ihany koa no nahafantarana fa tsy misy mifankahalala izy sivy lahy fa samy mpanendaka 
faritra iny. Niaraka nanendaka azy roa lahy izy ireo ary samy niparitaka avy eo. Natolotra ny fampanoavana 
ireo ary naiditra am-ponja vonjimaika avokoa. 

Mandeha ny fikarohana ireo efatra hafa, izay fantatra fa tena raindahiny amin’ny fanendahana 
koa. Manentana ny olona mba tsy hody tara loatra ny mpitandro filaminana, indrindra ireo mpivoaka 
amin’ny faran’ny herinandro. 





Les commentaires sont fermées. 

