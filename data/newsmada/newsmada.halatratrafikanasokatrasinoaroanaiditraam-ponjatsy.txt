HALATRA, TRAFIKANA SOKATRA  : SINOA ROA NAIDITRA AM-PONJA, TSY MAHAFA-PO NY FAMOTORANA | NEWSMADA

Par Taratra sur 19/05/2018 

Mbola olana ny ady amin’ny halatra sokatra any Ampanihy any. Mitaraina ny fiarahamonim-pirenena 
izany ka tokony hampiharina ny dina momba ny sokatra. Sinoa roa no tratra tamin’ny raharaha tao 
dimy volana. 

Sinoa roa no efa naiditra am-ponja any Antoby Ifaty, noho ny resaka halatra sokatra. Voalaza fa 
amin’ny halatra sokatra amin’iny faritra Ampanihy sy Tsimenatse iny izy ireo. Misy olona hafa 
koa voarohirohy miaraka aminy. Na eo aza anefa izany, voalazan’ny Famari (Fatendran’ny ala maike 
ny riake), vovonan’ny fiarahamonim-pirenena mpiato ny tontolo iainana iantohan’ny WWF, fa tsy 
ny fanadihadiana manodidina ity raharaha. Nambaran’izy ireo fa ifarombonan’ny olona maro io 
sokatra io ka maro ny olona voarohirohy ao, izay heverin’izy ireo fa ahitana manam-pahefana eto 
firenena, izay iandrasana ny valin’ny tohin’ny famotorana izay tsy mbola tapitra hatramin’izao. 

Noho izany, hentitra ny Famari ary miantso ny mpitondra ny amin’ny fampiaharahana ny dina mba hisian’ny 
azo amin’ny vonodina hanamafisana ny fiarovana ireo harena voajanahary ireo izay efa mihena ny 
misy azy amin’izao fotoana izao ka atahorana ny hahalany tamingana azy 

Milaza ireo fa tao anatin’ny dimy volana ny nampirongatra ny halatra sokatra ka manaitra ny lehiben’ny 
izy ireo mba hankatoa io dina io. Ahina ny hahalany tamingana ireo sokatra any amin’iny faritra 
iny. Voalaza fa noho ny tsy fampiharan io dina io, tsy marisika ny vondron’olona ifotony amin’ny 
ireo harena voajanahary ireo. 

Andoavana vono dina 1 tapitrisa Ar ny sokatra iray, ary andoavana vono dina 1 tapitrisa sy dimy hetsy 
raha kitozana sokatra izany. Ireo olona tratra manao ity asa ratsy ity mandoa ireo vola ireo. Mitaky 
hampiharana an’io dina io ny Famari, hamongorana ity asa ratsy ity. 

Ankoatra ity resaka dina ity ny fanamafisana sy ny fampahafantarana ny lalàna mifandraika amin’ny 
sokatra sy ny fanondranana izany no ilain’ny olona. Tsy mazava amin’ny rehetra ny momba izany ka 
mahagaga raha misy hatrany manao ity asa ratsy ity. 





Les commentaires sont fermées. 

