NANGALATRA OMBY VOSITRA: DAHALO ROA TRATRA TAO AMIN’NY KIZON’ANTANETIMBOAHANGY | NEWSMADA

Par Taratra sur 18/09/2019 

Voasambotry ny zandary avy ao amin’ny poste avancé Analavory, distrikan’i Miarinarivo, ny alakamisy 
ny dahalo raindahiny roa lahy nangalatra omby vositra efatra. 

Araka ny fanazavan’ny zandary, nahazo antso izy ireo, ny 11 septambra 2019 tamin’ny 3 ora maraina 
misy dahalo manafika ao amin’ny fokontany Ambatomenaloha, kaominina Analavory ka lasan’ireo 
tamin’izany ny omby vositra efatra. Namonjy avy hatrany ny zandary niaraka tamin’ny fokonolona 
an-toerana. Napetraka ny paikady rehetra ka fantatra fa tsy maintsy handalo eo amin’ny kizon’Antanetimboahangy 
dahalo izy ireo. Vokany, noraisim-potsiny ry zalahy rehefa avy nandroaka ireo omby sady tsy afaka 
intsony ny fitaovam-piadiana teny an-tanan’izy ireo (antsy lava sy lefona). Nandritra ny famotorana 
zandary azy ireo no nilazan’ireto dahalo ireto fa hoe saika hamidy aty an-drenivohitra ireto omby 
ireto. Nambaran’ny kaomandin’ny vondron-tobim-pileovana Itasy, ny Kly Andriamijoro Jean Charles 
anisan’ny nampitondra faisana iny faritra iny izy roa lahy ireto, saingy noho ny fahaiza-manaon’ny 
dia izao tratra izao ihany ry zalahy. Nohamafisiny fa ny zandarimaria dia tsy mitsahatra ny manao 
fomba rehetra ho fiarovana ny vahoaka sy ny fananany ary manentana ny tsirairay mba hanome tanana 
fanomezam-baovao azy ireo. 



Les commentaires sont fermées. 

