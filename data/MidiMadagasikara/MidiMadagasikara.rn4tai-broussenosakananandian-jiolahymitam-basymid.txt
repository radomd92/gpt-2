RN4 : TAXI-BROUSSE NOSAKANAN’ ANDIAN-JIOLAHY MITAM-BASY  – MIDI MADAGASIKARA

Nitatatata indray ny feom-basy teny amin’ny lalam-pirenena fahefatra, tao amin’ny fokontany 
any amin’ny kaominina Mahatsinjo ambony, disitrikan’i Maevatanàna, ny marainan’ny Alarobia 
teo tokony ho tamin’ny iray ora. Araka ny loharanom-baovao azonay, dia fiara taksiborosy avy any 
hihazo an’ Antananarivo no nanaovan’ireo olon-dratsy sakana tamin’ny vatobe. Mety efa fantatr’ireto 
mihitsy ny ora fidiran’ity fiara ity teny an-toerana.Raha iny vao niala kely teo amin’ilay tetezana 
mantsy no nobahanan’izy ireo tamin’ny vato ny làlana. Raha ny angom-baova azo, dia tsy nihevitra 
fisian’ny sakana sy ireo olon-dratsy ny mpamily fa namantana sy niala an’ilay vatobe tamin’izay 
izay. Teo no nanapoaka basy sy nitifitra ireto jiolahy ireto, soa ihany fa tafita tamin’ny làlana 
fiara, ary rehefa tonga tao Mahatsinjo ambony vao sahy nijanona ka nampandre ny mpitandro ny filaminana. 
fa tsy nisy ny naratra na namoy ny ainy nandritra ny sakana nataon’ireo jiolahy, fa ny fitaratra 
aorian’ny fiara ihany no voan’ny bala. Taorian’io, dia efa nisy fepetra noraisin’ny Zandary izay 
ny fanakanana ireo làlana mety ho nandalovan’ireo olon-dratsy, saingy mbola tsy nahitam-bokany 
izany hatreto. Efa mandeha ihany koa ny fanadihadiana sy fikarohana ireo malaso, ataon’ny Zandary 
Andriba sy Mahatsinjo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

