FIFIDIANANA DEPIOTE :: NANKATOAVIN'NY HCC NY MAHA ARA-DALÀNA NY VOVONANA IRD • AORAHA

Tsy nanisy olana. Tsy nanilika ny fandraisana anjaran’ny vondrona politika «Isika rehetra miara-dia 
filoham-pirenena Andry Rajoelina » na IRD, amin’ny fifidianana depiote amin’ny 27 mey 2019 ho 
izao ny Fitsarana avo momba ny Lalàm-panorenana (HCC). Nivoaka ny alakamisy 28 marsa 2019 lasa 
ny valin’ny fangatahana fanazavana nataon’ny Filohan’ny Repoblika, Rajoelina Andry, mikasika 
fampiasana ny anaran’ ity vondrona politika ity amin’io fifidianana io. 

Nambaran’ny HCC fa: «tsy mifanohitra na mandika ny andininy faha-49 ao amin’ny Lalàm-panorenana 
fampiasana ny vondrona politika IRD, izay misy ny anaran’ny Filoham-pirenena”. Nambaran’ny HCC ao amin’ny andininy faharoa ao amin’ny fanazavana noentin’ireo mpikambana ao 
ihany koa fa: “tsy misakana ny fana- foanana na fandrarana ny vondrona IRD tsy hiatrika ny fifidianana 
ny anarana hoentiny”. “Rehefa izany no valin-tenin’ny HCC dia izay izany no izy, satria ny HCC irery 
no andrimpanjakana afaka manapa-kevitra mikasika an’io vondrona io. Izahay dia manaiky ary tsy 
nila voatsiary raha nanao iny fanambaràna iny. Fampieritreretana fotsiny ihany izany mba hiarovana 
soa toaviana repoblikana sy ny demokrasia”, hoy Rakotomavo Lanto, isan’ireo mpanao politika 
fanakianana amin’ny fampiasana ny anaran’ny Filoham-pirenena amina raharaham-pifidianana 
ny voafaritry ny Lalàm-panorenana. 









Enregistrer mon nom, mon e-mail et mon site web dans le navigateur pour mon prochain commentaire. 



