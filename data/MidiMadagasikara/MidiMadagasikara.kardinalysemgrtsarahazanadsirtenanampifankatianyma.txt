KARDINALY SE MGR TSARAHAZANA DÉSIRÉ : TENA NAMPIFANKATIA NY MALAGASY NY BAREA – MIDI MADAGASIKARA

Isan’ireo Malagasy nanaraka ny lalao nataon’ny Barean’i Madagasikara tao anatin’ny lalaon’ny 
2019 tany Egipta iny ny kardinalin’i Madagasikara SE Mgr Tsarahazana Désiré. Nandritra ny tafa 
tamin’ny mpanao gazety tao amin’ny birao fiasany eny Ampasimazava misy ny katedraly katolika 
nilazany sy nanaovany teny fohy momba ny zava-misy eto amin’ny firenena. 

Nahatsapa ny tenany, indrindra tamin’ireo toerana nalehany tao anatin’ny fitsidiham-paritra 
teo anivon’ny arsidiosezin’i Toamasina, nataony tamin’ity volana jolay ity, fa nampiray fo sy 
ny Malagasy ny Barea tamin’ireo lalao nataony rehetra. Saika niray fo tamin’ny Barea avokoa ny 
rehetra. Isan’izany ny tany Marolambo izay notsidihany ny faran’ny herinandro teo, hany ka hadino 
disadisa politika sy ny olana ara-piainana andavanandro ary ny resaka politika nampifanolanana. 
tohizana izany satria ny fiarahan’ny Malagasy rehetra mientana dia miteraka fahombiazana amin’ny 


Ankilan’izany dia nomarihan’ny kardinalin’i Madagasikara SE Mgr Tsarahazana Désiré ihany koa 
hivory voalohany ny talata 16 jolay izao ny solombavambahoakan’i Madagasikara. Aoka ho tena mendrika 
ho solombavambahoaka marina ianareo, hoy ny kardinaly, ka tena hanompo vahoaka marina fa tsy hotompoina, 
ho mpiaro ny marina sy rariny ary hiady amin’ny fahalovana tanteraka fa tsy ho mpiray petsapetsa 
ratsy izay tena nanimba ny firenena malagasy. 

Ankoatra izay dia nasian’ny kardinaly resaka ihany koa ny ho fahatongavan’ny papa François eto 
ny volana Septambra izao. Aza sakanana ny olona rehetra te-hanatrika izany fahatongavan’ny papa 
masina izany, hoy ny kardinaly, fa izay rehetra afaka mamonjy izany dia asaina avokoa ho avy, satria 
manan-tantara amin’ny fiainan’ny Malagasy ny fitsidihana hataon’ny papa François eto amintsika 





















