HERISETRA ANY AN-TSEKOLY : MPIANATRA FENO MANGANA NOKAPIHIN’NY MPAMPIANATRA | NEWSMADA

Par Taratra sur 24/01/2018 

Mpianatra iray 6 taona mianatra amina sekoly tsy miankina iray ao anatin’ny Cisco Toamasina II 
niharan’ny herisetran’ny mpampianatra azy araka ny loharanom-baovao avy amin’ny minisiteran’ny 
Feno mangana ny fen’ilay zaza. Teo am-panasana azy no nahitan-dreniny ny nanjo an-janany io. 

Nandefa iraka nanadihady ny eo anivon’ny Dren Atsinanana, vantany vao naheno ny fisian’io tranga 
Fantatra tamin’izany fa tsy manana fahazoan-dalana hisokatra akory io sekoly ianaran’ilay zaza 
Roa monja ny mpampianatra miasa ao. 

Manohy ny famotorana ary efa miomana ny amin’ny fandraisana fepetra hentitra ny eo anivon’ny Dren 
satria voarara ny fikasihan-tanana ny mpianatra any an-tsekoly. 

Mitamberina an-tsain’ny mpanara-baovao ny famonoana mpianatra nitranga tamina sekoly iray 
Anjanahary, tamin’ny taon-dasa. Niteraka resabe iny ary izao mbola misy mpampianatra sahy mikasi-tanana 
izao indray. 

Raha ny hevitry ny ray aman-dreny, betsaka ireo tsy mankasitraka ny fikasihan-tanana ny zanany 
ho inona fahadisoana na ho inona tsy fahaizan’ilay ankizy any am-pianarana. Azo sokajiana ho herisetra 
indrindra koa anefa ny levilevy sy ny latsalatsa ataon’ny mpampianatra ny mpianatra ary vao maika 
manimba ny sain’ny mpianatra izy ireny. 

Misy ny ankizy tsy te hiverina an-tsekoly intsony rehefa tratran’ny fandrahonana ataon’ny mpampianatra 
na ny fanalam-baraka imason’ny iray kilasy amin’ny naoty ratsy na ny ditran-jaza any am-pianarana. 



Les commentaires sont fermées. 

