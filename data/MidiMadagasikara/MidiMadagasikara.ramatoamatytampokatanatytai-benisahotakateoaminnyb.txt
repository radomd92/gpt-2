RAMATOA MATY TAMPOKA TANATY TAXI-BE : NISAHOTAKA TEO AMIN’NY BMH ISOTRY NY OLONA FA HOE “PESTA” – MIDI MADAGASIKARA

Efa voafehy ve sa tsy mbola ny pesta? Io avokoa no saika fanontaniana nampisahotaka ireo andian’olona 
teny amin’iny farita Isotry, manakaiky ny « rond point be » iny omaly antoandro. Efa nitangorona 
ny rehetra tamin’io fotoana io ary nahiana mihitsy aza ny saika ny nisian’ny korontana. Raha ny 
zava-nisy tokoa mantsy dia nisy ramatoa iray tokony ho 33 taona any ho any nentin’ny taxi-be iray 
any. Efa tsy nisy aina intsony ity ramatoa ity, ary raha ny fanazavana azo dia toa hoe maty tampoka 
ambon’ilay taxi-be. Fiara mpitatitra mizotra ho any Andoharanofotsy any moa ilay fiara, ary handeha 
ihany koa io ramatoa io tamin’io fotoana io. Ary teny an-dalana no niseho ny tsy nampoizina. Teo 
zava-nisy dia nampidina avy hatrany ny mpandeha tao anatiny ilay fiara. Noho ny maha-mampiahiahy 
zava-nitranga dia narahan’ny pôlisy hatrany ka hatreny amin’iny bmh Isotry ilay fiara, nitondra 
razana sy ny fianakavian’ny maty. Nisy ny fanadihadiana nataon’ireo dokotera tao amin’ity sampan-draharaha 
ary taorian’izay no natao avy hatrany ireo fepetra rehetra takiana amin’ny fahafatesana mampiahiahy 
pesta. Nisy ihany koa ny fitsirahana ny razana, nataon’ireo mpitsabo tao amin’ny bmh, niaraka 
ireo tompon’andraikitri-panjakana misahana ny fiadiana amin’ny “pesta”. Ny fahatongavan’ireo 
no somary nahasanganehana tanteraka ireo mponina teny an-toerana sy nahatonga savoritaka. Teo 
ireo natahotra sao ho very faty ny havany, tao ihany koa ireo natahotra fotsiny ny fiparitahan’ity 
ity. Raha ny vaovao azo aloha dia mbola sokajiana ho tranga mampiahiahy ny zava-nisy, raha tsy aoriana 
fitiliana eny amin’ny Institut Pasteur. Nilamina ihany ny zava-nisy teny an-toerana rehefa hitan’ny 
fa hoe nentina ary naterina teny amin’ny tranom-patin’ny hôpitaly Ampefiloha ny razana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

