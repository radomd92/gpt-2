SOANIERANA IVONGO  : MIRONGATRA NY HALATRA LAVANILA MAITSO | NEWSMADA

Par Taratra sur 28/02/2018 

Nandray andraikitra avy hatrany ny Officier Tsima Angelot manoloana ny fanambarana sy ny tsikera 
an’ireo olom-boatendry sy mpitandro filaminana nataon’ny ben’ny Tanànan’i Soanierana Ivongo, 
asabotsy 23 febroary 2018 lasa teo nandritra ny fankalazana ny tsingerintaona voalohan’ny fikambanana 
(Soanierana Ivongo mandroso), izay mamela an’i Soanierana Ivongo ho fandalovan’ny vokatra tsy 
indrindra ny lavanila. Nisy noho izany ny hetsika fanaraha-maso ny olona mifamezivezy manerana 
tanàna. Vokany, nisy olona roa mampiahiahy indray voasambotra. Hita tao anaty sakaosy nandritra 
fisavana nataon’ny polisy ny lavanila maitso milanja 10 kg. 

Ankoatra izany, naharay fitarainana avy amin’ny tantsaha ao amin’ny fokontany Ambarimay kaominina 
distrikan’i Soanierana Ivongo hatrany ny polisy fa fototra lavanila maromaro no nisy nangalatra 
anaty ala. Tonga nanao fanadihadiana teny an-toerana ny polisy, ny faran’ny herinandro teo ka 
ny hagagan’ny rehetra fa ny vinantolahin’ilay tompon’ny sahan-davanila ihany no tompon’antoka 
Voasambotra izy ka mbola tratra tany aminy ireo lavanila manta. Nanondro ny lehilahy iray mpiray 
aminy izy ka noraisim-potsiny ireto olona nolazainy ireto. Natolotra ny fampanoavana izy roa 
ireto ka naiditra am-ponja vonjimaika. 



Les commentaires sont fermées. 

