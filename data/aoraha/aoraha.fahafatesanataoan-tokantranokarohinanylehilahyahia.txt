FAHAFATESANA TAO AN-TOKANTRANO :: KAROHINA NY LEHILAHY AHIANA HO NAMONO NY VADINY • AORAHA

Ahiana mafy ho tompon’antoka tamin’ny fahafatesan’ny vadiny ny lehilahy iray karohin’ny polisy, 
Mahajanga. Namoy ny ainy nisy namono tao an-tranony, tao amin’ny fokontany Aranta, tamin’ny alin’ny 
lasa teo, ilay renim-pianakaviana, iraika amby telopolo taona. Voa­tsindrona hazo maranitra 
trondro ny fihirifany. 

Tsy hita nanomboka teo ny vadiny, izay fantatra fa niaraka taminy farany tao an-trano, ny alina 
ny vono. Izy no niantefan’ny ahiahy voalohany. 



Hitan’ny zanany vavy voalohany nihoson-dra tao an-tranony ny vatana manga­tsiakan’ilay renim-pianakaviana 
antoandron’ny alarobia. «Izy mivady irery no tao an-trano, tamin’io alin’ny talata io. Tsy fantatra 
mety ho fifamaliana na adiady teo amin’izyireo. Mahazatra an’ilay ramatoa ny mametraka ny fanalahidy 
amin’ny mpifa­nila vodirindrina aminy, rehefa hivoaka ny maraina. Tsy nanao izany anefa izy, 
marainan’ny alarobia», araka ny fitantaran’ny mpitandro filaminana, any Mahajanga. 

Tonga maraina teny Aranta ny zanak’izy ireo vavy izay natory tany amin’ny fianakaviany. Nihidy 
trano. Nanontaniana ny mpiara-monina rehetra saingy samy nihevitra fa efa lasa nivoaka maraina 
ny fanaony ilay renim-pianakaviana. 

«Tsy nahandry ilay zanaka vavy ka novakiany ny varavarana, tamin’ny 10 ora antoandro. Teo no nahitana 
fatin’ny reniny. Nisy loaka ny fihirifany. Nampandrenesina haingana ny lehiben’ny fokon­tany 
ny polisy », araka ny fanazavana. 

Efa eo am-pelantanan’ny polisy mpanao famotorana lalina ny mombamomba ny vadin’ilay namoy ny 
Mitohy ny fikarohana azy. 









Enregistrer mon nom, mon e-mail et mon site web dans le navigateur pour mon prochain commentaire. 



