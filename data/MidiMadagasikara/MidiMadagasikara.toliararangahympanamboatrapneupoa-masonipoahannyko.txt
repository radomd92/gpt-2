TOLIARA :  RANGAHY MPANAMBOATRA “PNEU”, POA-MASO NIPOAHAN’NY KODIARANA SY NIPITIHAN’NY “JANTE” – MIDI MADAGASIKARA

Rangahy iray mivelona an-taonany maro amin’ny asa fanamboarana kodiarana no tratran’ny patsa 
tsy omby vava teo am-perinasa, omaly naraina, tany Toliara. Nipoaka tsy nahy ilay kodiarana fiara 
iray novokisany rivotra, rehefa avy namboariny, ka avy hatrany dia niantefa teny aminy. Araka 
fanazavana voaray dia nipitika teny amin’ity raim-pianakaviana ity ny vy be ipetahan’ny kodiarana 
sy ilay fingotra be tsinain’ny kodiarana, ka izay no tena nahavoa mafy azy, ary teo amin’ny lohany 
ny tratrany no voadona mafy, ary poaka mihitsy ny masony, araka ny fizahan’ny mpitsabo nandray 
ny fitsaboana azy. Noho ny dona mafy nahazo an’ity rangahy mpanamboatra “pneu” ity dia torana tsy 
tena izy, ka nifamonjena nentina haingana teny amin’ny toeram-pitsaboana. Raha araka ny vaovao 
voaray tamin’ny ora nanoratana ny lahatsoratra dia mbola tsy mahatsiaro tena miady amin’ny fahafatesana 
tenany noho ny olana eo amin’ny fo. 


















