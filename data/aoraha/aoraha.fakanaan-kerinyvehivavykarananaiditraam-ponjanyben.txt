FAKANA AN-KERINY VEHIVAVY KARANA :: NAIDITRA AM-PONJA NY BEN'NY TANÀNA IRAY SY LEHILAHY SIVY HAFA • AORAHA

Olona roa ambin’ny folo no voarohirohy tamin’ny raharaha fakàna an-keriny vehivavy karàna iray 
Ankijabe Ambato Boeny, niseho tamin’ny faramparan’ ny volana janoary lasa teo. Natolotra ny Fampanoavana 
ireo, afak’omaly. 

Vokany, lehilahy folo ahitana Ben’ny tanàna iray no naiditra am-ponja vonjimaika. Voarohirohy 
ity raharaha ity ihany koa ary anisan’ireo nogadraina ny lehilahy karàna iray, havana akaiky an’io 
lasibatry ny asan-jiolahy io. 

Votsotra tsy nisy fandoavam-bola ilay vehivavy karàna nisy naka an-keriny tany Ankijabe. Tafaverina 
fianakaviana izy, taorian’ny fifanandrinana nisy teo amin’ireo mpaka an-keriny sy ny zandarimaria 
Ambato Boeny. Nanomboka teo ny fanangonam-baovao rehetra hahafantarana an’ireo jiolahy. Niafara 
fisamborana Ben’ ny tanàna iray izany. Nisy vehivavy roa ihany koa anisan’ireo ahiahiana ho niray 
tamin’ ireo mpaka an-keriny. Nahazo fahafahana vonjimaika izy roa vavy ireo. 

«Tranga fahefatra nataon’ny zandarin’ Ambato Boeny tamin’ny famotsorana olona nalaina an-keriny 
nisy fandoavam-bola ity niseho tany Ankijabe ity. Nisy ihany koa ny fiaraha-mientana teo amin’ny 
sy ny fokonolona ary ny fianakaviana lasibatra », hoy ny avy amin’ny Zandarimariam-pirenena. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Fakana an-keriny vehivavy karana :: Naiditra am-ponja ny Ben’ny tanàna iray sy lehilahy sivy 
est apparu en premier sur […] 

