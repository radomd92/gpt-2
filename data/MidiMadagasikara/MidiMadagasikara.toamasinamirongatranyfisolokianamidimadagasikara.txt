TOAMASINA : MIRONGATRA NY FISOLOKIANA – MIDI MADAGASIKARA

Feno fitoriana eo anivon’ny polisy sy ny zandary. Raha ny fanazavan’ireo mpitandro ny filaminana 
toa misy fandraikiraikena ataon’ireo mpisoloky. Ny tranga voalohany dia ny fivarotana “sprinter” 
tsy misy afa-tsy amin’ny sary ihany. Io no entin’izy ireo amin’ireo olona kendreny sy haparitany 
tranon-kalam-pifandraisana. Maro no roboka. Raikitra ny adivarotra, dia misy ny fiarahana misotrosotro 
eo no manomboka ny resaka fampatoriana izay hifandraisan’ireto mpisoloky amin’ireo trano fandraisam-bahiny 
Vao resin-tory ireo olona mpividy dia alain’izy ireo ny vola eny aminy, ary milaza ny tsy mahalala 
inona na inona ilay trano fandraisam-bahiny aorian’izany. Ny tranga faharoa dia ireo mpivarotra 
manitra amin’ny fitondrana santionany. Raha raikitra ny adivarotra eo amin’ny mpividy sy ireto 
dia milaza ny tratran’ny fahasahiranana an-dàlana mandritra ny fitondrana ilay menaka manitra 
ireo, ka maka vola amin’ilay mpividy ary avy eo tsy mipoitra intsony. Misy ihany koa amin’ny tranga 
ireo milaza ho fianakaviana maro mamandrika trano fandraisam-bahiny. Milaza ny tra-doza an-dàlana 
izy ireo avy eo ka mangataka vola amin’ilay trano fandraisam-bahiny hamahana ny olana mianjady 
ireo, nefa avy eo tsy mipoitra. Resaka fandefasana vola amin’ny finday avokoa no ampiasaina amin’ireo 
roa farany ireto. 



Le contraire aurait étonné!!! 


















