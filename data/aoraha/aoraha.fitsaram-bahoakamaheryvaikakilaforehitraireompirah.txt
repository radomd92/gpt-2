FITSARAM-BAHOAKA MAHERY VAIKA :: KILA FOREHITRA IREO MPIRAHALAHY MPAMAKY TRANO SADY MPANOLANA • AORAHA

Tsy mety lefy ny fitsaram-bahoaka fa vao mainka mahery vaika hatrany aza. Roa lahy indray no tapitr’andro 
nodoran’ny andian’olona velona tany Fierenana Moramanga, tamin’ny 24 jolay lasa teo. Vaky trano 
herisetra ara-nofo no niampangan’ny fokonolona azy ireo. 

Tao amin’ny tokantrano iray no voalaza fa nanafika ireto dimy lahy. Naolan’ izy ireo ny ankizivavy 
14 taona, ny alin’ny 24 jolay. Mbola nangalatra vola enina hetsy ariary, takelaka fandraisana 
ilaina amin’ny famatsiana herinaratra, vatoaratra iray, gisa iray sy gony feno lamba, ihany koa 
ireo. 

Tsy nanaiky mora ireo fokonolona fa nifampiantso ka raikitra ny fanenjehana. Azo sambo-belona 
telo lahy. Fantatra, araka ny nampitain’ny loharanom-baovao fa mbola namaly sady nitsoaka indray 
roa lahy, izay mpirahalahy. Tra-tehaka fanidroany izy ireo. Teo no nampiharan’ ny fokonolona 
hatezerany satria nodorana velona ary tsy namelana raha tsy maty. 

Nobataina teo am-pandriana 

Leom-boananana amin’ ny afitsoky ny mpangalatra saika isak’alina ireo mponina ao amin’ity Kaominina 
ity ka niray hina hamaly ireo jiolahy. 

“Tamin’ny fanenjehana ny telo tamin’ireo jiolahy. Nizara ny fokonolona teo. Nisy ny mbola nanenjika 
roa lahy. Nanararaotra nitsoaka indray ny roa tamin’ireo efa tratra sady nanohitra ny fokonolona. 
nifanenjehana lasa lavitra indray izy ireo vao tratra”, hoy ny fanazavana avy amin’ny Kaomandin’ 
kaompanian’ny Zandari -maria any Moramanga, izay tonga any an-toerana, nanomboka omaly maraina. 

Fanazavana avy amin’ ny mponina any an-toerana indray no nahafantarana fa “noahiahian’ireo mponina 
tompon’antoka tamin’ ireo fanafihana mateti-pitranga isak’alina any an-toerana izy roa lahy 
Efa avy nigadra izy ireo. Nojerena tao an-tranony, tamin’ny marainan’ny 25 jolay. Mbola natory 
am-pandriana izy ireo no tonga ireo fokonolona nibata azy. Rehefa nosavaina ny tranon’izy ireo 
tratra tao ny gisa very. Nentina teny amin’ny kaominina izy ireo no nanohitra sady nanararaotra 
Teo no nitarika ny fahatezeran’ ireo mponina aty”. Ny fokonolona ihany no naka am-bavany azy roa lahy, araka ny fantatra. Nampitain’ny mponina any 
tamin’ny antso an-tariby, omaly, fa “ niaiky ho tompon’antoka tamin’ireo vaky trano isaky ny alina 
an-toerana sady nanonona ireo namany ihany koa izy roa lahy”. 

Nohamafisin’ny loharanom-baovao iray hafa ny maha mpirahalahy mpiray tampo an’ireto voalaza 
jiolahy namoy ny ainy. Vao nivoaka ny fonja tokoa, iray volana lasa izay, izy mirahalahy noho ny 
vaky trano ihany. Monina any Anosivola-Manakana, ao anatin’ny Kaominina Fierenana izy ireo. 
eo am-pelantanan’ny fianakaviany ny razana. Mandeha dia an-tongotra mandritra ny ora enina miala ao Amboasary- Gara no misy an’ity Kaominina 
ity. Ny 25 jolay vao tonga tany an-toerana ireo zandary avy any Amboasary-Gara. Tsy misy atahorana 
ny momba an’ilay lehilahy fahatelo azon’ny fokonolona sambo-belona, araka ny loharanom-baovao. 

“Ny fanoheran’ireo mpirahalahy efa tratra kanefa mbola nifandona tamin’ny fokonolona indray 
niafara tamin’ ny fahafatesan’izy ireo”, hoy ireo mponina any an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



