VOINA TETSY ISOTRY :: TAPAKA RANTSAN-TANANA ILAY VEHIVAVY NIRAIKITRA TAMIN'NY MILIN-KAZO • AORAHA

Nijininika ny ra tao amin’ny toerana iray misy milina fanatsofana hazo teny Isotry, omaly antoandro. 
tao ny vehivavy iray, manodidina ny dimy amby efapolo taona. Voalaza fa niraikitra teo amin’ny milina ny tanany ilany. Tapaka ny rantsan-tanany, ka telo tamin’ireo dimy 
fantatra fa bory tanteraka. Voatery noentina teny amin’ny hopitaly ity vehivavy niharan-doza. 

Nahazo antso ny sampana mpamonjy voina etsy Tsaralalàna, omaly tokony ho tamin’ny folo ora sy sasany 
noho ny loza niseho, teny Isotry. Vehivavy mihoson-dra no novantanin’izy ireo teny an-toerana. 



«Niraikitra teo amin’ny milina io vehivavy io. Voatery nampiasa fitaovana fisokirana vy izahay 
azy tao», araka ny fanazavana avy amin’ny sampana mpamonjy voina. Teo ihany dia nofantarina ny 
marina. 

Naka taim-bakona toy ny mahazatra, teny Isotry, ireto mpivady, avy eny Mahitsy. Nisitrika teo 
ny milin-kazo ilay renim-pianakaviana. Voasaringotra ny tariby ka nihodina ny milina. Notapahina haingana ny fitaovana saingy nihitsoka tao ny tanan’ilay vehivavy. Nanao ny fomba rehetra namonjena 
ny olona teo amin’ny manodidina. Nantsoina ihany koa ny mpamonjy voina. 

«Mbola nahatsiaro tena ilay vehivavy, tamin’ny fotoana nahatongavanay teny an-toerana, saingy 
ho efa reraka. Niboiboika ihany koa ny ra. Voalaza fa efa ho adiny iray teo ho eo no nampiraikitra 
teo amin’ny milina», hoy ihany ny teo anivon’ny sampana mpamonjy voina. Natao ny fikarakarana 
an’ilay niharam-boina teny an-toerana, mialoha ny nitondrana azy teny amin’ny hopitaly Joseph 
Andrianavalona. 









Enregistrer mon nom, mon e-mail et mon site web dans le navigateur pour mon prochain commentaire. 



