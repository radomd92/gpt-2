TOLIARA :  MANJAKA NY GABORARAKA SY KOTABA AMIN’IREO TOERAM-PISOTROAN-TOAKA SY KARAOKE – MIDI MADAGASIKARA

Toeram-pisotroana sy filanonana maro eto Toliara no tsy manaja intsony ny lalàna velona misy, 
mampitaraina ny mponina ny kotaba misy amin’ny alina, ary tsy isaky ny faran’ny herinando intsony 
Misy ireo manorina « bar » sy « karaoke » akaiky sekoly sy tobim-pahasalamana, ka tsy vitsy amin’ireo 
no mandefa zava-maneno mafy, mahasorena ny manodidina ka miteraka korontana sy ady saritaka matetika, 
ny tranga afak’omaly alina, satria rafitra ny totohondry teo amina raim-pianakaviana iray manana 
marary sy ny mpitantana “bar karaoke”. 

Miparitaka etsy sy eroa ny loto. Raha ny fanazavana azo dia niangavy an’ity tompon’ny trano filanonana 
mba hampitsahatra ny tabataba, ary mba tokony hatao amin’ny antonony ny zava-maneno, kanefa valin-teny 
avona sy fanimbazimbana no setrin’izany. Tezitra ity farany ka rafitra ny fifamaliana niafara 
fikasihan-tanana. Manginy fotsiny ny loto (pipy sy diky) miparitaka etsy sy eroa hita manodidina 
ireo toeram-pisotroana sy filanonana. Ny fanendahana sy sinto-mahery tsy lazaina intsony. Ny 
loza, dia hatramin’ny ankizy tsy ampy taona na lahy na vavy io, indrindra amin’izao fotoam-pialan-tsasatra 
dia afaka miditra mirevy sy manala azy malalaka ao, tsy misy bedy rehefa misy vola. Tokony handray 
hentitra amin’izay ny tompon’andraikitra mahefa mba hiverenan’ny filaminam-bahoaka, raha 
fanazavana azo hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

