VOASAMBOTRY NY POLISY TENY TANJOMBATO: TELO VAVY SAIKA HANONDRANA ANKIZY ANY ARABIA SAODITA | NEWSMADA

Par Taratra sur 17/10/2018 

Vehivavy telo, indray voasambotry ny polisy avy ao amin’ny “enquête spécialisée” Anosy noho ny 
fanondranana an-tsokosoko any ivelany, ny alarobia 10 sy zoma 12 oktobra 2018 tao Ambodifahatra 
sy Toamasina. Niainga avy amin’ny fikaroham-baovao nataon’ny polisy no nahafantarana fa misy 
mampiantrano tovovavy haondrana any Arabia Saodita ao Tanjombato. Nidina teny an-toerana avy 
ny polisy ka vehivavy telo no hita tao an-trano, ny roa amin’izy ireo no saika halefa an-tsokosoko 
ivelany. Nandritra ny fakana am-bavany ireo vehivavy ireo no nahalalana fa tambajotra goavana 
izy ireto. Misy ny mpikarakara ny taratasy, misy kosa ny mampiantrano ary misy ny mpanondrana ireo 
mankany ivelany. Araka ny fanazavan’ny polisy, mitentina 3 tapitrisa Ar eo ho eo ny vola takin’ireto 
olona ireto amin’ny tovovavy iray halefan’izy ireo. Mbola misy mpiray tsikombakomba hafa anatin’ity 
ity karohin’ny polisy. Natolotra ny fampanoavana, omaly kosa izy telo vavy voarohirohy ireto. 
fa sarotra ny fitadiavan’asa eto amintsika, saingy tsy mety fay amin’ireny olona iharan’ny herisetra 
mpampiasa azy any amin’ity tany Arabo ity, ny ankamaroan’ireo tovovavy sasany fa mbola mitady 
hivoahana hatrany . 



Les commentaires sont fermées. 

