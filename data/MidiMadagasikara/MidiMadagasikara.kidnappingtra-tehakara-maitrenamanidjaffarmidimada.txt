KIDNAPPING : TRA-TEHAKA RA-MAITRE, NAMAN’I DJAFFAR – MIDI MADAGASIKARA

Jiolahy raindahiny tanteraka amin’ny fakàna an-keriny teratany karàna, fantatra amin’ny anaram-bositra 
Ra-maitre, no voasambotry ny pôlisy misahana ny heloka bevava, teny amin’iny faritra Antaninarenina 
ny herinandro lasa teo. Araka ny fampitam-baovao azo avy amin’ny pôlisy dia isan’ny naman’i Djaffar, 
jiolahy efa kalaza amin’ny resaka « kidnapping » teto an-drenivohitra sy tany amin’ny faritra, 
efa migadra eny Tsiafahy ity Ra-maitre ity. « Nandritra ny fisamborana azy dia hita tany aminy ny 
Saholy vadin’i Djaffar. Ity farany izay mbola misazy eny Tsiafahy noho ny resaka fakana an-keriny 
ihany », hoy ny vaovao. Isan’ireo tompon’antoka tamin’ny fakàna an-keriny an’i Rafik Djafaraly, 
tranombarotra Conforama, nitranga efa ho roa taona lasa izay ity jiolahy ity, niaraka tamin’ireo 
namany hafa dia Giovani sy Damy Julio. Efa votsotra moa io karàna io, ary efa voasambotra ireto roalahy 
ireto, saingy mbola nokarohina fatratra kosa Ra-maitre, izay voalaza fa atidoha nikotrika sy 
ambadik’ilay fakàna an-keriny. Efa natolotra teny anivon’ny Fitsaràna ny raharaha ka nampidoboka 
roalahy voasambotra eny Tsiafahy. « Namoaka “delegation judiciaire” ny fitsarana hanohizana 
fikarohana ireo namany », hoy ny fampitam-baovao ka izao tra-tehaka izao Ra-maitre. Fantatra 
koa izao fa ity farany no « namely daka ilay zandary mpiambina ka naka ny basiny ». Fa ankoatra io raharaha 
io, dia voalaza ihany koa fa mbola misy raharaha fakàna an-keriny hafa sy maromaro mbola hanaovana 
ity olon-dratsy ity, raha ny fanazavàna azo hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

