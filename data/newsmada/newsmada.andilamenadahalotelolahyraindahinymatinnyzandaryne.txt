ANDILAMENA  : DAHALO TELO LAHY RAINDAHINY MATIN’NY ZANDARY | NEWSMADA

Par Taratra sur 21/02/2018 

Efa nokarohina ela! Matin’ny zandary ny dahalo telo lahy efa tena raindahiny tany Andilamena, 
alatsinainy lasa teo. Voalaza fa efa ela ny nikarohana azy ireo, ary izao tratra izao. Nisy anefa 
fifandonana ka niafara tamin’ny fahafatesan’ireto olon-dratsy ireto. Anisan’ny mafana amin’ny 
ihany koa ny any Andilamena. Mety hampihena ny asan-dahalo ny fahafatesan’izy ireto. 

Tsy mitsahatra ihany koa ny asan-dahalo any Ikalamavony any. Notafihin’ny dahalo nitondra basy 
tanàna any Manamisoa Ambatomainty, distrikan’Ikalamavony, ny herinandro lasa teo, ary very 
ny omby miisa 100. Nanao fanarahan-dia ny fokonolona. Nanenjika nanao fiambenana kizo ny zandary 
ireo nanenjika nanampy ny mpanara-dia avy ao aoriana ka votsotra teny amin’ireo dahalo ireo omby 
ary tafaverina amin’ny tompony. 

Nisehoana asan-dahalo ihany koa tany Ambondromamy, distrika Ambato Boeny, ny zoma lasa teo. Dahalo 
40 eo ho eo mitondra FC roa no nanafika tao an-toerana sady nangalatra omby no nandoro tanàna. Niezaka 
ny Jama sy ny fokonolona tamin’io alina io mandra-pahatonga ny zandary avy ao Ambondromamy. Voatifitra 
ny mpanara-dia iray ka maty. Trano 27 tafo niaraka tamin’ny sekoly no kilan’ny afo. 

Nanao ny fanarahan-dia sy ny fanakanana ny zandary niampy ny fokonolona. Misahana ny famotorana 
borigady Ambondromamy. 



Les commentaires sont fermées. 

