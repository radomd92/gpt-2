ASA SOA ACTION: NOHATSARAINA NY TRANOMBOKY MONISIPALY | NEWSMADA

Par Taratra sur 05/11/2019 

Tafiditra indrindra, ao anatin’ilay tetikasa ‘Rahabilit’Action », volavolain’ny mpianatry 
Inscae, mivondrona amin’ny fikambanana Asa soa Action, nisy ny fanavaozana nataon’izy ireo ny 
monisipaly Analakely. Vita, tamin’iny herinandro iny, ny fanavaozana ka notokanana tamin’ny 
ofisialy izany. Marihina, misy enina mianadahy izy ireo no miaraka mamolavola ity tetikasa ity 
misy ireo mpanohana sy mpiara-miombona antoka manampy azy ireo. Mitentina 2 tapitrisa ariary 
fanatsarana ka nohavaozina tamin’izany ny lokon’ny trano anatiny, ny fanamboarana ny vaky rehetra 
rindrina, ny fampitomboana ny hazavana tamin’ny alalan’ny jiro vaovao. Nodiovina sy namboarina 
ny tokotany teo ivelany sy ny zaridaina. Nambaran’ireto mpianatra ireto fa mihamihena ny taham-pahafahana 
ho an’ny ankizy malagasy, vokatry ny fihenan’ny famakiana boky. Isan’ny anton’ny tsy mamparisika 
ankizy sy tanora hamaky boky, ny fotodrafitrasa tsizarizary sy ny fivoaran’ny teknolojia. Izany 
anton’izao fandraisana andraikitra izao ary hiezaka hatrany ny fikambanana Asa soa Action, hitondra 
eo amin’ny sehatra rehetra. Tsiahivina, ity no andiany voalohany amin’ny tetikasa “Rehabilit’Action”. 







Les commentaires sont fermées. 

