FAMETRAHANA FILATSAHAN-KOFIDIANA :: MANAO RANOLAVA IREO KANDIDÀ HO FILOHAM-PIRENENA TONGA TENY AMIN’NY HCC • AORAHA

Tao anatin’ny iray andro monja dia nahatratra sivy ireo kandidà nanatitra ny antontan-taratasy 
kofidiany, teny amin’ny Fitsarana avo momba ny Lalàm-panorenana na Hcc, omaly. Nisy ireo namerin-taona 
efa kandidà tsy naharesy lahatra ny mpifidy tamin’ ny taona 2013 . Misy koa ireo olom-baovao tsy 
heno sy tsy hita tetsy sy teroa. 

Tafakatra valo amby roapolo, araka izany, ny isan’ireo kandidà vonjimaika mametraka ny antontan-taratasiny, 
Hifarana anio, ny fametrahana ny antontan-taratasy filatsahana hofidiana. 

Raha ny tokony ho izy dia mila mahafeno fepetra avokoa ireo kandidà nanatitra ny taratasiny teny 
Hcc ireto. Isan’ireo fepetra takiana amin’izy ireo ny fandoavana ny anto-bola mitentina dimampolo 
ariary. Haverina amin’ny tompony io vola io raha mahazo ny isam-bato folo isan-jato amin’ ny vato 
raha kely indrindra ilay mpi-latsaka hofidiana. Na izany na tsy izany, manana dimy andro ny Hcc 
tsirairay ny taratasin’ireo kandidà. Amin’ny alahady 26 aogositra no hivoaka ny lisitra ôfisialin’ireo 
ekena ny filatsahan-kofidiany. 



Tsy mbola fantatra ny laharan’ireo kandidà aorian’ io fivoahan’ny lisitra ôfisialy io. Araka 
tetiandro navoakan’ny Vaomieram-pirenena mahaleotena misahana ny fifidianana na ny Ceni dia 
hisy ny fanendrena ny solontenan’ ireo kandidà ao anatin’ny Ceni. Amin’ny 5 septambra no hatao 
antsapaka amin’izay laharan’ireo kandidà hisoratra amin’ny biletà tokana sy ny tabilao hisy 
peta-drindrina hisy ny sarin’ny kandidà tsirairay. 

Amin’ny 8 oktobra no hanomboka ny fampielezan- kevitra izay tsy mifarana raha tsy ny 6 novambra 
6 ora maraina. 

Momba ny Filoham-pirenena manokana izay nirotsaka ho isan’ireo kandidà dia ny 7 septambra ho avy izao izy no tsy maintsy mametra-pialana, araka ny voatondron’ny 
Ny filohan’ny Antenimierandoholona no hisolo toerana azy vonjimaika mandra-pahatonga ny Filoham-pirenena 
indray. 









Enregistrer mon nom, mon e-mail et mon site web dans le navigateur pour mon prochain commentaire. 



