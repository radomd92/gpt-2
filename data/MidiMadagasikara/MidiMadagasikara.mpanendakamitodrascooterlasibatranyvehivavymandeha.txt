MPANENDAKA MITODRA SCOOTER : LASIBATRA NY VEHIVAVY MANDEHA IRERY – MIDI MADAGASIKARA

Ny vehivavy mandeha irery no lasibatry ny mpanendaka mitondra Scooter amin’izao fotoana izao. 
sakeli-dàlana somary mivoaka kely ny arabe lehibe ireny no tena manao ny ataony ireo olon-dratsy. 
amin’ny faritra Ambohitrarahaba tamin’ny sabotsy lasa teo, vehivavy iray niaraka tamin’ny zanany 
no voaendaka raha nihazo ny làlana ho any Amboara. Ny filazan’ilay voaendaka, tsy nanampona inona 
inona mihitsy izy. Efa tsy lavitra ny trano halehany ity olona ity no mody nosongonany tamin’ny 
nentiny. Avy hatrany dia nilazany tsy hitabataba na hiantso vonjeo. Nampiany izany fa raha vao 
mahery eo dia maty. Noho ny tahotra, nomena azy ny vola sy ny finday. Raha vao azaon’ilay mpanendaka 
dia lasa nandeha izy. Ilay olona torakovitra tsy nahavita na niantso aza. Tsy sambany no nisy an’izany 
lalana io, herinandro maromaro lasa izay, vehivavy iray ihany koa no sendra an’ity mpanendaka 
Scooter ity. Kendrena tsara tsy nisy olona nandeha intsony ny lalana. Mody nanatona mora izy ary 
Tsy nanana ahiahy mihitsy ilay ramatoa. Rehefa nifanakaiky anefa dia norahonany ary nasainy nanome 
ny poketra teny aminy. Nangina ny lalana tamin’izay ary lavidavitra no nisy olona nandeha. Mbola 
ny tahotra ny ho faty ihany, nomena an’ilay jiolahy ny poketra nisy vola saika hatao karaman’olona 
tao aminy. 

Tsy teny Ambohitrarahaba ihany anefa no nisy tranga sahala amin’iao, fa araka ny vaovao fantatra 
eny Analamahitsy tsy lavitra ny fiangonana dia voalazan’ny olona fa misy izany bandy mitondra 
izany. Elakelatrano malalaka ilay izy. Mijanona sy mody mitelefonina ilay bandy. Raha lehilahy 
mandalo, tsy mihestika izy. Ireo vehivavy dia voalaza fa endahany. 

Amin’ireo fanendahana telo tanisaina ireo, eo anelanelan’ny 1 ora sy 2 ora eo no tena fanaovan’ity 
moto ity ny asa fanendahana. Moto miloka mainty misy vanditra mena, hoy ireo efa voa. 




















