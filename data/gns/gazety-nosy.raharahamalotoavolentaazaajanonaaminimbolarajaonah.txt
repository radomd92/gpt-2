RAHARAHA MALOTO AVO LENTA : AZA AJANONA AMIN’I MBOLA RAJAONAH NY FISAMBORANA

Miroso amin’ny fanadiobvana ny tanaàna ny fitondram-panjakana. Izany no fanamarihan’ny maro 
nisamborana an’ilay mpanondrana an-tsokosoko andramena antsoina hoe “Eddy Maminirina” teny 
ny alatsinainy teo. Nitohy tamin’ny fisamborana an’i Mbola Rajaonah omaly tolakandro tetsy Antsahabe 


Ny an’i Eddy Maminirina moa dia izay tontolon’ny fanondranana andramena izay no anton’ny fisamborana, 
efa an-taonany no namoahan’ny fitsarana didy fampisamborana (mandat d’arrêt) azy, fa nitsoaka 
ampitan’ny ranomasina, nilaza ho nitsabo tena izy. 

I Mbola Rajaonah indray dia ny kolikoly sy ny fanamparam-pahefana miharo fandikana ny lalàna famaizana 
tontolon’ny fandraharahana eny amin’ny fadin-tseranana no tena nampahalaza azy. Nampiteny 
moana mihitsy ny nafitsony nandritra ny fitondrana Rajaonarimmapianina, ary niaro azy mafy tamin’izay 
nataony i Voahangy Rajaonarimampianina. 

Dia tonga amin’ny fiteny Malagasy ny raharaha izao e! “Ela nitoratorahana ka nahavoa voamason’angatra”. 
farany tokoa ny zava-drehetra. 

Omaly no nosamborina i Mbola Rajaonah, ary azo antoka fa anio alakamisy ihany dia hiatrika ny mpitsara 
famotorana. 

Efa nisy moa, raha tsiahivina, ny dingana nataon’ny Bianco tamin’ny raharaha nanenjehana azy, 
efa nalefan’ny Bianco teny amin’ny fitsarana tamin’ny alalan’ny “Pôle anti-corruption” ny antontan-taratasy. 
fotoana somary nampangingina ity raharaha nanadihadiana an’i Mbola Rajaonah teny amin’ny Bianco 
ka nahavelom-panontaniana ny mpanara-baovao hoe “sanatriavin’ny vava ve dia ho nisy tompon’andraikitra 
tany ho any ?” Nanindry ny minisitra ny Fitsarana, Jacques Randrianasolo, tamin’ny fiandohan’ity 
ity fa “tsy misy raharahan-keloka havela mangina izany eto fa tsy maintsy handraisan’ny fitsarana 
avokoa”. Dia io nisamborana an’i Eddy Maminirina tamin’ny alatsinainy io sy ny nisamborana an’i 
Rajaonah omaly io ny tohin’ny resaka izany. 

Nahenoana ny anaran’i Mbola Rajaonah koa ny fifanarahana nifanaovan’ny fitondrana Rajaonarimampianina 
orin’asa “Ametis” izay nomena alalana handray ny haba avy amin’ireo vahiny tonga avy any ivelany 
eto Madagasikara. Volabe koa no mihodina avy amin’io haba raisin’ny orin’asa tsy miankina amin’ny 
“Ametis” io, ary azo antoka fa misy kopaka isasahana amin-dry Mbola Rajaonah tao, satria tsy misy 
fandrotsahana any amin’ny kitapom-bolam-panjakana ny haba voatango. 

Manara-maso ny ho fivoaran’izao fisamborana sy fakana ambavany mbamin’ny famotorana an’i Mbola 
izao ny maro. 

Etsy an-kilany, tsy vitsy ny mpanara-maso ny raharaham-pirenena no manamarina ka tsy olona roa, 
i Eddy Maminirina sy i Mbola Rajaonah, ihany no voarohirohy na voatonona tamin’ireny raharaha 
avo lenta teto ireny, toy ny fanondranana andramena sy fanodinkodinam-bolam-panjakana na kolikoly 
loenta, fa maromaro, raha ny tato anatin’ny 10 taona farany fotsiny. 

Takian’ny maro, noho izany, ny tsy hitsaharan’ny fandraisana fepetra araka ny lalàna amin’izay 
nahavanona nanao raharaha maloto teto. Voatonona, ohatra, ny anaran’i Claudine Razaimamonjy 
efa nisy namoaka ny fonjan’i Manjakan- 

driana nitanana azy, ry Jaona Elite, ry Solonandrasana Olivier, ry Ramparany Anthelme, Bekassy, 
Mathieu Rakotoarimanana Rajaonarimampianina…. Hatramin-dRavalomanana talohan’ny 2009 no 
nahitana porofo tany amin’ireo orin’asany, ny nanaovany fanondranana sy filalaovana ny andramena 
Nisy tamin’ireo tompon’andraiki-panjakana tao anatin’ny tetezamita koa no voatonona anarana, 
tsy ny fanondranana an-tsokosoko andramena iohany no tokony hiantefan’ny fandraisana fepetra 
ny lalàna atoa izao, hoy ny fanamarihan’ny maro, fa ireo nitsikombakomba tamin’ny harem-pirenena 
ka nanondrana izany na nanome alalana ny fanondranana izany tsy araka ny lalàna velona, toy ny volamena, 
vatosoa sarobidy, ny biby arovana, sy ny maro tsy ho voatanisa. 

Tena mahavelom-bolo ny maro aloha ny fandraisana fepetra toa izao fisamborana ny nihevi-tena 
tsy maty manota izao fa takian’ny betsaka koa raha tsy mitsahatra izany satria fanadiovana no atrehina 
ny fanarenam-pirenena miainga any ifotony no tarigetra, ka ndeha homena lanja ny fahendren’Andrianampoinimerina 
“na amboako na amboan’olona, rehefa vandana dia kary, satria ny fanjakako tsy ananako havana”. 



