ANTOHOMADINIKA : MPANENDAKA AMINA TAXI-BROUSSE MAROMARO VOASAMBOTRA – MIDI MADAGASIKARA

Matetika dia tsy hialàna olon-dratsy eny amin’ireny fiantsonan’ny taxi-brousse ireny. Mazava 
azy fa ireo olona avy miala na handeha hiditra fiara no tena ataon’izy ireo lasibatra. Ny alarobia 
teo dia mpanendaka dimy no voasambotra tetsy amin’ny fiantsonan’ny taxi-brousse-n’Ambatondrazaka 
Antohomadinika sy ny an’Ivato etsy Vasakaosy. Samy efa rain-dahiny amin’ny fanendahana avokoa 
zalahy ireto ary teo am-panaovana ny asa ratsiny no tra-tehaka. 

Raha ireto tetsy Antohomadinika ireto dia efa voamarik’ireo mponina eny ny fisian-dry zalahy 
ary efa nampandre avy hatrany pôlisin’ny kaomisarian’Isotry ireo nahita. Tamin’io fotoana io 
dia nihaodihaody teo amin’ny fiantsonan’ny fiara ireto roalahy, ary nahatily ny hazany manaraka. 
am-panarahana ity farany mihitsy izy no voapaingotr’ireo pôlisy. Marihana hoy ny vaovao fa ny 
amin’izy ireo efa mpanendaka hikoizana hatramin’izay ary tafatsoaka teo am-pelan-tanan’ny 
Raha ilay namany iray kosa dia efa gadralava noho ity resaka fanendahana ity. 

Fa ny tetsy Vasakaosy indray dia telolahy izy ireo no voasambotry ny pôlisy avy etsy Antaniavo. 
fangalarana ny entan’ireo mpandeha indray no tena angadin’izy telo ireto. Ny sasany mody mampiakatra 
entana eny ambony tafon’ny fiara, ny hafa indray efa mampidina. Tamin’io fotoana io dia tsy nanaiky 
mpandeha, izay very entana iray gony fa nandeha nametraka fitoriana avy hatrany. Nosamborina 
hatrany ilay iray, mody nampiakatra entana. Izy indray avy eo no nanoro ireo namany sasany. Nosamborina 
roalahy, izay gadralava ihany koa amin’ny resaka fangalarana. Mbola hita tany an-tranon’izy 
moa ny entana marobe efa nalain’izy ireo, ka mbola tsy namidin’izy ireo. Efa natolotra ny Fampanoavana 
dimy lahy ireo ary nadoboka am-ponja vonjimaika. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

