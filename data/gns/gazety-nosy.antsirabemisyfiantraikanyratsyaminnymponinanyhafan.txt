ANTSIRABE : MISY FIANTRAIKANY RATSY AMIN’NY MPONINA NY HAFANAM-BE

Herinandro mahery teo ho eo izay no efa tafiditra anaty hafanam-be Vakinankaratra. Raha ny nambaran’ny 
anivon’ny famantarana ny toetr’andro dia mahatratra eo amin’ny 30°C mahery ny faritra afovoan-tany 
anisany tafiditra anatin’izany Antsirabe. Tsy mahazatra ny mponina anefa ny miaina ao anatin’izany 
izany ka dia somary sahirana ny mponina eo amin’ny fiantrehana izany. 

Antsirabe izay fantatra fa faritra mangatsiaka sy malefaka raha amin’ny lafin’ny toetr’andro. 
tena manahirana anefa dia ny mponina izay zatra izany hatsiaka izany ka misy ireo tsy misotro rano 
intsony ka mampirongatra aretina maro samy hafa noho ny hafanana be loatra 

Omaly alarobia faha 30 oktobra 2019 dia vehivavy iray tokony ho efapolo taona eo ho eo no nihinjitra 
anaty taxibe iray. Raha ny fanazavana azo dia vao nifindra ny taxibe io ramatoa io no efa somary nitaraina 
nimenomenona amin’ny hafanana ka samy tsy nisy taitra ireo tao anaty fiara niaraka taminy satria 
nafana avokoa. Kanjo tampoka teo dia nihinjitra ilay ramatoa ary safotra tsy nahatsiaro tena. 
namonjy hôpitaly ny fiara izay nitondra azy kanjo tsy tana intsony moa ny ainy. Tsikaritra fa maro 
trangan’aretina ateraki’ity hafanam-be ity tato ato indrindra ho an’ny mponin’ny Vakinankaratra, 
ny fiakaran’ny tosi-dra ohatra. Manentana hatrany anefa ny mpitsabo mba hazoto hisotro rano na 
na mankaiza ary koa manao akanjo manify sy miezaka tsy mampiasa vatana be loatra ho fisorohana ny 
Efa miverina amin’ny laoniny rahateo ny rano eto Vakinankaratra na dia mbola tsy madio aza fa ahitana 
biby kely. Tsy tokony atao sakana tsy hisotroana rano anefa izany fa azo atao tsara ny mampangotraka 
ampangatsiahana izay vao sotroina. 





