MORONDAVA : SAIKA MAY NY ORINASA SUKOMA – MIDI MADAGASIKARA

Nisahotaka indray ny tao Morondava, omaly efa hariva tany amin’ny 5 ora tany ho any. Nisy afo nirehitra 
ny Sukoma, orinasa fanamboarana siramamy tany an-toerana,. Maro ny mpitandro filaminana miambina 
io amin’izao fotoana hanamboarana azy izao. Raha vao nahita ny afo ny rehetra, dia nifarimbona 
izay nandresena izany. Nandray anjara tamin’ny famonoana ny afo ny mpitandro filaminana nampian’ny 
any an-toerana. Ny loharanom-baovao no nahafantarana fa ny kirihitra manodidina no lasibatry 
afo, omaly io. Tsy tafapaka tany amin’ny faritry ny orinasa ny afo araka izany fa vetivety ihany 
voafehy. Tsy nisy nahasimbana, araka ny vaovao voaray ilay toerana. Tombanan’ny olona tany an-toerana, 
mety ho avy amin’ny fandorana baiboha manodidina ilay orinasa no niitatra ka izao saika nitera-doza 
Etsy an-daniny koa, mbola maro ireo fatim-by eo amin’ilay toerana izay be mpitsiriritra. Tsara 
anefa ny manodidina ka tsy nisy tafiditra ireo voalaza ho mpangalatra. Omaly hariva ihany moa dia 
nanokatra fanadihadiana ny mpitandro filaminana any an-toerana, ahafantarana marina ny amin’ity 
ity. Ho hita eo aorian’izany ny tena zavatra nisy marina. 




















