FIPOAHANA TENY AMIN’NY A&C IVATO  : “BAOMBA ARTIZANALY MITOVY AMIN’ILAY NIPOAKA TENY MAHAMASINA” | NEWSMADA

Par Taratra sur 03/11/2016 

Tsy mbola fantatra izay miketrika ny momba ilay baomba nipoaka teny Ivato afakomaly. Mitovy amin’ny 
teny Mahamasina, hono, izy ity. Nisy ny olona nohadihadina. 

Mandray an-tanana ny fanadihadiana momba ilay zavatra nipoaka teny amin’ny A&C Ivato, afakomaly, 
ho tamin’ny 8 ora alina, ny zandary sampana ady heloka bevava, eny Fiadanana. Araka ny vaovao farany, 
zandary fa baomba artizanaly iny nipoaka iny, ary mitovy tamin’ilay nipoaka teny Mahamasina ihany 
Voalaza fa nitovy tamin’ireo singa hita teny Mahamasina ireo hita teny an-toerana. Efa nisy ny 
nohenoin’ny zandary omaly, saingy tsy mbola nisy kosa ny fanazavana momba ity raharaha ity tamin’izany. 

Raha tsiahivina, nisy baomba artizanaly iray natsipin’olon-tsy fantatra, ka nipoaka ary nandratra 
roa izay mpiasa ao amin’ny A&C. Tovolahy iray 18 taona, naratra ny sandriny havia sy iray hafa 20 
izay ny lamosiny kosa no kiaka. 

Fantatra fa tamin’ny fotoana nandalovan’ny tompon’ity hotely lehibe ity, sady teo amin’ny toerana 
ny hotely mihitsy no nisy nanipy ilay baomba. Asa, mety izy no nokendrena? Mbola anatin’ny fanadihadiana 
ny zandary amin’izao fotoana izao. 

Toe-javatra mahalasa saina ihany amin’izao ankatoky ny fihaonamben’ny firenena mikambana ao 
frankofonia izao, izay hatao eto amintsika. Fampihorohoroana sa fampitandremana? Iza no tena 
amin’ny tranga toy izao, ary mety hisy vokany ve ny fanadihadiana ataon’ny zandary? 



Les commentaires sont fermées. 

