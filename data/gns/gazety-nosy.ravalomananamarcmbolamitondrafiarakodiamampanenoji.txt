RAVALOMANANA MARC : MBOLA MITONDRA FIARAKODIA MAMPANENO JIRO MENA

Natao hoan’iza ny lalàna no tsy najanona ny fiarakodia nitondra an’ingahy Ravalomanana Marc tamin’ny 
faha 16 febroary 2019 lasa teo. 

Voalaza fa tsy misy mahazo mitondra fiarakodia misy jiro mena na jiro maroloko, na koa mandefa jiro 
filazana fa maika ireo minisitra noho midina. Ny filohan’ny andrimpanjakana ihany, dia ny filohan’ny 
ny praiminisitra, ny filohan’ny Senat ary ny filohan’ny antenimierampirenena ihany no mahazo 
izany amin’izao fotoana izao araka ny didim-panjakana noraisin’ny filan-kevitrin’ny minisitra 
volana janoary 2019 iny. 

Nisy minisitra voasazy ny mpamily nitondra azy ary nahazo fampitandremana koa manampahefana 
anatiny noho izany. Tao anatin’ny tapa-bolana teo dia tsy nisy intsony ny fahitana izany teto Antananarivo. 
sabotsy faha 16 febroary 2019 teo dia gaga ny nahita rehetra fa ny fiarakodian’ingahy Ravalomanana 
izay filoham-pirenena teo aloha ary tsy lanim-bahoaka intsony tamin’ny fifidianana farany teo 
mbola nampiasa ireo jiro mena na maroloko ireny. Noheverin’ny olona fa handalo ingahy praiminisitra 
Christian teny Ambanidia tokony ho tamin’ny 10 ora sy fahefany maraina teo. Nampiasa ireo jiro 
ny fiara mialoha azy ary mbola nisy fiarakodia iray hafa koa nanaraka azy. Mandeha koa ny “klaxon” 
fiara mpisava làlana ity amin’izany ka nikisaka avokoa ny fiara nifanena taminy sy ny teo alohany. 
maninona hoy ny olona no tsy nosaziana ity fiara ity sy ny mpitondra azy ary ny olona entiny. Ingahy 
Marc no tao anatin’ilay fiara mainty tsy laitran’ny bala narovan’ireo fiara roa ireo. Ingahy Ravalomanana 
ve mbola filohan’ny andrimpanjakana ? Ny maha vadin’ny ben’ny tanànan’Antananarivo azy ve no 
tonga azy mandika lalàna toa izao satria azy ny tanàna? Sa efa ao ambon’ny lalàna ity filoham-pirenena 
aloha ity ka afaka manao izay tiany hatao ? 

Rehefa mivoaka ny tranony ingahy Hery Rajaonarimampianina filoha teo aloha dia tsy misy toa izao 
Toa izany koa ingahy Didier Ratsiraka. 

Inona no sazy hoan’ingahy Ravalomanana Marc amin’ireny fihetsika ataony ireny? Ho sahy handray 
ve ingahy Ntsay Christian amin’iny raharaha iny ka hampihatra ny làlana toa ny fisamborana olona 
amin’izao fotoana izao ireo ? Ambonin’ny lalàna ve ingahy Ravalomanana Marc ka sady tsy azo gadraina 
tsy azo samborina? Raha lany teo iny rangahy iny dia mbola zava-doza noho ny nataony tamin’ny taona 
no nataony raha izao fihetsiny izao. 



