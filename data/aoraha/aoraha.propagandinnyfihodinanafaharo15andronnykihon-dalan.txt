PROPAGANDIN’NY FIHODINANA FAHARO :: 15 ANDRON’NY KIHON-DALANA FARANY HAMPIZARA AN-DRAJOELINA SY RAVALOMANANA • AORAHA

Tsy maintsy hisy ny mpandresy, dia hisy ny ho resy! Manana dimy ambin’ny folo andro handresen-dahatra 
mpifidy ny kandidà Rajoelina Andry, laharana faha-13 ao amin’ny biletà tokana sy Ravalomanana 
laharana faha-25, manomboka anio ka hatramin’ny 18 desambra 2018 amin’ny 6 ora maraina. Nanatombo 
isam-bato azony taorian’ny fifidianana fihodinana voalohany, tamin’ny 7 novambra, ny kandidàn’ 
“IEM”. 

Fanamafisana ny fandaharanasan’ny tsirairay no hibahan-toerana mandritra izao fampielezan-kevitra 
Azo heverina ihany koa ny fakàna ny fon’ireo mpifidy nirona tamin’ny iray tamin’ireo kandidà efatra 
saingy tsy voatery hisy hanaraka ny toromarik’ireo kandidà nanapa-kevitra ny hiandany amin-dRajoelina 
na Ravalomanana Marc. 

Fanarenana ireo lesoka 

Tsy azo hadinoina ihany koa fa nisy 46% mahery kely tamin’ireo mpifidy voasoratra anarana tao anaty 
no tsy tonga nandatsa-bato tamin’iny fihodinana voalohany iny. Toy izany koa ny fivadihan’ireo 
tamin’ny vato fotsy sy tsy manan-kery. Tomba- tombana daholo anefa ireo. 

Raha ny endriky ny fampielezan-kevitra farany teo dia mbola nisongadina tamin’ny fomba niseraserany 
kandidà Rajoelina Andry, na tamin’ny famoriam-bahoaka izany na tamin’ny fandrakofana an’ireo 
maro nanerana ny Nosy. Isan’ny antony nahazoany fandresena tamin’ireo faritra maro ivelan’Antananarivo 
Nifanahantsahana kosa ny fifanandrinana teo amin’ity kandidà laharana faha-13 ity sy Ravalomanana 
teto amin’ny Faritra Analamanga. 

Fa tena andrasana amin’izao firosoana mankany amin’ny fihodinana faharoa amin’ny fifidianana 
amin’ny 19 desambra 2018 izao ny fanarenana an’ireo lesoka niteraka fanakianana samihafa, talohan’iny 
voalohany iny. Teo ny karatry ny mpifidy sy ny lisi-pifidianana. Tao koa ny fahataran’ny fisokafan’ 
birao fandatsaham-bato noho ny antony isan-karazany, toy ny ara-pitaovana. Ny lehibe indrindra 
fikatsahana fifidianana madio sy mangarahara ary eken’ny rehetra dia ny lafiny fikirakirana 
voka-pifidi- anana. Itambesaran’io adidy goavana io ny Vaomieram-pirenena mahaleo tena misahana 
fifidianana (Ceni). 

Mialoha ny faran’ny taona no fantatra fa hamoahan’ny Ceni ny vokatra feno vonjimaika. Mandra-pahatongan’izay 
haresaka ny fampielezan- kevitra. Miandrandra fifidianana ao anatin’ny fitoniana tokoa ny rehetra 
mba samy ho mendrika, na izay ho Filoha vaovao na izay resy amin’ity fifaninanana masina ity. 









Enregistrer mon nom, mon e-mail et mon site web dans le navigateur pour mon prochain commentaire. 



