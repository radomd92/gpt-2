RAHARAHA AMBALAVELONA TANY MIANDRIVAZO : VOAHELOKA HERINTAONA AN-TRANOMAIZINA SAZY MIHATRA NY KOHEN RIVOLALA | NEWSMADA

Par Taratra sur 22/01/2016 

Natao, omaly, ihany ny fitsarana ny kohen Rivolala, izay nampiahiahy ny maro ny mety hahavitany 
tsia. Voaheloka herintaona an-tranomaizina sazy mihatra ny lehilahy ary toy izany koa ny namany 
raha nahazo fahafahana madiodio ny roa hafa. Dimy lahy izy ireo no niatrika ny fitsarana izay voampanga 
ambalavelona sy famosaviana. 

Araka ny vaovao avy any Miandrivazo, ny maraina no tokony natao ny fitsarana, kanefa noho ny fihetsehana 
nahazo ny vavolombelona, voatery nahemotra ny fitsarana. Efa ny hariva vao nandeha indray izany, 
tany amin’ny 7 ora hariva tany ho any vao vita izany, ary izao namoahan’ny fitsarana didy fanamelohana 


Naterina any am-ponja avy hatrany ny kohen Rivolala sy ny namany roa lahy. Faly ihany ireo mpitory 
ray aman-dreny maro tao Miandrivazo naheno ny didim-pitsarana. Maro tamin’izy ireo nanahy fa 
afa-maina ity kohen ity. Anisan’ny nahalasa saina ny maro ny momba ny fiarany notanana tany an-toerana, 
nentina niakatra aty andrenivohitra. Teo no nampiahiahy ny rehetra, kanefa izao hita fa voasazy 
lehilahy. 

Ankizy maro tratran’ny ambavelona 

Ny volana novambra lasa teo nampalaza ny resaka ambalavelona tany Miandrovazo sy Morondava. Voalaza 
fa maro ireo ankizy tratran’izy io, indrindra ny tovovavy, tamin’izany. Nidina tany an-toerana 
kohen Rivolala sy ny namany tamin’izany, nilaza fa hamongotra io ambalavelona io. Nivadika anefa 
rasa fa izy ireo indray no voalaza fa mahatonga ny ambalavelona any an-toerana. Nosamborina izy 
saika niharan’ny fitsaram-bahoaka, saingy nilamina ihany avy oe. Nahitana ody sy tapakazo maro 
amin-dry Kohen ary izao niafara tamin’ny fanamelohana azy izao. Hijanona amin’izay ny resaka 
any Miandrivazo. 



Les commentaires sont fermées. 

