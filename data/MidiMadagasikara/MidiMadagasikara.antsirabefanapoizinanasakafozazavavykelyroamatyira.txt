ANTSIRABE : FANAPOIZINANA SAKAFO : ZAZAVAVY KELY ROA MATY, IRAY HAFA MBOLA  MIADY AMIN’NY FAHAFATESANA – MIDI MADAGASIKARA

Zava- doza indray no nitranga tao amin’ny kaominina Ambano, zaza roa mantsy no maty ary iray hafa 
miady amin’ny fahafatesana, vokatry ny fanapoizinana tsakafo. Mbola ao anatin’ny fanadihadiana 
ny mpitandro filaminana amin’izao fotoanaizao noho ity tranga iray nampalahelo niseho tao amin’ny 
Manampisoa kaominina Ambano ity. Maro mantsy ny resaka mandeha fa nomen-dreniny poizina no nahafaty 
zaza ireo, tsy mampitombina ny sain’ny mpanara- baovavao rahateo ny nahafantarana fa, efa nosamborin’ny 
filaminana ilay ramatoa hanaovana fanadihadiana. Ny Alatsinainy 20 febroary lasa teo no nisehoan’ity 
mampivarahontsana ity. Araka ny angom-baovao, dia fantatra fa mijaly am-panambadiana ilay ramatoa 
matetika no anaovan-drangahy toetra tsy zaka. Io Alatsinainy io, nifamaly izy mivady ary nilaza 
rangahy fa hisaraka tanteraka . Asa aloha na fifanandrifin-javatra no niseho, fa araka ny fantatra 
nilaza ilay ramatoa fa tsy maintsy ho faty izy efa-mianaka kely raha izany no miseho. Inona tokoa 
taorian’ny nanomezany mangahazo sy kafé ny zanany ny Alatsinainy hariva lasa teo dia maty teo noho 
ihany ny zanany roa vavy, dia ny vavimatoa tokony ho 12 taona eo ho eo, sy ny faravavy manodidina ny 
taona. Ilay vavievo kosa no mbola miady amin’ny fahafatesana hatramin’izao ora anoratana izao. 
dokotera mpitsabo fa tsy dia azo antoka loatra hatreto ny fahasalamany. Misafotofoto noho izany 
satria ao ny milaza fa ny reniny no nanome poizina azy noho ny famoizam-po, ao koa ny miteny fa mety 
tamin’ilay mangahazo no nitarika ny fahafatesana. Ny fanadihadiana no hahalalana ny tena marina, 
eo am-pelatanan’ny polisy rahateo ny raharaha. Voalaza fa hatramin’izao, dia tsy mbola hita kosa 
nanjavonan’ilay rangahy rain’ireo zaza ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

