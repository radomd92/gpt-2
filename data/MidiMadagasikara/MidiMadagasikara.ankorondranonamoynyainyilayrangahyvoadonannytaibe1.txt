ANKORONDRANO : NAMOY NY AINY ILAY RANGAHY VOADONAN’NY TAXIBE 194 – MIDI MADAGASIKARA

Tsy tana intsony ny ain’ilay rangahy voadonan’ny taxibe 194, ny alin’ny alarobia teo, teny amin’iny 
Ankorondrano iny. Nezahina nentina teny amin’ny toeram-pitsaboana ny tenany saingy, indrisy 
tsy avotra intsony noho ny habetsaky ny rà very. Raha tsiahivina, dia handeha hiampita ary tao anatin’ny 
natokana ho an’izany izy no nodonin’ny fiara taxibe 194, izay tsy nahalala ny hijanona akory. Nipitika 
voa mafy teo amin’ny lohany ary tapaka ny tanan’ity rangahy 50 mahery ity tamin’io fotoana io. Nandositra 
hatrany kosa ny mpamilin’ilay fiara nandona, tahotry ny mety hifaharan’ny hatezeram-bahoaka 
an-toerana. Araka ny fanazavana nomen’ny pôlisy misahana ny lozam-pifamoivoizana dia nandeha 
biraon’ny pôlisy avy hatrany izy. Voatazona eny Tsaralalàna atao fanadihadiana moa amin’izao 
izao ity mpamily nahavanon-doza ity. Anio kosa no fantatra fa hatolotra ny Fampanoavana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

