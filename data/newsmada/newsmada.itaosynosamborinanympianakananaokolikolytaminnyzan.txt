ITAOSY : NOSAMBORINA NY MPIANAKA NANAO KOLIKOLY TAMIN’NY ZANDARY | NEWSMADA

Par Taratra sur 05/01/2018 

Mba hafa indray ity! Lehilahy roa mpianaka no tafiditra am-ponja vonjimaika noho ny finiavana 
kolikoly tamin’ireo zandary miasa ao amin’ny borigady Itaosy, ny 31 desambra lasa teo. Nogiazana 
vola 190.000 Ar nandraviraviany ny kaomandin’ny borigady. 

Araka ny fanazavana, nisy ny fahatraran’ny zandary lehilahy iray talohan’io noho ny raharaha 
mitam-piadiana, fitazonana sy fivarotana zava-mahadomelina. “Tonga teny amin’ny zandary nitady 
kaomandin’ny borigady (CB) ny rainy sy ny rahalahin’ilay voasambotra. Nangataka fihaonana tamin’io 
io izy ireo ka noraisiny ary namoaka ny vola mba hamotsorana ilay zanany voatazona atao famotorana”, 
ny zandary. 

Tsy nisalasala ny kaomandin’ny borigady Itaosy fa niantso olona iray nanao vavolombelona ka notànana 
hatrany ireo olona roa ireo noho ny kolikoly ary nisaina sy noraisina ny laharan’ireo vola ireo 
hatao porofo nentina naseho teo anatrehan’ny fampanoavana. 

Natolotra ny fampanoavana izy mianaka ireo ny 2 janoary teo, ary naiditra am-ponja vonjimaika 
Antanimora miandry ny fitsarana azy. 

“Manentana ny zandary fa efa misy ny fanatsarana fomba fiasa natombok’izy ireo ary misy ny ezaka 
izany amin’ny heriny rehetra sy amin’ny fomba rehetra. Fampitandremana ho an’ireo izay mbola 
ny haka fanahy ireo zandary efa miezaka ny hanao tsara ny asany ity tranga ity”, hoy izy ireo. 





Les commentaires sont fermées. 

