TSY FANDRIAMPAHALEMANA  : AZO ANTSOINA AVY HATRANY NY 117 | NEWSMADA

Par Taratra sur 14/07/2017 

Notontosaina, omaly teny amin’ny minisiteran’ny Filaminam-bahoaka Anosy ny fanaovan-tsonia 
eo amin’ny minisiteran’ny Filaminam-bahoaka sy ny orinasam-pifandraisana Orange Madagascar 
ny fametrahana laharana maimaimpoana antso vonjy taitra 117. Miaraka amin’ny fanomezana poste 
SAGEM miisa 42 sy finday miisa 78 miaraka amin’ny puce orange miisa 120 ampiasana ity laharana vaovao 
ity. Mitentina 24 tapitrisa Ar ny tentimbidin’ireto fitaovana nomen’ny Orange Madagascar ho 
polisim-pirenena ireto. Tonga nanolotra ireo fitaovana ireto ny tale jeneralin’ny Orange Madagascar, 
Degland. Nandray izany kosa ny minisitry ny Filaminam-bahoaka, ny Contrôleur général de police, 
Mamy Jean Jacques izay nanamafy fa tafiditra amin’ny ady amin’ny tsy fandriampahalemana izao 
izao. Haparitaka amin’ny kaomisaria isaky ny distrika manerana an’i Madagasikara ireto fitaovana 
araka ny fanazavan’ny minisitra. Na aiza na aiza toerana hiantsoan’ny olona io laharana 117 io 
an’izay mila famonjena, ny kaomisaria manakaiky azy no mandray ny antso. Miavaka amin’ilay laharaha 
nampiasaina teto an-drenivohitra ity laharaha vaovao 117 ity. 



Les commentaires sont fermées. 

