ANJANAHARY, AMBATOMAINTY : MIAINGA INDRAY NY FANGALARANA « JANTE » – MIDI MADAGASIKARA

Raha ny “parebrise” sy ny “batterie” teo aloha teo no lasibatr’ireo tontakely, amin’ireo fiara 
mijanona eny amin’ny sisin-dalana, eny fa na hatramin’ireo anaty garazy sy faritra mihidy aza, 
fotoana izao, ireo “jante” vita amin’ny “aluminium” indray no alain’ireo olon-dratsy. Amin’ny 
ireto olon-dratsy ireto no manatanteraka ny asa ratsiny, ary angamba, araka ny filazan’ireo efa 
halatra ity dia mety manao andiany maromaro eo ry zalahy. Tsy vitan’izay fa toa manana fitaovana 
tokoa entin’izy ireo mantanteraka ny asa ratsiny. Tsy misy mahita, tsy misy mahare fa ny maraina 
valaketraka ireo tratra, tsy hita intsony ny nalehan’ny kodiarana. Misy sasany amin’izy ireo 
nalain’ireo mpangalatra hatramin’ireo vy kojakoja samihafa eo amin’ny kodiarana. Eny amin’iny 
Manjakaray, Anjanahary sy Ambatomainty iny aloha, hatreto raha ny fantatra, no tena lasibatra 
asan-jiolahy ity indray. Ary efa maromaro ihany ireo tompona fiara no mitaraina fatratra amin’iny 
olon-dratsy, sy miantso ny tompon’andraikitra hijery akaiky ity tranga ity. 



