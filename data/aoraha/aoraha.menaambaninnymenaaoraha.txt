MENA AMBANIN’NY MENA • AORAHA

Volana vitsy izao no nampiharana ny toromariky ny Praiminisitra Ntsay Christian mba hanovana 
takelaka mitondra ny laharana fiaram-panjakana hiloko ho menamena. Arofanina amin’ny fihoaram-pefy 
fanararaotana samihafa no isan’ny noeritreretina tamin’izy ity, nefa vao mainka manamafy izany 
ity takelaka mena ity. Velon-taraina ireo mpitandro filaminana sasany eto an-drenivohitra miahy 
fifamoivoizana fa be vava sy be famaliana ary mahasahy manambanimbany mihitsy ireo mpamily na 
sasany mitondra ireny fiara mitondra ny takelaka mena ireny. Tsaratsara kokoa noho izany ampanasoniavina 
izay mpamilim-panjakana na mpiasam-panjakana mitondra fiaram-panjakana hamatorana azy ireo 
fandikan-dalàna, toy ny fitondrana entana voarara, na fanivaivana mpitandro filaminana, na 
fiara ao anaty hamamoana ataon’ny sasany amin’izy ireo. Iaraha-mahita fa tsy mbola foana ny fomban-drazan’ny 
Malagasy sasany sy ny havany, na ny manodidina azy amin’ny fampiharana ny mena ambanin’ny mena, 
amin’izao fampiasantsika ny takelaka mena an’ny fiaram-panjakana izao. 









Enregistrer mon nom, mon e-mail et mon site web dans le navigateur pour mon prochain commentaire. 



