FIBATANA FONJAMBY :: TSARA TOERANA AMIN’NY LALAO OLYMPIKA 2020 I ROSINA SY ERIC • AORAHA

Nahazo isa tsara tamin’ny fiadiana ny tompondakan’i Afrika i Eric Herman Andriantsitohaina sy 
Randafiarison. “Efa any amin’ny Lalao Olympika 2020, hatao any Tokyo (Japon), ny tongotra ilan’ireto 
malagasy ireto. Anisan’ny nahazoan’izy ireo izany ny fandrombahana ireo medaly volamena telo 
tany Ejypta. Mbola mila mahazo medaly amin’ny fifaninanana iraisam-pirenena efatra anefa vao 
hahazo ilay tapakila amin’izany lalao izany izy ireo”, araka ny fanazavan-dRandriamanarivo 
filohan’ny Fede­rasiona malagasin’ny fibatana fonjamby. 

Manosika ary mankahery hatrany ireo atleta ny minisi­teran’ny Tanora sy ny fanatanjahantena 
ny Federasiona. “Isaorana ny Federasiona sy ny mpanazatra noho ny fanomanana ireo atleta ireo 
nahafahana nahazoana ny vokatra tsara. Izahay ao amin’ny minisitera ihany koa tsy hanao ambanin-javatra 
fanohanana azy ireo. Anisan’izany ny andefasana azy ireo iray volana any Shina”, hoy Rakotozafy 
tale jeneralin’ny Fanatanjahantena. Nanolotra vola mitentina enina hetsy ariary ho an’ireo 
nahazo medaly tamin’izany fiadiana ny tompondakan’i Afrika izany, ihany koa ny Federasiona, 
teny amin’ny foiben’ny Komity Olympika Malagasy, Ivandry. 











Enregistrer mon nom, mon e-mail et mon site web dans le navigateur pour mon prochain commentaire. 



