« RAHARAHA RAZAIMAMONJY CLAUDINE »: NIDOBOKA AM-PONJA NY IRAY, ROA HAFA NAHAZO LP | NEWSMADA

Par Taratra sur 26/07/2017 

Nisesy ny fampidirana am-ponja. Niakatra tetsy amin’ny Fitsarana misahana ny ady amin’ny kolikoly 
67 ha, omaly, ny tohin’ny « Raharaha Razaimamonjy Claudine ». Naiditra am-ponja vonjimaika (MD) 
iray amin’ireo telo nanaovana famotorana, anisan’ireo nosamborin’ny Bianco. Anisan’ny mpiray 
sy nahatonga an-dRazaimamonjy Claudine, ho MD hatramin’izao any Manjakandriana io iray nalefa 
Antanimora, omaly io. 

Etsy andaniny, nahazo fahafahana vonjimaika (LP) kosa ny roa hafa ka anisan’izany ny ben’ny Tanàna, 
any amin’ny kaominin’Ialanindro, faritra Matsiatra Ambony. 

Ankoatra izany, efa naiditra am-ponja vonjimaika (MD), afakomaly, kosa ilay tale iray eo anivon’ny 
Fitsinjaram-pahefana rehefa avy nohadihadiana sy nofotorana teny amin’ny Bianco ary nitohy 
amin’ny CPAC 67 ha. Anisan’ny tompon’andraikitra amin’ny fanapahan-kevitra farany momba ireo 
fanampiana tokony ho an’ny kaominina io tale io ary anisan’ny mpiray tendro koa amin-dRazaimamonjy 


Tsy ho MD fa hampiakarina fitsarana 

Hatreto aloha izany, roa ireo MD, ankoatra an-dRazaimamonjy Claudine efa nialoha lalana azy ireo, 
ity fanodinkodinam-bola tokony hanampiana ny kaominina ity. 

Tsy voafaritra mazava anefa na anisan’ireo antontan-taratasy efatra mbola miandry io mpandraharaha 
na tsia ireo vita ireto hatreto. Maromaro rahateo ireo kaominina nahitana fanodinkodinam-bola 
tsy mazava momba ny tsenam-baro-panjakana. Na izany aza, anisan’ny andrasan’ny maro ny hiakaran’ny 
rehetra eny amin’ny fitsarana amin’izay na ny ampahany koa aza mba hahitana ny ho tohiny sy ny marina… 
tsy hijanona ho MD hatramin’ny rahoviana ity resaka volam-bahoaka voahodinkodina ity. 



Les commentaires sont fermées. 

