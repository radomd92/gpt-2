FIPARITAHAN’NY FITAOVAM-PIADIANA :: SARONA IREO BASY MAHERY VAIKA VALO AMBY SIVIFOLO • AORAHA

Basy miisa valo amby sivifolo fitondra amin’ny tany miady, tsy azon’ny sivily ampiasaina, no tra-tehaky 
zandarimaria teny amin’ny jiolahy, tamin’ity taona ity. Iray amin’ireo ihany no fantatra ny niaviany, 
ny nivohitra nandritra ny fihaonan’ireo lehiben’ny Zandarimaria mane­rana ny Nosy, teny amin’ny 
malalaky ny Mada Espace, eny By-pass, omaly. 

Nanome baiko tsy maintsy hananganana haingana ny vaomiera manokana hikaroka ny niavian’ireo 
ireo ny jeneraly Ravalomanana Richard, Sekreteram-panjakana miadidy ny Zandarimaria (Seg) 
ireo lehiben’ny zandarimaria rehetra. “Efa nisy fanapahan-kevitra nanangana an’io vaomiera 
io. Hatreto anefa dia iray tamin’ ireo basy fampiasa amin’ny tany miady natokana ho an’ny miaramila 
valo amby sivifolo ihany no fantatra hoe avy amin’ny Capsat no nivoahany. Raha izao no mitohy dia 
ho faty manota ireo izay tompon’antoka tamin’ny fiparitahan’ ireny fitaovam-piadiana ho tonga 
am-pelantanan’ny jiolahy ireny”, hoy ny Seg. 









Enregistrer mon nom, mon e-mail et mon site web dans le navigateur pour mon prochain commentaire. 



