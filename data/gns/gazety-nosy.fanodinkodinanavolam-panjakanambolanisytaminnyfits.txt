FANODINKODINANA VOLAM-PANJAKANA : MBOLA NISY TAMIN’NY FITSIDIHAN’NY PAPA FRANÇOIS TETO?

Ny fiangonana katolika sy ny fanjakana Malagasy no niara-niombona antoka tamin’ny fampahombiazana 
fitsidihan’ny Ray Masina François teto Madagasikara teo. Ny fiangonana katolika moa dia nifandray 
tamin’ny foibeny any Raoma, ka nifanome tanana izy ireo tamin’izay anjara-tandrify ny fiangonana 
raharaha iny. Ny fitondram-panjakana Malagasy kosa dia tompon’antoka tamin’ny fiantohana ny fandraisana 
Ray Masina teto satria ankoatry ny maha-filohan’ny fiangonana katolika maneran-tany azy dia 
ao Vatikana koa izy. 

Amin’ny fotoana toa ireny moa dia mihetsika araka izay tratra mba hampisongadinana ny fahaiza-manao 
ny hakingany mametraka ny lamina mbamin’ny fepetra takian’ny aro fenitra sy ny lenta maha-fitsidihana 
ofisialy ny filohampanjakana toa ireny ny tompon’andraikitra eto amintsika. Mahazatra ny tompon’andraikitra 
koa ny manararaotra satria misy ny fahefam-panjakana ahafahana mikitika volam-panjakana, dia 
ny fanarahan-davahana ho an’izay manana andraikitra isan’ambaratonga, maramara fisainana. 

Sarotra aloha ny hino fa tena anjely ny tompon’andraikitra rehetra tamin’ny fampanajana ny lalàna 
ny fahamarinana tamin’iny asa goavana iny. 

Manomboka mivoaka àry ankehitriny ny fitakiana etsy sy eroa fa misy amin’ireo mpiantoka asa no 
mbola naharay ny anjara-volany avy amin’ny fanjakana. Misy koa ny mpiasampanjakana izay nanatanteraka 
asa nampiantsorohana azy, izay nisy sora-bola manokana, no tsy mbola nisitraka ny anjarany. 

Toa tandra vadin-koditra amin’ny resa-bolam-panjakana izany, raha mandinika isika. Izany hoe 
voaloa ara-potoana matetika ny anjara-zon’izay tokony hisitraka vola avy amin’ny fanjakana. Ny fanamarihana re aloha dia tsy ny avy ao amin’ny ministeran’ny vola no tsy nahavita nanefa araka 
tokony ho izy ny asany fa tompon’andraiki-panjakana hafa amin’ny rafi-panjakana hafa no toa nanao 
nanodina ny vola efa natokana ho an’iny fandraisana ny Ray Masina François iny. Ny vola fanampiana 
any ivelany izay enti-mamatsy tetik’asa iray manokana, toa iny fitsidihan’ny Ray Masina François 
iny moa, raha ny fantatra, dia tsy miditra loatra amin’ny tontolo mahazatra momba ny fitantanam-bolam-panjakana, 
ireny matetika no irika araraotin’ny sasany hanodinkodinana azy. Manantena ny maro fa hisy ny fitrandrahana sy fanadihadiana ny tontolon’ny fitantanam-bola tamin’iny 
nandraisan’ny firenena Malagasy ny Ray Masina François teto Madagasikara iny, ka hampiharan’ny 
ny “soatoavin’ny mangarahara”. 



