FANDAMINANA AN’ANTANANARIVO :: NOESORINA IREO MPIVAROTRA TAFIDITRA AO ANATY ARABE • AORAHA

Mitohy ny hetsika fandaminana ny tanànan’Anta-nanarivo renivohitra. Noesorina avokoa ireo 
tafiditra amin’ny arabe teny Soarano hatrany amin’ny tetezan’i Behoririka, omaly. 

Ny avy ao amin’ny Boriboritany fahatelo sy ny mpiasan’ ny Kaominina Antananarivo renivohitra 
ary ny pôlisy monisipaly no nanao izany fandaminana izany. “Mba hitsinjovana ireo fiara sy ny mpandeha 
no anton’izao hetsika izao. Hita tato ho ato fa miditra eny amin’ ny arabe indray ireo mpivarotra 
maro ireo mbola mandoto ny tanàna”, araka ny fanazavan’ny delegen’ny Boribori-tany fahatelo, 
Andriamamonjisoa. Nandray fepetra mivantana amin’ireo mpivarotra ny CUA. “Raha mbola misy ny 
manaraka ny fepetra dia hisy ny fandraofana ny entana sy ny fitaovana rehetra. Tsy ho tafaverina 
mpivarotra intsony anefa izany”, araka ny fanamafisany. 

“Efa nifanaraka tamin’ireo mpivarotra ireo ihany izahay teo aloha amin’ny hizaràna ny “trottoir” 
azy sy ny mpandeha an-tongotra. Tsy nanaraka izany fandaminana izany anefa izy ireo, ka tsy maintsy 
ny lalàna izahay”, hoy hatrany ny nambarany. 

Efa misy ihany koa ireo “agent-n’ny tsena” miandry ny mpivarotra tsy manara-dalàna. Nisy ny fampahafantarana 
fampitandremana izay nataon’ireo tompon’andraikitra avy ao amin’ny CUA talohan’izao hetsika 
Mbola hitohy sy hihamafy hatrany ny hetsika fanalàna mpivarotra tsy ara-dalàna eto an-drenivohitra, 
ny eny Andravoahangy sy Ankazomanga ary amin’ny Boriboritany fahenina, araka ny fanazavana hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



