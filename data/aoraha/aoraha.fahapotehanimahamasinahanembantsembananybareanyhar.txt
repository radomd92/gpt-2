FAHAPOTEHAN’I MAHAMASINA :: HANEMBANTSEMBANA NY BAREA NY HARATSIN’NY KIANJA • AORAHA

Ahiana tsy hitondra tombony ho an’ny Barean’i Madaga­sikara ny fandraisana ny lalao mandroso 
amin’ny taniny noho ny haratsian’ny kianjaben’i Mahamasina, izay hihaonana amin’i Etiopia amin’ny 
ho avy izao. Miharihary, noho ny tsy fito­viam-pijery amin’ny lafiny fampandrosoana ny fanatanjahantena, 
haratsian’ity kianja monisipaly ity. Zary vato misakana amin’ny fikojakojana sy fanamboarana 
fotodrafitrasa io ny ekipan’ny kaominina Antananarivo renivohitra(CUA) ankehitriny. Manaporofo 
ny filazan’izy ireo ny tsy mbola maha laharam-pahamehana ny fanavaozana ny kianjaben’i Mahamasina, 
fampanantenana nataon’ny fitondram-panja­kana rehefa avy namiratra tamin’ ny CAN tany Ejipta 
Barea. 

Efa tamin’ny taona 1999 no tokony nasiam-panavao­zana ny kianjaben’i Maha­masina. Nisedra fandavana 
amin’ny mpiadidy ny tanàna tamin’izany fotoana anefa io fandaharanasa io. Vao volana vitsy izay 
nanaovan’ny ekipan’ny CUA amperinasa resabe momba an’ilay helikôptera nisidina tetsy Mahamasina, 
nanehoan’izy ireo ny tsy fankasi­trahany ny fanomezan-tanan’ ny fanjakana amin’ny fanamboarana 
kianja, eny fa na dia tsy ny momba an’i Maha­masina velively aza no anton-dian’ilay angidimby. 



Zara fa voakitika ity hany kianja lehibe andraisana lalao iraisam-pirenena eto Madagasikara 
tamin’ny fitantanan’ny ben’ny tanàna Lalao Ravalomanana sy ny ekipany, toa an-dRandriama­sinoro 
Ny Rina, izay sekretera jeneralin’ny CUA, talohan’izao maha kandidà ho ben’ny tanànan’Antananarivo 
azy izao. Vao mainka potika tanteraka ny kianja. Manginy fotsiny ny faharatsian’ireo fotodrafitrasa, 
ny trano fivoahana sy ny efitrano natokana ho an’ireo mpilalao. 

Ahiana hiantraika amin’ ny herijikam-pahombiazan’ ny ekipam-pirenena malagasy, amin’izao 
hatao mano­lo­ana an’i Etiopia amin’ny sabotsy izao, io tsy firaharahana ny fotodrafitrasam-panatanjahantena 
an-drenivohitra io. Mpilalao efa zatra kianja manara-penitra ny ankamaroan’ireo mpila ravinahitra, 
mandrafitra ny Barea. Tokony ho nanana tombony betsaka isika amin’ny fizarana ny toetry ny kianja, 
mety hitovy fahasahiranana amin-dry zareo etiopiana ihany. 

Etsy ankilany, hanampy trotraka ny vinavinan’ny mety ho toetr’andro. “Tombanana hanorambe amin’ny 
ho avy izao”, hoy Ratovoari­soa Lovandrainy, teknisiana avy amin’ny sampana famanta­rana ny 
ho toetry ny andro. 

Omaly vao tena nanomboka nizatra ny kianjaben’i Mahamasina ny Barean’i Madagasikara. Maro tamin’ 
mpilalao no tsikaritra ho sahirankirana, na dia amin’ny fifehezana ny fitonton’ny baolina fotsiny 
“Miezaka ihany izahay ny hametraka fomba filalao amin’ity kianja ity”, hoy fotsiny i Nicolas Dupuis, 
ny Barea. 









Enregistrer mon nom, mon e-mail et mon site web dans le navigateur pour mon prochain commentaire. 



