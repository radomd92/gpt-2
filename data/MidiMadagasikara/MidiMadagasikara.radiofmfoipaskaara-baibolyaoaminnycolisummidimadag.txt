RADIO FMFOI : PASKA ARA-BAIBOLY AO AMIN’NY COLISÉUM – MIDI MADAGASIKARA

Mankalaza ny faha-20 taonany ny radio ara-pilazantsara FMFOIizay miara-miasa amin’ny Pasitera 
azy. Isan’ny antom-pisian’ity onjam-peo ity ny fitoriana filazantsara, ka ankehitriny dia miezaka 
ny fitaovam-pifandraisana rehetra izy mba hahazoana ny tanjona. Isan’izany ny televiziona sy 
fitaovan-tserasera hafa. Mifandraika amin’ny fankalazana ny hetsika Paska izay hotontosaina 
amin’ny Coliséum ny 22, 23 ary 29 martsa ho avy izao. Paska ara-baiboly no hiantsoana azy ka sady 
izany no ara-malagasy, araka ny fanisana ny andro, raha ny fanazavan’ny Pasitera Benjamina. Tamin’ity 
ity dia nisy ny « caravane évangélique » izay nitety faritra maro teto Antananarivo ary nitory ny 
sy nampahafantatra ny momba io hetsika ao amin’ny Coliséum io. Ny tanjona tamin’izany dia ny hamaly 
hetahetan’ny mpihaino sy ny fanirian’izy ireo hoentina am-bavaka mivantana eo amin’ny toerana 
azy, na an-kalamanjana izany na ao an-tokantrano. Maro ny olona nandray fahasoavana tamin’izany, 
araka ny fanazavan’ny mpitari-piangonana hatrany. Fanovana ny sosialim-bahoaka, fampitsaharana 
fanaintainana sy izay mety ho tomany na karazana sakana tsy ahafahan’ny olona mandroso, ireo no 
tanjon’ny fiangonana. Mizara lohahevitra maromaro ny hatao amin’ny Coliséum ka ny 22 martsa dia 
fanasitranana, 23 dia fandravàna ny asan’ny ratsy ary ny 29 dia ny fitahiana. 




















