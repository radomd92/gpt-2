FITSIDIHAN’NY PAPA FRANSOA :: MARO IREO LALANA HO TAPAKA AMIN’NY FIFAMOIVOIZANA ETO AN-DRENIVOHITRA • AORAHA

Ho voaelingelina ny fifamoivoizana eto an-drenivo­hitra, mandritra ny andro vitsivitsy hitsidihan’ny 
Fransoa eto Madagasikara, manomboka ny zoma 6 septambra ka hatramin’ny talata 10 septambra ho 
izao. Betsaka ireo lalana ho tapaka tontolo andro mihitsy, araka ny didim-pitondrana navoakan’ny 
omaly. 

“Amin’ny maha Filoham-panjakana ny Papa Fransoa dia manan-jo feno hisitraka ny zon’ny Filoham-panjakana 
araka ny voalazan’ny lalàna iraisam-pirenena izy. Noho izany, horaisina ny fepetra rehetra mifanaraka 
mba tsy hisy fano­hintohinana ny fitsidihana hataon’io olona manan-kaja ambony io”, hoy Rakotomanga 
talen’ny serasera sy ny fifandraisana eo anivon’ny Fiadidiana ny Repoblika, teny amin’ny foiben’ny 
Eveka katolika eny Antanimena, omaly. 

Ivato, Tsarasaotra, Ivandry, Analakely, Ambohidahy, Amparibe, Fort Duchesne, Ampasanimalo, 
Iavoloha, Ambohiman­gakely, Andohalo, Analamahitsy, Androhibe, Anosy, Ankorondrano no anisan’ny 
ho voakasika amin’io fahatapahan-dalana io avokoa. 

“Izay toerana rehetra handehanan’ny Papa Fransoa no ho voarara amin’ny fifamoi­voizana mandritra 
tontolo andro. Miverina misokatra anefa ny lalana amin’ireo faritra ireo rehefa avy mandalo eo 
toerana ny Papa. Miankina amin’ireo olona eny amin’ny arabe ihany koa anefa izay fa raha betsaka 
olona maniry hahita ny Papa eny amoron’ny arabe dia tsy afaka miverina amin’ny laoniny ny fifamoivoizana”, 
ny jeneraly Ravelonarivo Angelo, Prefe eto Antananarivo Renivohitra. 

Miantso ny mponina eto an-drenivohitra ireo lehiben’ ny mpitandro ny filaminana, ahitana ny Tafika, 
Zandarimaria sy ny Polisim-pirenena niaraka tamin’ireo mpikara­kara ny fandraisana ny Filoham-pirenen’i 
teny Antanimena omaly. Ilaina ny mandray fepetra mialoha tsy hisian’ny mety ho fahasorenana noho 
fahatapahan’ny lalana ireo. “Raha tokony hiantsena ianao dia vitao mialoha avokoa izany rehetra 
mba tsy hanahirana anao, mandritra ny faran’ ny herinandro. Miangavy ny mponina mba tsy hampiasa 
izahay raha mbola azo atao mandritra ireo andro vitsy ireo”, hoy ny jeneraly Andrianjanaka Njatoarisoa, 
Zandarimaria. 









Enregistrer mon nom, mon e-mail et mon site web dans le navigateur pour mon prochain commentaire. 



