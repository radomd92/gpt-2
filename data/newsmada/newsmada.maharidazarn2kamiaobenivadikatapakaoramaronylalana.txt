MAHARIDAZA – RN 2: KAMIAOBE NIVADIKA, TAPAKA ORA MARO NY LALANA | NEWSMADA

Par Taratra sur 07/08/2017 

Tapaka nandritra ny ora maromaro ny lalana noho ny fifandonan’ny kamiaobe roa tao an-tampon’ny 
RN 2 mampitohy an’i Toamasina, ny asabotsy teo. Teo koa ny fisian’ilay kamiaobe citerne nitondra 
nivadika tao Maharidaza ihany… 

Nitohana hatrany amin’ny 20 km mahery mihitsy ny fiara teny amin’ny RN 2, ny asabotsy teo vokatry 
fisian’ilay lozam-piarakodia nitranga tao Maharidaza. Niteraka hatezerana teo amin’ireo mpampiasa 
lalana iny izany. Ny zoma hariva tamin’ny 6 ora sy 30 mn teo amin’ny PK 32 RN 2 Maharidaza, kaominina 
Carion distrikan’i Manjakandriana, kamiaobe citerne nandeha mafy nidina teo Maharidaza no nivadika 
sisin-dalana ka very tamin’ny arabe daholo ny ”fuel” tao anatiny. Naratra ny mpamily sy olona iray 
anatiny. Nitohana tanteraka ny fifamoivoizana satria nalama ny lalana ka tsy afa-nandeha mafy 
fiara vaventy sy fiara madinika nifamezivezy tamin’iny RN 2 iny. 

Ny asabotsy tamin’ny 2 ora maraina teo an-tampon’i Maharidaza, kamiaobe roa nifandona nanao ”face 
face” noho ny tandrevaka teo amin’ny mpamily. Tsy nisy ny naratra fa ireo kamiaobe no tena potika. 
ihany koa ny fifamoivoizana vokatr’izany. Nandray fepetra avy hatrany kosa ny zandary avy ao amin’ny 
avancé Carion nanao ny fitsirihana teny amin’ny toerana nitrangan’ny loza sy nandrindra ny fifamoivoizana. 
tamin’ny 6 ora maraina kosa vao nisokatra ny lalana. 

Tandrevaka teo amin’ny mpamily avokoa no mahatonga ny loza amin’ny lalam-pirenena. Tsy misy afa-tsy 
fitandremana ihany satria tampoka ny fiavian’ny loza. 



Les commentaires sont fermées. 

