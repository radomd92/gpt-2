RIVO RAKOTOVAO SY RAVALO : MIHOKO HANINONA ?

Nifamela angaha Ravalomanana filoha nasionalin’ny Tim sy i Rivo Rakotovao, filoha nasionalin’ny 
Izany ny mby an-tsaina raha mandre ankehitriny fa “mihaona mangingina ary toa mikononkononona 
hafahafa izy roalahy”. 

Raha nisy aloha olona nifanakaiky tamin-dRavalomanana tao anatin’ny fitondrana Rajaonarimampianina 
i Rivo Rakotovao no voalohany. Tsy mahagaga izany satria nandritra ny fitondrana Ravalomanana 
isan’ny tompon’andraikitra tamin’ny fanomezana vahana ny fangoronana tanim-bahoaka tany Alaotra 
i Rivo Rakotovao, noho izy nanana andraikitra ambony tao anivon’ny orin’asa Silac tao. Isan’ny 
tamin’ny raharaha ambony karazana isan-tsokajiny, na tsara na ratsy, i Rivo Rakotovao. 

Raha nisy koa anefa olona isan’ny nankahalain-dRavalomanana, na amin’ny maha-olombelona ihany 
tao anivon’ny fitondrana Rajaonarimampianina, dia i Rivo Rakotovao koa no voalohany. Asa, satria 
nifankahalala ny nafenina na ny niarahana nitsikombakomba tao amin’ny Raharahan’Alaotra tao, 
misongadina avy hatrany ny fifankahalana rehefa lasa tompon’andraikitra ara-panjakana ambony 
Rivo Rakotovao, ary tsikaritra ny tao anaty fitondrana fa mety hanohintohina ny tombontsoany 
ry Ravalomanana ? 

Ankehitriny, tonga amin’ilay fitenenana hoe “ny fahavalon’ny fahavaloko dia namako” ve ny raharaha, 
mpanohitra an-dRajoelina Ingahy Ravalomanana izao ary isan’ny voasokajy ho mpanohitra an-dRajoelina 
ny Hvm-n-dry Rivo Rakotovao na somary tsy hita solaitrabe ihany aza ka niravona ho azy ny elanelana 
amin-dRavalomanana sy i Rivo Rakotovao ? Dia io ry zareo mifanatona mangingina sy mikononkonona 
hafahafa io? Matoa mantsy mihaona mangina ary afenina amin’ny maro mihitsy ny fiavian-dRavalomanana 
amin’i Rivo Rakotovao dia misy zavatra kimaizimaizina kotrehina izany ao. 

Efa nanomboka tamin’ireny fotoana naha-filohampanjakana vonjy maika an’i Rivo Rakotovao moa 
rehetra izany, raha ny re. 



