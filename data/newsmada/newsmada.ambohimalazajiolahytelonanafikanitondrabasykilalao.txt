AMBOHIMALAZA  : JIOLAHY TELO NANAFIKA NITONDRA BASY KILALAO | NEWSMADA

Par Taratra sur 06/03/2018 

Jiolahy miisa telo nitondra basy PA kilalao sy zava-maranitra nanafika ny tokantrano iray, tany 
kaominina Ambohimalaza, ny 3 marsa teo, tamin’ny 11 ora alina. Nivovo ny alika ka nivoaka ny trano 
lehilahy tompon-trano ary nifanandrina tamin’ireo jiolahy. Nanidy trano ilay ramatoa vadiny 
mbola nitohy hatrany ny ady tao ivelan’ny trano. Tsy nahatohitra ireo olon-dratsy ilay lehilahy 
ka nandositra. Novakin’ireo jiolahy kosa ny varavarankely ka avy eo izy ireo no niditra ary notereny 
ny vola tao ilay ramatoa. Tsy afa-nanohitra izy io ka namoaka ny vola. Ilay rangahy kosa naratran’ny 
teo amin’ny lohany. Voaroba ny vola 400.000Ar, DVD portable iray, finday roa. 

Nidina tany an-toerana ny zandary avy ao amin’ny borigady Ambohimalaza nanao ny fizahana sy famotorana. 
mbola nisy tratra ireo jiolahy, saingy voamarin’ny zandary fa basy kilalao ny nampiasan’izy ireo 
nanafihana. Mandeha ny famotorana rehetra. 



Les commentaires sont fermées. 

