 ANTSIRABE : RAMATOA HITA FATY TAO AN-DAVA-DRANO, MIFONO KITAPO, NAFATOTRA NY TANANY – MIDI MADAGASIKARA

Ramatoa iray manodidina ny 30 taona eo ho eo no hita faty tao anaty lava-drano, omaly alatsinainy 
ho tamin’ny 11 ora, tao Andranomadio Antsirabe. 

Nampivarohantsana ny maro ny nahitana ity vehivavy hita faty tao Andranomadio ity. Efa namoaka 
mantsy ilay razana ary manano sarotra ihany ny hamantarana ny endriny. Raha ny fahitana ny razana 
ivelany aloha dia novonoina tamin’ny fomba feno habibiana ity ramatoa ity. Nivoaka be mantsy ny 
nifatotra ny tanany roa ary nahitana faritra toy ireny nogiazana ireny ny tendany. Ankoatra izay 
nosaronana lamba ny lohany ary nofonosina kitapo ny vatany. Toy izay ny endrika namoahana ilay 
tao an-dava-drano, io marain’ny alatsinainy teo io. 

Mpanasa lamba iray handeha hanao ny asany no nahita ny razana. Toy ny asa fanaony ao amin’ity tokantrano 
mpampiasa asa azy ity dia hanasa lamba no anton-diany isaky ny alatsinainy. Marihina fa manana 
ity fianakaviana iasany ity, saingy ny rano amin’ny lava-drano kosa no fanasana lamba sy fanondranohana 
ka isan-kerinandro ihany noho izany ilay mpanasa lamba vao mampiasa ilay lavaka. Teo am-panokafana 
lava-drano ity farany no naheno fofona ratsy be, ary nahita zavatra mifono anaty kitapo mitsingevana 
anaty rano. Noheveriny fa fatim-biby ity tazany, saingy rehefa nojereny tsara dia tongotr’olona 
be no tazany. Nampandre ny tompon-trano avy hatrany ilay mpanasa lamba ary nampiantso ny zandary 
eo. 

Tonga tany an-toerana ny zandary niaraka tamin’ny BMH nanao ny fizahana sy nampiakatra ny razana. 
nahavariana ny maro dia tsy nisy nahafantatra ilay ramatoa ny teo an-tanana ary faritra mifefy 
no misy ilay lava-drano, sady tsara sarona ihany koa. Efa eo am-pelatanan’ny mpitandro filaminana 
raharahara ary misokatra ny fanadihadiana. 



