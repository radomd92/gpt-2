BELOHA ANDROY: SAMBO DIMY LEHIBE MAMPIASA HARATO LAVABE KELY MASO, MAMPITARAINA NY MPONINA – MIDI MADAGASIKARA

Mitohy hatrany any amin’ iny Faritra Atsimon’ny Nosy iny, ny fanaovan’ny vahiny tantely afa-drakotra 
harem-pirenena. Araka ny tati-baovao marim-pototra voaray, dia misy sambo lehibe dimy an’ny 
vahiny mampiasa harato lavabe kely maso no manjono ao Lavanono, any amin’ny Kaominina ambanivohitry 
Distrikan’i Beloha Androy. Ny mahagaga ny maro anefa, dia amin’ny alina hatrany ireto sambo vahiny 
ireto no manarato, kanefa milaza ho manana taratasy ara-dalàna sy nahazo alàlana afaka mitrandraka, 
raofin’izy ireo avokoa ny harena eny an-dranomasina, hatramin’ny trondro madinika, ka zara raha 
trondro kely sisa ireo mpanjono zanatany. Nanomboka ny 21 jona lasa teo no efa nanao fitaraina sy 
avo tany amin’ny tompon’andraikitra mahefa isam-baratongany ny vahoaka any an-toerana, noho 
fanapotehana ny asa fiveloman’ireo mpanjono madinika, nefa antso an’efitra tsy misy valiny izany 
araka ny fampitam-baovao azo tamina Ben’ny tanàna iray, izay tsy tononina anarana sy toerana misy 
noho ny antsojay sy ramatahora atao aminy. Manaitra ny fanjakana foibe, indrindra ny ao amin’ny 
jono sy ny harena an-dranomasina, ity olom-boafidy solontenam-bahoaka ity. Raha ny fanazavana 
hatrany mantsy, dia tsy mionona fotsiny amin’ny fakana trondro ihany ireo vahiny mpanjono, fa 
ireo hatramin’ny sokatra an-tanety ihany koa. Izay tompon’andraikitra nanontanian’ny mpanao 
mahakasika ity raharaha ity, nandritra ny fanadihadiana natao, dia tsy nisy sahy nety namaly ny 
napetraka taminy avokoa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

