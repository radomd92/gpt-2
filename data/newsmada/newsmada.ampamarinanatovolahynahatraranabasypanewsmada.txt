AMPAMARINANA: TOVOLAHY NAHATRARANA BASY PA | NEWSMADA

Par Taratra sur 06/02/2019 

Tovolahy iray 20 taona no tratran’ny polisy avy ao amin’ny kaomisiaran’Antaninandro noho ny fanendahana 
Ampamarinana, ny alatsinainy 4 febroary 2019 tamin’ny 7 ora hariva. Araka ny fanazavan’ny polisy, 
eny amin’iny faritra Ampamarinana iny ity jiolahy ity ary mampiasa basy mihitsy izy rehefa manao 
asa ratsiny entiny hampitahorana ireo olona sendra azy. Faritra be olona mifamezivezy rahateo 
faritra iny, indrindra amin’izao fisian’ny voina mihatra amin’ireo olona niharam-boina tamin’ny 
vatobe namoizana ain’olona teo Ambaninampamarinana. Polisy nanao fisafoana no nahatsikaritra 
jiolahy ity ka nanatona azy avy hatrany. Tsy afa-nihetsika intsony izy ka niroso tamin’ny fisavana 
avy hatrany ny polisy , hita teny aminy ilay basy PA. Rehefa nojerena ilay basy dia tsy nisy bala fa 
hampitahorana ireo olona izay anaovany ny asa ratsiny. 



Les commentaires sont fermées. 

