FARAVOHITRA : NOSAMBORIN’NY POLISY ILAY MILAZA HO “INFORMATEUR” AN’NY BC ANOSY | NEWSMADA

Par Taratra sur 13/02/2016 

Nilaza ho mpiasan’ny BC Anosy indray ity lehilahy iray. Voasambotry ny polisy izy io, nahitana 
miaramila sy karatra hosoka. 

Mahazo vahana eto amintsika indray ity fisandohana ho mpitandro filaminana ity. Taorian’ny nahasamborana 
zandary sandoka tany Toamasina, teto an-dRenivohitra indray ity milaza ho mpanome vaovao akaiky 
polisin’ny BC. Hatramin’ny fisoratana ny asany any amin’ny fokontany, nataon’io ho mpanome vaovaon’ny 
io avokoa. Voasamboatra teny Faravohitra izy io tamin’ity herinandro ity, ary mbola nahitana 
miaramila tao an-tranony. Toy izany koa ny karazana karatra sy fitaovana maromaro fampiasan’ny 
filaminana. 

Nilaza ny polisy fa tsy manana mpanome vaovao olon-tsotra ampiasainy ny BC Anosy. Entanina ny olona 
samy ho mailo amin’ny mpisandoka eto an-drenivohitra na amin’ny faritany. “Azo atao ny mampilaza 
mpitandro filaminana raha misy ny olona mampiahiahy na mitonona ho mpitandro filaminana na mpiara-miasa 
hoy ny fanazavana avy amin’ny polisy. 

Amin’ny ankapobeny, misoloky maka volan’olona ireny olona misandoka ireny. Milaza ho mahavita 
taratasy. Ankoatra ny fisandohana ho mpitandro filaminana, ny eny amin’ny fitsarana ihany koa 
tena malaza amin’ny asa ratsy fisandohana. Maro koa ny eny amin’ny minisitera sasany eny. 



Les commentaires sont fermées. 

