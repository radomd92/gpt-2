VONO OLONA :: NOENTINA TENY ANJANAMASINA ILAY LEHILAHY NAHAFATY VADY AMAN-JANAKA • AORAHA

Adala sa tsia? Mbola ao anatin’ny famotorana lalina ny eo anivon’ny Zandarimariam-pirenena, 
Antanifotsy, momba ny tranga nahafaty ny renim-pianakaviana iray sy ny zanany lahy izay voalaza 
notsatotsatohan’ ny vadiny tamin’ny antsy, andro vitsy lasa izay. Nentina teny amin’ny hôpitaly 
ny olona marary saina eny Anjanamasina, omaly, ilay voampanga fa nahavanon-doza saingy tsy mbola 
mpitsabo nandray azy. 

Fihetsika tsy nampino ny nataon’io raim-pianakaviana io, tamin’ny alin’ny talata 7 aogositra 
teo, tany Antanifotsy. Notsatotsatohany tamin’ny antsy ny tenda sy ny lohan’ny vadiny ka maty 
tra-drano. Maty voatsatok’antsy ihany koa ny zanak’izy mivady lahy iray, 8 taona. Naratra mafy 
avotra rehefa voavonjy tany amin’ny hôpitaly ny zanany vavy isan’ireo niharan’ny herisetra ihany 
tamin’io alina io. 

“Nitsoaka avy any amin’ny toby fitsaboana an’ny antokom-pivavahana iray aty Antanifotsy ilay 
io ka nivantana tany amin’ny tranony. Rehefa tonga tany izy dia io nahavanon-doza io. Nandritra 
fotoana nitazonana azy tato aminay izay dia voamarika fa misy tsy milamina ny sainy. Tsy misy afaka hanamarina izany anefa raha tsy ireo mpitsabo eny amin’ny toerana 
ho an’ireo manana olana ara-tsaina ihany”, hoy ny loharanom-baovao akaiky ny mpanao famotorana. 









Enregistrer mon nom, mon e-mail et mon site web dans le navigateur pour mon prochain commentaire. 



