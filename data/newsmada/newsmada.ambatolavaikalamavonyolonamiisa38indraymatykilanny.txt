AMBATOLAVA – IKALAMAVONY : OLONA MIISA 38 INDRAY MATY KILAN’NY AFO | NEWSMADA

Par Taratra sur 25/07/2016 

Lanonam-pifaliana noho ny fitokanana trano vaovao no natao, kanjo loza amin’atambo no nitranga. 
38, ny asabotsy teo no indray namoy ny ainy, maty kilan’ny afo vokatry ny haitrano nitranga tao Ambatolava, 
Imandro, kaominina ambanivohitr’i Mangidy Ikalamavony. 

Olona miisa 38 indray maty (18 lehilahy, 20 vehivavy ka 16 amin’ireo, ankizy daholo) ka ny roa amin’ireo 
saribao tsy nisy namantarana azy intsony raha olona telo hafa kosa naratra mafy ary mbola manaraka 
eny amin’ny hopitaly. Araka ny loharanom-baovao voaray avy any an-toerana, nisy lanonam-pitokanan-trano 
avy namboarina tao amin’ny raim-pianakaviana iray. Nanamboatra trano mirindrina sy mitafo mololo 
tompon-danonana mba hisakafoan’ny vahiny nasaina rehetra. Misy fatana nahandroana sakafo anefa 
metatra miala ilay trano vita amin’ny mololom-bary namboarina ity. Nandady tampoka tany amin’ilay 
hisakafoan’ny vahiny anefa ny afo ka nirehitra avy hatrany ilay trano mololo. Tsy vitan’izay fa 
nahazo ny trano tafo bozaka misy rihana roa koa ny afo tamin’ilay trano mololo nirehitra teo an-tokotany. 

Marobe ireo olona tany ambony rihana izay samy tsy nisy nanampo na inona na inona, saingy raha vao 
nirehitra ny trano, nifarombaka hivoaka tao an-trano ireo olona marobe tao an-trano nefa ny varavarana 
tokana sady tery. Raikitra ny fifanjevoana samy nanao izay ho afany tamin’ny famonjena aina ireo 
tao an-trano. Nifanosika, nifanitsaka sady miampy horakoraka tsy misy toy izany. Noho ny hatairana 
ny setroka, tsy voavoha fa samy niady ny hivoaka nefa vao mainka koa nihidy ilay varavarana. Voalaza 
mivoha mankany anatiny ny varavarana ka tsy nety nosokafana intsony satria samy nibahana teo anoloan’ny 
avokoa ny rehetra tao an-trano. Ny afo anefa tetsy ankilan’izay mijoalajoala tsy misy toy izany. 

Raim-pianakaviana iray namoy ny vadiny sy ny zanany fito mianadahy 

Samy feno olona, araka izany, na tao ambany na tany ambony rihan’ilay trano hatreny an-tokotany 
nisy ilay trano vita amin’ny mololo. Fantatra fa namoy ny ainy nandritra ity loza mampihoron-koditra 
ny vadin’ilay raim-pianakaviana tompon-trano sy ny zanany fito mianadahy. Izy sy ny zanany lahy 
taona sisa hany velona. Ireo olona teo ivelan’ny trano rahateo koa tsy afaka nanavotra intsony 
ny fijoalajoalan’ny afo teo anoloan’ny trano. Vokany, maty tsy tra-drano ireo niharam-boina 
amin’ilay trano. 

Misy loharanom-baovao hafa anefa milaza fa haintrano niniana natao ity nitranga tany an-toerana 
fa tsy tandrevaka araka ny fieritreretan’ny maro azy, saingy ny valin’ny fanadihadiana ataon’ny 
no hanamarina izany rehetra izany. Efa nidina tany an-toerana nitrangan’ny loza ny kaomandin’ny 
Matsiatra Ambony sy ny kaomandin’ny kaompania ao Fianarantsoa. Ny zandary avy ao amin’ny Poste 
Mangidy kosa no manao ny fanadihadiana. 

Nidina nijery ity voina goavana ity koa ny solontenam-panjakana any an-toerana. Fantatra fa efa 
koa ny sampandraharaha misahana ny loza voajanahary mitondra ny voatsirambin’ny tanana ho fanampiana 
fianakaviana niharam-boina. 



Les commentaires sont fermées. 

