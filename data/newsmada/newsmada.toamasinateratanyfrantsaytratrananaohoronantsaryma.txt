TOAMASINA  : TERATANY FRANTSAY TRATRA NANAO HORONANTSARY MAMOAFADY | NEWSMADA

Par Taratra sur 15/11/2016 

Voasambotry ny polisy Judiciaire ao Toamasina ny teratany frantsay, 44 taona tratra nivarotra 
malagasy hanaovana horonantsary mamoafady tao Ambohijafy Toamasina, ny herinandro teo. Natolotra 
fampanovana, omaly izy… 



Teo am-pivarotra ireo tovovavy malagasy hanaovana sy hanao horonantsary mamoafady no tratra 
teratany frantsay ity. Araka ny fanazavan’ny kaomisera Gerverin Raelison, nahazo loharanom-baovao 
ireo momba ny fisian’ity frantsay mivarotra tovovavy malagasy ity nandritra ny andro maromaro 
Nandeha ny fikarohana ka noraisim-potsiny izy. Voalaza fa asaina milalao horonantsary mamoafady 
alaina sary amin’ny alalan’ny “webcam” ireo tovovavy ireo. Tsy vitan’izay fa mbola ampiarahina 
fitaovana artifisialy “sex toys” fampiasan’ireo vahiny milalao itony horonantsary itony niaraka 
ireo. Mbola nahitana fitaovana hafa koa tao an-tranony nandritra ny fisavana nataon’ny polisy 
tamin’ireo baranjely izay natokana hanodinana manokana ny horonantsary lalaovan’ireo tovovavy 
ireo. Fantatra tamin’ny alalan’ny fampitam-baovao avy amin’ny polisy hatrany fa tranonkalam-pifandraisana 
any Frantsa no voalaza fa mividy ilay horonantsary, saingy miankina amin’ny halavany koa ny vidin’izany. 

Taratasy fahazoan-dalana momba ny fizahantany no nahafan’ity Frantsay ity niditra teto Madagasikara. 
zavatra hafa izany taty aoriana. Manodidina ny 4 hetsy Ar ka hatramin’ny 1 tapitrisa Ar ny vola aloan’ireo 
avy ivelany ho karaman’ireo tovovavy malagasy ireo, raha ny fanazavana hatrany. Mbola tratran’ny 
tao an-tranon’ilay vazaha teo am-panaovana fihetsika hafahafa manaitaitra ny mpanjifa amin’ny 
fitaovana, ny tovovavy malagasy roa. 

Nandray ny andraikiny ny polisy ka nangataka taratasy fandroahana ity teratany frantsay ity. 



Les commentaires sont fermées. 

