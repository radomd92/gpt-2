MANDIKANAMANA BY-PASS : LOZAM-PIFAMOIVOIZANA NAHAFATY OLONA 2 – MIDI MADAGASIKARA

Ny alakamisy alina teo, tany ho any amin’ny 11 ora alina tany ho any (PK900) no nitrangan’ny lozam-pifamoivozana 
Fiara Daihatsu kely no nandeha mafy dia mafy tao anty fiolanana ka tsy nahafehy ny familiana intsony, 
ka nidona tamin’ireny vato na balise amin’ny sisin-dalana ireny. 

Mafy dia mafy tokoa ny fifandonana ka potika sy naratra mafy avokoa ny olona 5 tao antin’ity fiarakodia 
Avy hatrany dia noentina haingana tany amin’ny hopitaly HJRA tetsy Ampefiloha izy dimy ireto, 
ny 2 no maty raha vao tonga kelikely tany amin’ny hopitaly . Ny 3 kosa dia nalefa nody rehefa nahazo 
fitsaboana sahaza azy avy. Araka ny voalazan’ny tompon’andraikitra dia nisy fofon-taoka ireto 
maty ireto tamin’ny fizahana ny razana. 

Itrangana loza mahafaty olona matetika ny eny amin’iny lalana midadasika iny. Antony mahatonga 
matetika ny tsy fitandremana ataon’ny mpamily. Isan’izany ny fandehanana mafy loatra ka tsy voafehy 
ny familiana ka tonga ho azy ny loza. 



