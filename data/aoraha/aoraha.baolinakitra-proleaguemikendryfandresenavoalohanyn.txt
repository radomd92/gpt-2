BAOLINA KITRA - PRO LEAGUE :: MIKENDRY FANDRESENA VOALOHANY NY ZANAKALA FC • AORAHA

Hisantatra ny andro fahenina amin’ny fifaninanana amin’ny taranja baolina kitra ho an’ireo klioba 
na ny “Pro League” ny fifandonan’ny Zanakala FC (Matsiatra Ambony) sy ny Ajesaia. Hikatsaka fandresena 
ny Zanakala FC amin’io lalao hotanterahina anio eny amin’ny kianjaben’i Mahamasina io. 

“Nanova ny paikady rehetra mihitsy izahay noho ny vokatra ratsy hatreto”, araka ny fanazavan’i 
sekretera jeneralin’ny Zanakala FC. 

Laharana faha-11 amin’ireo ekipa roa ambin’ny folo mandray anjara no misy azy ireo taorian’ireo 
efatra vitany. Faharesena avokoa no nosedrainy hatramin’ny nanombohany ny fifaninanana. Ajesaia 
anefa mbola tsy nisedra faharesena mihitsy tao anatin’ireo lalao efatra natrehiny. 

Mitazona vonjimaika ny laharana faharoa izy ireo. “Efa nifanandrina tamin’ny Ajesaia izahay 
nahatazona ady sahala tamin’ny fifaninanana hafa. Tsy matahotra mihitsy izahay, na dia eo aza 
fahombiazan’izy ireo hatreto”, hoy ny tompon’andraikitra ao amin’ny klioban’ny Zanakala FC. 











Enregistrer mon nom, mon e-mail et mon site web dans le navigateur pour mon prochain commentaire. 



