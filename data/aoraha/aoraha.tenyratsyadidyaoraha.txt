TENY RATSY ADIDY… • AORAHA

Vava tsy ambina ahitan-doza! Efa diso fantatry ny Malagasy loatra io oha-pitenenana io. Isika 
nalaza tamin’ny fitandrovana ny fihavanana, fahiny, ka nitandrina fatratra ny fomba fitenenana 
tsy hisian’ny disadisa eo anivon’ny fiaraha-monina. “Avadiho impito aloha ny lela…”, hoy ny Ntaolo. 

Ankehitriny, noho ny fivoaran’ny fiainana sy ny fandrosoana ary indrindra ny fandraisana an-jambany 
demôkrasia sy ny fahalalahana hiteny dia manjary mpiteniteny foana ny olona. Dia ireny niaraha-naheno 
ny vava tsy ambina nataon’ilay kandidà vehivavy, lehiben’ny Sendikan’ny mpitsara, izay olona 
ho fitaratra eo amin’ny tany ama-monina nefa dia “soloaka”, vokatry ny tsy fandinihana kely akory. 

Tsy fotoanan’ny fifanomezan-tsiny intsony izao satria efa rano raraka an-tany, ireny kabary 
fihantsiana teny Ambohijatovo ireny, ka tsy azo raofina intsony. Saingy anatra ho an’ny hafa kosa. 
hoe rehefa kandidà, na manampahefana ambony, na mpitsara, na mpiasam-panjakana ambony, eto Madagasikara, 
afaka milaza izay tiana holazaina ary tsy refesi-mandidy amin’izany. Maro mantsy no mieritreritra 
rehefa manana ny toerana maha izy azy dia lasa misy soratra “tsimatimanota” mibaribary eo amin’ny 
ka mieboebo tsy matahotra na iza na iza. Tandremo anefa fa vava soa sakafo ary ny teny ratsy adidy. 









Enregistrer mon nom, mon e-mail et mon site web dans le navigateur pour mon prochain commentaire. 



