MORAMANGA : “PNEUS” ROA MITENTINA AN-JATONY TAPITRISA NISY NANGALATRA TAO AMBATOVY – MIDI MADAGASIKARA

Kodiarana roa faran’izay lehibe no fantatra fa nisy nangalatra tao amin’ny orinasa Ambatovy Moramanga, 
volana septambra lasa teo. Hatramin’izao dia olona telo sy mpitandro filaminana iray no voarohirohy 
halatra ity. Tratran’ny zandary avy any Toamasina teny Tanandava ireo kodirana ireo. Fantatra 
vaovao izao tamin’ny valandresaka ho an’ny mpanao gazety nataon’ny lefitry ny “compagnie territorial” 
Toamasina. Voalaza moa fa nohamarinin’ny orinasa Ambatovy fa azy tokoa ireo kodiarana makadiry 
ary hampiasaina amin’ny fiara lehibe. Rehefa nohadiahadiana ireo olona voalaza fa naka ireo kodiarana 
dia nanondro, hoy hatrany ny vaovao, fa misy mpitandro filaminana miaraka amin’izy ireo. Nandeha 
ny famotorana ka hita tokoa fa nisy andiana mpitandro filaminana nilaza ho niambina ireo kodiarana 
ireo hamandrihana ny mpangalatra. Tsy nampandre ny tompon’andraikitra akory anefa izy ireo fa 
tamin’ny filazana fa efa eo am-pelatanany ny raharaha. Rehefa nampinatsoin’ny tompon’andrikitra 
izy ireo dia tsy namaly ny taratasy, hoy hatrany ny tompon’andraikitra. 

Re tamin’ny resaka natao ho an’ny mpanao gazety fa mitentina hatrany amin’ny 5 tapitrisa dolara 
no nividianan’ny orinasa ireo kodiarana ireo. Nokasaina hamidy 40 tapitrisa aty an-drenivohitra 
iray. Amin’izoa fotoana izao moa dia efa nalefa any am-ponja ny roa tamin’ireo olona tratra nangalatra. 
fahafahana vonjimaika kosa ilay fahatelo. Mitohy hatrany kosa ny fikarohana ireo namany hafa 
fa tafiditra amin’ity halatra ity. 




















