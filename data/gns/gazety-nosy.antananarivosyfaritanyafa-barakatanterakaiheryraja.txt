ANTANANARIVO SY FARITANY : AFA-BARAKA TANTERAKA I HERY RAJAONARIMAMPIANINA

Raha ny fifidianana filoham-pirenena aty Afrika no resahina dia somary miavaka ihany ity natao 
Madagasikara omaly ity. Miavaka satria tsy fahita loatra aty Afrika ny hoe filoha am-perinasa 
ho fidiana kanefa tsy hita taratra mihitsy any anatin’ny vokam-pifidianana vonjy maika. Raha 
vokatra vonjy maika azo avy amin’ireo biraom-pifidianana maro manerana ny Nosy mantsy, dia zara 
mahazo vato ny kandidà laharana 12. Na eto amin’ny faritanin’Antananarivo na any amin’ny Faritany 
rehetra, tsy hita taratra mihitsy ny filoha teo aloha Hery Rajaonarimampianina. Amin’ny ankamaroan’ireo 
fandatsaham-bato nahazoana vokatra vonjy maika, tsy mahazo vato mihoatra ny 10 akory ity kandidàn’ny 
HVM ity amin’ny mpifidy an-jatony isa. Ankoatra an’i Andry Rajoelina sy Marc Ravalomanana dia 
misy kandidà hafa no mahazo vato betsaka noho i Hery Rajaonarimampianina, isan’izany ohatra ny 
Mahliol, Razafindraosolo Zafimahaleo na i Dama ary ny kandidà Paul Rabary. Misy moa ny Faritra 
noheverina fa mety handresen’i Rajaonarimampianina kanefa mifanohitra tanteraka ny zava-misy 
dia takona tanteraka ny isam-bato azony, tsy mahazo 5 isan-jato akory. Na inona na inona ambara, 
lehibe ho an’i Hery Rajaonarimampianina izao vokatra azony tamin’ny fiodinana voalohany izao. 
trangan-javatra izany no ahafahana milaza fa tsy mbola nisy fifidianana tahaka ity teto amin’ny 
afrikanina satria faran’izay ambany ny vato azon’ny filoham-pirenena am-perinasa izay mbola 
ho fidiana indray. Raha raisina ohatra fotsiny ny fifidianana farany niseho tany Mali, Zimbabwe 
Gabon, dia ny ireo filoha am-perinasa ihany no nivoaka mpandresy ary tamin’ny fomba mazava. Porofo 
amin’ny tenda ny voka-pifidianana vonjy maika nivoaka hatreto fa tsy ny fahazoana olona maro amin’ny 
no midika fa mamim-bahoaka ny kandidà iray. Raha jerena tokoa mantsy ny fitetezam-paritra rehetra 
Hery Rajaonarimampianina dia nahavory olona maro tokoa ity kandidà ity, saingy rehefa nilatsaka 
vokatra vonjy maika avy eto Andrenivohitra sy avy any amin’ny Faritany dia mifanohitra tanteraka 
ny zava-misy. 



