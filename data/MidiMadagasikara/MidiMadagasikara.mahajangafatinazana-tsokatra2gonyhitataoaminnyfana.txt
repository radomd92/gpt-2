MAHAJANGA : FATINA ZANA-TSOKATRA 2 GONY, HITA TAO AMIN’NY FANARIAM-PAKO – MIDI MADAGASIKARA

Zana-tsokatra roa gony efa maty, no nisy nanary teo amin’ny fanariam-pako manoloana ny Bloc Administratif 
Mahajanga ny marainan’ny alarobia 22 okotobra 2015. 

Misoko miadana ny fanaovana trafikana sokatra eto Mahajanga, na dia efa henjana aza ny lalàna manenjika 
manasazy izany. Tanaty gony roa miloko fotsy mbola vaovao no nisy ireo sokatra ireo, ka nifamonjen’ireo 
fako, satria noheverin’izy ireo fa entana mbola azo alaina. Nararak’izy ireo avy hatrany tao anaty 
ny tao anatiny rehefa hitany fa fatim-biby efa maimbo fa ireo gony vaovao roa no nentiny. 

Tompon’andraikitry teknika ao amin’ny Sampandraharaha iraisam-paritry ny Serasera aty Mahajanga, 
tsy lavitra eo, no nahatsikaritra ny zava-niseho ary nampandre avy hatrany ny toeram-piasany; 
nampita kosa tamin’ny vaovaom-paritra maraina miainga ao amin’ny RNM. 

Nisy nandoro efa hatry ny vao mangiran-dratsy moa ny fako tao anatin’ilay fanariam-pako nandrarahan’ireo 
ny fatin’ireo sokatra ireo, ka nahasarotra ny famantarana ny isany marina, satria dia nisy ny efa 
sy nitambatra vokatry ny afo. 

Tonga avy hatrany teny an-toerana ny avy ao amin’ny Tontolo iainana eto Boeny, notarihin’ny Talem-paritra 
Rakotoarimanana Josette niaraka tamin’ny solontenan’ny Durell izay fikambanana vahiny mpamelo-maso 
sokatra tsy fahita raha tsy aty Boeny. 

Araka ny fandinihan’izy ireo ny sisa izay azo nojerena, dia fantatra fa Sokake avy any Atsimo, antsoina 
anarana siantifika hoe Astrochelys radiata avokoa izy ireo. 

Raha ny tomban’ny fanadihadiana vonjimaika, dia sokatra nentin’olona avy any amin’ny Faritra 
Madagasikara izy ireto ary saika haondrana any ivelany. Noho ny tsy fahampian’ny rivotra tao anatin’ny 
dia sempotra izy ireo, ka izao niafara tamin’ny fahafatesany sy ny fanariana azy izao. 


















