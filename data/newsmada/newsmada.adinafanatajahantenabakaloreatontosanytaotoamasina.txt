ADINA FANATAJAHANTENA BAKALOREA: TONTOSA NY TAO TOAMASINA, RAVA MAINA NY TAO BRICKAVILLE | NEWSMADA

Par Taratra sur 25/07/2018 

Mbola tsy lefy ny tolona ataon’ny mpampianatra eto Toamasina. Mikatsaka ny fanakanana ny fanadinana 
izy ireo. Mpihatrana ny mpitandro filaminana miaro ny mpianatra sy ny mpampianatra sasany. 

Omaly, tamin’ny dimy ora maraina, tomefy mpitandro filaminana teny amin’ny manodidina ny liseam-panjakana 
Rabemananjara izay nahazo iraka fa hisakana ny mety ho fanakorotanana ataon’ny mpampianatra 
anivon’ny Sempama Nosy amin’ny tsy hampandeha ny andina ara-panatajahantena bakalorea eto Toamasina. 

Tamin’ny fito ora maraina kosa, nanomboka tonga teny amin’ny vavahadin’ny lisea ny Sempama izay 
nifanao fotoana ho tonga eny an-toerana mba hisakana ny andina ara-panatajahantena. 

Niaraka tamin’ izay ora izay, niditra ny tokotanin-tsekoly ireo mpianatra niaraka tamin’ny ray 
Nizotra tanatin’ny filaminana ny fanadinana tao amin’ny lisea Jeaques Rabemananjara sy tetsy 
Ceg, Ratsimilaho. 

Tetsy andaniny, sakoroka tety ivelan’ny vavahady tamin’ireo samy mpampianatra ihany. Mpampianatra 
iray nolazain’ ireo namany fa namadika ny tolona ka nihevitra ny hiditra ny vavahady fa hampandeha 
adina no nahatonga ny sakoroka izay niafara 

tamin’ny fidarohana an’ ity voalaza fa Sempama mpamadika ity. Avotry ny mpitandro filaminana 
ihany ilay mpampianatra treatran’ny tambabe. 

Tezitra tamin’ny mpitarika azy ny mpampianatra Sempama Nosy 

Raha ho an’ ny Sempama Nosy teto Toamasina, tezitra tamin’ ireo mpitarika azy ny mpikambana nohon’ny 
nahatontosa ny tena anton-dia amin’ny fisakanana ny tsy tokony hampandeha ny andina ara-panatajahantena 
izay niantomboka ny talata 24 jolay teo. 

« Lasa fitarihana miendrika politika ny ataon’ny mpitarika anay, nahoana ny an’ i Brickaville 
ny anay tsy nahitam-bokany, ny mpitarika no tsy mamely, fitarihana te ahazo seza politika fotsiny”, 
ireo mpampianatra naneho ny heviny. «Lasa fafinaretan’ izy ireo ny 

hisehoseho amin’ny fahitalavitra », hoy hatrany ireo tezitra nifoha maraina kanefa tsy nody ventiny 
anton-dia. 

Fa sakoroka be ihany koa ny tao amin’ny kianja fanaovam-baolina Brickaville ny alatsinainy teo. 
voasakan’ny mpitandro filaminana ny Sempama Nosy fa tafiditra tao an-kianja. Vokany rava ny andina 
itambaran’ny rehetra. 



Les commentaires sont fermées. 

