HCC : HAMPITOVIAN’NY VAHOAKA AMIN’NY CENI KOA VE ?

Be di be ny resaka nandeha hatramin’ny nivoahan’ny voka-pifidianana tamin’ny faha 7 novambra 
hariva izay. Avy hatrany dia maro no nanakiana ny CENI (Vaomiera mahaleo tena momba ny fifidianana) 
mangalatra ny ao. Voalaza manokana amin’izany ny mahakasika ny “logiciel” izany. Ny mpomba an’ingahy 
Rajoelina no tena nanambara fa tsy azo antoka io “logiciel” io taorian’ny fivoahan’ny vokatra 
Talohan’izany nefa dia efa maro no nanakiana fa tsy tomombana ity raharaha ity fa hampiady ny Malagasy 
isan’izany ireo kandidà 26 izay nilatsaka ho filoham-pirenena. Ingahy Ravalomanna Marc sy ingahy 
Hery koa dia isan’ny nilaza fa maro no zavatra tsy mandeha amin’ny laoniny. 

Nanankina ny fitokisana amin’ny HCC (Fahefana avo momba ny Lalàmpanorenana) ny kandidà roa tafakatra 
amin’ny fihodinana faharoa raha ny vokatra teny amin’ny CENI. Samy nanantena ny hahazo fandresena 
fihodinana voalohany na Ravalomanana Marc na i Andry Rajoelina. Samy nanana ny fomba filazany 
teo antrehan’izany. Nisy mihitsy ny fanehoan-kevitra maro nataon’izy ireo ho amin’izany nanerana 
lafivalon’ny nosy. Hatramin’izao dia mbola misy ihany no manantena fa handresy amin’ny fihodinana 
iny ny olona notohanany. Mizarazara be ny hevitra ary samy milaza azy fa manana ny marina sy manana 
porofo amin’izany. 

Androany ary dia tsy maintsy hamoaka ny fahitany ny raharaha ny HCC. Inona no hitranga? Tsy toa ny 
amin’ny Ceni ny fiasa tato satria raharaham-pitsarana ka ny famoahana ny didy no mamaly izany. 
toa ka milaza ny HCC fa misy ny fandresena teo amin’ny fihodinana voalohany, dia inona no hitranga. 
toa ka tsy maintsy handeha amin’ny fihodinana faharoa dia hanao ahoana ireo mpomba ny kandidà izay 
manantena ny fahendrena ataon’ny HCC araka ny hitiavan’izy ireo azy. Ny tena mahagaga nefa ankehitriny 
misy ny milaza fa mety hisy ny dingana fahatelo na ny “3ème tour” . Inona no tian’izy ireo holazaina 
koa ? 

Ho vita sy ho hita androany alarobia faha 28 novambra 2018 ny resabe amin’izany na ho “1er” na ho “2ème” 
hisy koa izany “3ème tour” izany. 



