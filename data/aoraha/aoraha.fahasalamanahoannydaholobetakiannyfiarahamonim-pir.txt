FAHASALAMANA HO AN'NY DAHOLOBE :: TAKIAN’NY FIARAHAMONIM-PIRENENA NY FANGARAHARAN’NY FITANTANANA • AORAHA

Mitaky ny fangaraharana amin’ny fitantanana ny tolotra fahasalamana ho an’ny rehetra na ny CSU 
avy ao amin’ny fiarahamonim-pirenena. Nambaran’izy ireo fa tokony hohamafisina kokoa ny fanomezam-baovao 
izany. 

« Tokony hitarina amin’ny distrika enina amby telopolo ny CSU nefa mbola any Vatomandry ihany aloha 
misy izany hatreto. Tokony hohamafisina ny fangaraharana sy ny tamberin’andraikitra mba hahazoana 
bebe kokoa amin’ny fanamafisana ny dingana manaraka”, hoy ny sekretera jeneralin’ny fiarahamonim-pirenena 
nandritra ny loabary an-dasy mahakasika ny CSU teny Anosy, omaly. Araka ny fantatra,ny fanamboarana ny lalana hifehy ny CSU no antony mbola tsy hisian’ny fanitarana. 

Tsiahivina fa manodidina ny fitonjato ireo fianakaviana nisoratra anarana hisitraka ny CSU any 
hatramin’ izao. Ankoatra an’ireo dia misy koa ireo mpisitraka maimaim-poana izay voasokajy ao 
fianakaviana sahirana. Noho ny fisian’ireo olona tsy tokony hiditra amin’ity sokajy farany ity 
dia nasiana fanatsarana ireo mason-tsivana hisafidianana azy ireo. Miisa sivy izany, ankehitriny, 
fito fotsiny teo aloha. Ireto mason-tsivana vaovao ireto izay niarahan’ny minisiteran’ ny Mponina, 
ny Atitany sy ny fanapariaham- pahefana ary ny minisiteran’ ny Fahasalamam-bahoaka nanao Sonia, 
volana janoary lasa teo. 

Anisan’ireo mason-tsivana hisitrahana maimaim-poana ny CSU ny fisian’ny olon-dehibe mihoatra 
65 taona ao amin’ny fianakaviana. Ny fisian’ireo zaza latsaky ny dimy ambin’ny folo taona, izay 
mianatra noho ny tsy fahampian’ireo ray aman-dreny sy ny maro hafa. 











Enregistrer mon nom, mon e-mail et mon site web dans le navigateur pour mon prochain commentaire. 



