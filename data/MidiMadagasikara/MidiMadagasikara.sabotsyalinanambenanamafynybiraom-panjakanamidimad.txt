SABOTSY ALINA : NAMBENANA MAFY NY BIRAOM-PANJAKANA – MIDI MADAGASIKARA

May ny trano fitoeran’entana tetsy Ambohitsorohitra. May ihany koa ny tranon’ny Jeneraly Fidy 
Teo anelanelan’ireo fotoana ireo anefa, dia nisy baiko nidina avy any amin’ny mpitondra fanjakana 
ny hanamafisana tsy misy hatak’andro ny biraom-panjakana izany. Samy niasa avokoa ny mpitandro 
filaminana rehetra, vondrona tsy an-kanavaka. Rehefa nohamarinina dia fantatra fa, feo nandeha 
amin’ny mety hisian’ny olona hanakorontana sy hanongam-panjakana manomboka ny alin’ny asabotsy 
no anton’izany rehetra izany. Tsy nisy ny korontana ary matetika rahateo, rehefa misy ny feo mandeha 
,dia tsy tanteraka ny fikasan’ny olon-dratsy. Ny nahataitra kosa anefa dia ny fisian’ny hain-trano 
Antsakaviro ; izay trano ipetrahan’ny Jeneraly miaramila roa sy kôlônely iray. Hita ho nifamezivezy 
renivohitra ireo fiara tsy mataho-dàlana maro, torak’izany ihany koa ny kamiaona miaramila sasantsasany. 
izany rehetra izany fa, tsy natao ambanin-javatra mihitsy ilay feo nandeha. Amin’ny lafiny iray 
dia nanaitra ny saina ihany izany fepetra noraisina izany, andro iray taorian’ny naha-may ilay 
iray tetsy amin’ny lapan’Ambohitsorohitra ny zoma teo. Ekena fa mety ho fifanandrifian-javatra 
izany rehetra izany ary mety ho izay rahateo ny fanazavana ofisialy hivoaka. Saingy raha izany 
tsara raha mba ampahafantarina am-pahibemaso ny valin’ny fanadihadiana, mba tsy hietriretan’ny 
zava-dratsy loatra… 



