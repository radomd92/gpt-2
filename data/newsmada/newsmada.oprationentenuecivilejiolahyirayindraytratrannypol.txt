« OPÉRATION EN TENUE CIVILE »: JIOLAHY IRAY INDRAY TRATRAN’NY POLISY | NEWSMADA

Par Taratra sur 22/05/2019 

Nandritra ny hetsika « Opération en tenue civile » nataon’ny polisy avy ao amin’ny CSP7 no nahatrarana 
raindahiny amin’ny harom-paosy teny amin’ny fiantsonan’ny taxi-be ampitan’ny tobin-tsolika 
eny 67 ha, ny 19 mey 2019 hariva teo. Fantatra fa jiolahy efa mpamerin-keloka sy fanta-daza izy ity 
araka ny filazany, eny Isotry ny toerana fanaovany ny asa ratsiny. Araka ny fitantaran’ireo olona 
ny fomba fiadin’ity jiolahy ity, mody manao mamomamo izy mialoha ny hangaronany paosin’olona. 
vitan’izay fa mody mitankisinkisina aman’olona izy kanefa sady mangarom-paosy ihany. Tratra 
teo am-panaovana ny asa ratsiny anefa izy tamin’ity indray mitoraka ity. Niaiky ny heloka vitany 
nandritra ny fanadihadiana nataon’ny polisy. 



Les commentaires sont fermées. 

