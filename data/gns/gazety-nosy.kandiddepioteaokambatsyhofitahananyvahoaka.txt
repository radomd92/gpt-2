KANDIDÀ DEPIOTE : AOKA MBA TSY HO FITAHANA NY VAHOAKA

Accueil > Gazetin'ny nosy > Kandidà depiote : Aoka mba tsy ho fitahana ny vahoaka 

Publié le 07 mai 2019 



Raikitra ny fandresen-dahatra ny mpifidy ho an’ireo kandidà ho solombavambahoaka miisa 850 manerana 
Nosy. Somary nangina ny andro voalohan’ny fampielezan-kevitra raha ny hita teto Andrenivohitra 
any amin’ireo renivohi-paritany, omaly. Toy ny fifidianana rehetra dia ny fandresen-dahatra 
mpifidy no ataon’ireo kandidà rehefa fotoanan’ny fampielezan-kevitra tahaka izao. Amin’ny 
fifidianana eny ifotony azy, tsy maintsy mitety ny kaominina sy ny fokontany rehetra ao anatin’ny 
hirotsahany ny mpilatsaka ho fidiana. Tamin’ireo fifidianana depiote rehetra natao teto amin’ny 
nisy foana ny fomba ratsy fanaon’ireo kandidà rehefa manao fampielezan-kevitra, tsy inona izany 
ny famitaham-bahoaka amin’ny alàlan’ny fampanantenana maro. Notsipihan’ny SEFAFI io tao anatin’ny 
nataony farany mikasika ny fifidianana solombavambahoaka. Matetika mantsy dia mampanantena 
ho an’ny vahoaka izay tsy ao anatin’ny andraikiny mihitsy ireo kandidà depiote, anisan’izany 
ny fanamboarana sekoly, tohadrano sy tetezana, indostria mpanodim-bokatra, sns sns. Mazava 
azy fa mbola maro amin’ireo Malagasy, indrindra fa ireo mponina any ambanivohitra no tsy mahafantatra 
tena asan’ny solombavambahoaka ka mora ho an’ireo kandidà no mamitaka azy ireo. Maro amin’ny Malagasy 
tsy mahalala fa tsy mpanatanteraka toa ny ben’ny tanàna ny solombavambahoaka ka tsy afaka hanangana 
eny ifotony na hamorona asa ho an’ny olona tsy an’asa. Heverina fa tsy fotoana hamitahana ny vahoaka 
amin’izao vanim-potoana iresahana matetika ny fanovana sy ny fampandrosoana izao. Mazava ny 
sy ny andraikitra ny depiote araka ny voasoratra ao anatin’ny Lalàmpanorenena. Ankoatra ny mamolavola, 
sy mandany ny lalàna, dia manara-maso ny asa sy ny fomba fiasan’ny fahefana mpanatanteraka ny depiote 
mitondra ny hetahetan’ny mponina ao amin’ny distrika nahavoafidy azy eo anivon’ny governemanta. 





