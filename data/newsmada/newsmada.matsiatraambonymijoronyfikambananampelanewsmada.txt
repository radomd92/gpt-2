MATSIATRA AMBONY  : MIJORO NY FIKAMBANAN’AMPELA | NEWSMADA

Par Taratra sur 21/11/2016 

Nampahafantarina tetsy Anosy, ny faran’ny herinandro teo, ny fijoroan’ny fikambanan’ny tambajotran’Ampela, 
ny faritra Matsiatra Ambony na “Reforma” . Any Fianarantsoa ny foiben’ny fikambanana ary misy 
eto an-dRenivohitra sy manerana ny distrika fito. «Mivoatsa mitagna ny fototse », ny teny faneva 
ireo. 

Miisa 150 ireo mpikambana ankehitriny izay tarihin-dRamatoa Raharimalala Anicette. Reny mpiahy 
Ramatoa Zenaide. 

Marihina fa vehivavy manana anton’asa eo anivon’ny firenena avokoa izy ireo. Tanjona ny hamerina 
kolontsaina, hanao ireo asa sosialy izay tandrify ary ny fitondrana tsara tantana. Nohamafisin’ny 
fikambanana ny fitadiavana ny very ka hiezaka hanarina ny voka-dratsy nentin’ny fanatontoloana. 

Ampela mitovy fijery avokoa ny mpikambana ka maniry hitondra anjara biriky amin’ny fampandrosoana 
firenena. Hatomboka eo anivon’ny tokantran’ny tsirairay izany ary hiitatra eo anivon’ny fiarahamonina 
manerana ny Nosy. 



Les commentaires sont fermées. 

