FAKANA TANIN’NY ONIVERSITE : NANDORO KODIARANA NY MPIANATRA | NEWSMADA

Par Taratra sur 09/04/2016 

Nibahana ny arabe ary nandoro kodiarana ny mpianatra mipetraka eny amin’ny Cité an’ny oniversite 
hariva, nanomboka tamin’ny 6 ora teo, teny Ambohipo. Tapaka tanteraka ny arabe ary sahirana ny 
teny an-toerana. Tonga teny Ankatso sy Ambohipo ny Emmo/Reg nandrava ireo mpianatra. Nirefotra 
ny grenady mandatsa-dranomaso tamin’izany. 

Araka ny fanazavan’ireo mpianatra, mitaky ny hamerenana ny tanin’ny oniversite alain’ny olon-tsotra 
ireo. “Misy manangana trano anatin’ny faritra misy anay. Ny anay aza efa tsy ampy kanefa lasan’olona, 
mety izany, ny rano, sns”, hoy ireo mpianatra. 

Nitondra fanazavana ny talen’ny Croua, Randriamiarinarivo Abel, fa efa any amin’ny fitsarana 
raharaha. “Mitaky amin’ny fitsarana izahay mba hamoaka haingana ny taratasin’io tany io ary hamerina 
amin’ny oniversite. Tsy vahaolana ho an’ny mpianatra ny mikorontana fa tokony hahandry ny fitsarana 
ireo”, hoy izy. Araka ny fanazavany ihany fa efa nisy ny didy fanohanana an’ilay olona manorina 
ary efa tonga teny an-toerana ny tale kabinetran’ny minisiteran’ny fampianarana ambony, ny vadintany 
indroa nandrara ilay olona, saingy nanohy hatrany izy. Niafara tamin’izao korontana izao ny raharaha. 



Les commentaires sont fermées. 

