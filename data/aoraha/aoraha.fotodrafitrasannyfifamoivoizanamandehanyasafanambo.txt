FOTODRAFITRASAN'NY FIFAMOIVOIZANA :: MANDEHA NY ASA FANAMBOARANA NY LALAM-PIRENENA FAHENINA • AORAHA

Mitohy ny fanamboarana. Taorian’ny ora-mikija nahatonga ny fiakaran’ny rano tany Ambilobe, 
tapaka avokoa ny lalana mampifandray ity faritra ity amin’ireo toeran-kafa . Mbola ny fanamboarana 
ampahan-dalana simba ireo no hatao, amin’izao fotoana izao, raha ny fanazavana voaray avy amin’ny 
any an-toerana. 

Ankoatra izay, mitohy ihany koa ny famindrana ireo mpandeha amin’ny lakana noho ny fiampitana 
ampahan-dalana dibo-drano. Voalaza fa mitaraina noho ny antsojay ataon’ireo mpitatitra ny mpandeha 
mitombo hatrany ny vola takiana amin’izy ireo. 



Nampitain’ny loharanom-baovao fa mampanano sarotra amin’ny asa fanamboarana ny mbola fisian’ny 
any an-toerana, hatramin’ny omaly. Na izany aza, efa tonga any an-toerana ireo fiarabe mpamatsy 
araka ny fanazavana hatrany. Efa misokatra kosa ny lalana mampitohy an’Ambilobe sy Ambanja, araka 
fantatra. 

Tsiahivina fa ampahan-dalana maro no asiampanamboarana amin’iny lalam-pirenena fahenina iny. 
avy ao amin’ny Antokon-draharaha misahana ny fitaterana an-tanety na ATT fa hisy ny fanaraha-maso 
zotra amin’iny lalam-pirenena iny mikasika ny fanararaotana amin’ny saran-dalana. Ireo zandary 
hiantsoroka an’izany. Hisy ny sazy ampiharina amin’ireo fiara minia manararaotra. 









Enregistrer mon nom, mon e-mail et mon site web dans le navigateur pour mon prochain commentaire. 



