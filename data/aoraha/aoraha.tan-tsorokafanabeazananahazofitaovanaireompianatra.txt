TAN-TSOROKA FANABEAZANA :: NAHAZO FITAOVANA IREO MPIANATRA AMIN’NY SEKOLIM-PANJAKANA TELO TAO TOAMASINA • AORAHA

Sekolim-panjakana miisa telo ao Toamasina no nizaran’ny orinasa Star fitaovam-pianarana, ny 
lasa teo. Singam-bondrona ilaina amin’ny fianarana miisa telonjato no natolotra an’ireo mpianatra 
fahadimy, avy ao amin’ny EPP Maurice Gyot, Epp Anjoma ary ny Epp Cité Canada. Notsongaina manokana 
sekoly telo ireo noho izy ireo mifanolo-bodirindrina amin’ny orinasa. 

Nambaran’i Doison Rarivoson, talen’ny vondrona Star, any Toamasina, fa amin’ny maha orinasa 
amin’ny vahoaka azy, dia mitodika amin’ny vahoaka madinika ny fanampiana hanamaivanana ny fiainany 
sy hahafahan’ny mpianatra miatrika am-pilaminana ny fanadinana Cepe amin’ity taom-pianarana 
ity. Niara-dia tamin’ny lanonana goavana “Star Tour”, notanterahina tany an-toerana, nandritra 
faran’ny herinandro teo izao asa sosialy izao. Mbola nanamafy hatrany ny avy ao amin’ny orinasa 
tsy hijanona hatreo fa mitohy ny fanohanana ny fanabeazana ao Toamasina. 









Enregistrer mon nom, mon e-mail et mon site web dans le navigateur pour mon prochain commentaire. 



