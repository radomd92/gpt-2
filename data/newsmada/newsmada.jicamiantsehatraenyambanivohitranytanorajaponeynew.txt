JICA  : MIANTSEHATRA ENY AMBANIVOHITRA NY TANORA JAPONEY | NEWSMADA

Par Taratra sur 05/07/2017 

Noraisin’ny minisitry ny Serasera sy ny fifandraisana amin’ny andrimpanjakana teny Nanisana 
alatsinainy teo ny masoivoho japoney, Ichiro Ogasawara. Niompana tamin’ny fiaraha-miasan’ny 
malagasy sy ny governemanta japoney ny resaky ny roa tonta. 

Betsaka ireo japoney mpilatsaka an-tsitrapo tonga miasa eto Madagasikara. Miantsehatra amin’ny 
fahasalamana ary ny tontolo ambanivohitra izy ireny. Manampy betsaka ireo tantsaha malagasy 
ireo sekoly ary toeram-pitsaboana any ambanivohitra ny fisian’ireo japoney mpilatsaka an-tsitrapo 


Hisy ny fandefasana ny asan’ireo mpilatsaka an-tsitrapo ireo amin’ny televiziona nasionaly 
izao. Tanjona ny hampahafantarana ny kolontsaina japoney sy hampahafantarana ny Malagasy ny 
firenena ity eo amin’ny sehatry ny fambolem-bary sy ny indostria. 

Notoloran’ny minisitra Rahajason Harry Laurent mari-pankasitrahana ihany koa ireo japoney 
an-tsitrapo dimy niasa nandritra ny roa taona teto Madagasikara. Niantsehatra teo amin’ny fampianarana 
ny fanatanjahantena sy ny tontolon’ny fahasalamana ary ny asa tanana izy ireo. 

Nampahafantarina ihany koa ireo mpilatsaka an-tsitrapo vaovao hiasa any amin’ny faritra Atsinanana, 
Analamanga ary Vakinankaratra mandritra ny roa taona. 



Les commentaires sont fermées. 

