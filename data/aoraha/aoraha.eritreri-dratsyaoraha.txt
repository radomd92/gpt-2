ERITRERI-DRATSY • AORAHA

Mikaikaika ny mpanjifan’ny Jirama, fa mbola miseholany hatrany ny fahatapahan-jiro matetika 
anivon’ny fokontany maro eto an-drenivohitra. Hatramin’izao aloha dia tsy manana vahaolana 
afa-tsy ny fampiakarana ny faktiora ity orinasam-panjakana manjaka tokana ity. Asa, mety ho izay 
ve no tena vahaolana amin’izao delestazy saika ho isan’andro vaky izao? Ny mpanjifa tsy mahazo 
akory amin’ny tolotra omena sy ny fomba fiasa, nefa ny vola takiana sy ampiakarina araka izay tian’ny 
ihany. Izany no tena hoe fanabotriana vahoaka! 

Rehefa tsy tapaka ny jiro, dia mampijaly ny rano. Ny olana hafa tsy voavaha, ny eo misesika ihany. 
afa-manoatra ny Malagasy mpanjifa fa dia manaiky tsy fidiny satria toa tsy misy mahasolo tokoa 
orinasa ity. Hafa ny any amin’ny faritany, mba misy orinasa tsy miankina maivamaivana ihany misahana 
famatsiana jiro sy rano saingy vitsy izy ireny raha mitaha amin’ity orinasa vaventy malaza tsy 
toa lovian-tsahona ity. Ireo mpanjifa any amin’ireo tanàn-dehibe samihafa no tena voa mafy fa 
any ambanivohitra ve moa tsy ho vitan’ny labozia sy ny jiro kapoaka eny fotsiny ny fiainany. 

Ny hitsikitsika tsy mandihy foana fa ao raha. Matoa tsy mety mivaha ny olana, dia misy zavatra tsy 
tokoa ao. Inona anefa? Io no mampanitikitika ny sain’ny mpanjifa. Raha tombanana avy ety ivelany, 
betsaka no mandefa fisainana lavitra sy manao sain-dratsy toy ny hoe: ny hafa ve no mandavaka sy 
dia ny mpanjifa no hameno ny banga? Mety hitombina tokoa ve izany eritreri-dratsy izany? 

Efa betsaka ny fanazavana nomen’ny tompon’andraikitra voalohany mahakasika izany saingy tsy 
maharesy lahatra ary heverina ho toy ny valin-teny fialana bala fotsiny. Tonga hatramin’ny hoe: 
ny Jirama saingy mandefitra mba ho fitsinjovana ny mpanjifa”. Raha tena matiantoka tokoa moa maninona 
homena ny hafa e? Aleo tsy hohalavaina ny resaka fa tadiavo izay tena vahaolana fa mijaly ny mpanjifa. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Eritreri-dratsy est apparu en premier sur […] 

