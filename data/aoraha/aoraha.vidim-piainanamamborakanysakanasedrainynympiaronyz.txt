VIDIM-PIAINANA :: MAMBORAKA NY SAKANA SEDRAINY NY MPIARO NY ZON’NY MPANJIFA • AORAHA

Nanambara ny filohan’ny fikambanana miaro ny zon’ ny mpanjifa fa isan-karazany ary maro ny fitarainana 
izy ireo, hatramin’izay. Efa miezaka amin’ny famahana an’ireo olona sedrain’ny vahoaka ry zareo 
saingy sakana ny mbola tsy fisian’ny lalàna mivoaka manome alalana azy ireo mampihatra ny lalàna 
momba ny fiantohana sy fiarovana ny zon’ny mpanjifa. 

Antony mampisy fetrany ny asa vitan’izy ireo , io sakana io. “ Hatramin’ny volana marsa, dia anisan’ny 
voarainay be indrindra ny fikorontanan’ny tambajotram-pifandraisana iray teto an-drenivohitra. 
manaraka azy ny fiparitahan’ny entana lany daty any ambanivohitra ary ny olan’ny mpanjifa amin’ireo 
fitateram-bahoaka eo an-drenivohitra”, hoy Rabetsara Lita, filohan’ny fikambanana miaro ny 
mpanjifa nandritra ny fanamarihana ny andro iraisam-pirenena ho an’ny zon’ny mpanjifa, ny zoma 
teo. 

“Noezahinay ihany no nanatona ny tompon’andraikitra tamin’ilay olana tambajotram-pifandraisana 
milaza fa tsy mpanapa-kevitra ilay niresaka taminay ”, hoy izy. Nifantoka tamin’ny fampahafantarana 
olona nandalo teny Soarano mikasika ny zon’izy ireo ny hetsika natao, tamin’ny zoma. “Mbola maro 
tsy mahalala ny fisian’ny andro natokana ho an’ny zon’ny mpanjifa na dia efa imbetsaka nankalaza 
aza izahay”, hoy hatrany Rabetsara Lita. 

Nampahafantarina ny olona fa misy mpiaro izy ireo amin’ny karazana olana samihafa miseho eny amin’ny 
Voalaza fa tsy mbola misy ihany koa ny fankalazana ôfisialy nataon’ny fitondram-panjakana. 

“Tato anatin’ny telo taona izao no efa nanomboka niantso anay ny tompon’andraikitra raha misy 
tokony hifandinihana momba ny tombontsoan’ny vahoaka. Ankehitriny izahay miaraka mifandinika 
minisiteran’ ny Angovo , ny rano ary ny akoran’afo, mba hamoahana ny vidin-tsolika vaovao. Fifampidihina 
hotanterahana hatramin’ny roa avrily ho avy izao”, hoy ity filohan’ny mpiaro ny zon’ny mpanjifa 










Enregistrer mon nom, mon e-mail et mon site web dans le navigateur pour mon prochain commentaire. 



