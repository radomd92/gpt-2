KITRA – «MALAGASY PRO LEAGUE» :: TAFAKATRA HO LAHARANA FAHAROA VONJIMAIKA NY AS ADEMA • AORAHA

Nanova ny filaharana vonjimaika amin’ny fiadiana ny ho tompondakan’i Madagasikara taranja baolina 
Diviziona Elita, na ny “Malagasy Pro League” ny vokatr’ireo lalao nanamarika ny andro fahatelo, 
faran’ny herinandro lasa teo. 

Mbola mijanona ho laharana voalohany vonjimaika ny ekipan’ny Cnaps Sport Itasy, izay tsy nisedra 
mihitsy tamin’ireo lalao telo efa vitany. Lavon’izy ireo tamin’ny isa 3 noho 0 ny ekipan’ny AS Jet 
mpiray ligim-paritra amin’ izy ireo, tamin’ny sabotsy lasa teo, teny amin’ny kianjan’i Vontovorona. 
faharesen’ny AS Jet Mada io no nampidina azy ireo any amin’ny laharana fahefatra, nisolo ny toeran’ny 
Adema. Niakatra eo amin’ny laharana faharoa vonjimaika kosa ny ekipan’ny seranam-piaramanidina, 
fandre­sena azon’izy ireo 2 noho 1 teo anatrehan’ny Zanakala FC tao amin’ny kianjan’Ampasambazaha, 
Hanafika ny Fosa Juniors any Mahajanga izy ireo amin’ny andro fahefatra. 

Mitovy isa, saingy elanelanin’ny baolina tafiditra, kosa ny Cosfa sy ny ekipan’ny seranam-piaramanidina 
andro fahatelo. Lavon’ny miaramila tamin’ny isa 2 noho 1 ny eki­­pan’ny Elgeco Plus teny amin’ny 
farany, teny By Pass. Mbola tara lalao iray kosa saingy efa eo amin’ny laharana fahadimy ny Ajesaia 
any Bongolava. Niondrika teo anatrehan’izy ireo, tamin’ny isa 5 noho 0 ny ekipan’ny FCA Ilakaka, 
Lavitra ho an’ity farany ny fahitana fandresena, tamin’ ireo lalao telo efa vitany, ary ity klioban’Ihorombe 
avokoa no nahazoan’ireo mpifanandrina azy isa maro hatramin’izao. 

Isan’ireo nanamarika ny andro fahatelo ihany koa ny adin’ ny ekipa samy avy any amin’ny faritanin’i 
tao amin’ity renivohitry ny faritra Atsinanana ity. Nomontsanin’ny Tia Kitra F tamin’ny isa 4 
0 ny Club M Mananara, tamin’ ny sabotsy lasa teo. Mbola tsy niakatra kianja kosa ny Fosa Juniors, 
vao avy nihintsana tany amin’ny fiadiana ny amboaran’ny Kaonfederasiona afrikana. Tokony ho 
tamin’ny 3FB Toliara, izay efa any Mahajanga, izy ireo omaly saingy noho ny fangatahan’ny Fosa 
dia ahemotra rahampitso ny lalao. 

Raha tsy misy ny fiovana amin’ny fotoana farany dia hitohy amin’ny alahady ho avy izao ny andro fahefatra 
an’ny “Malagasy Pro League”. 











Enregistrer mon nom, mon e-mail et mon site web dans le navigateur pour mon prochain commentaire. 



