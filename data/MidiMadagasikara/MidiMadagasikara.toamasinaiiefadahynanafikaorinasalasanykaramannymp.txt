TOAMASINA II : EFADAHY NANAFIKA ORINASA, LASA NY KARAMAN’NY MPIASA – MIDI MADAGASIKARA

Nisy nanafika andro vao maraina tokony tamin’ny 9ora sy sasany, ny 8 desambra lasa teo, ny orinasa 
menaka ao Melville Toamasina. Ny loharanom-baovao no nahalalana fa efa-dahy nisaron-tava nitaingina 
nanao taingin-droa sady nitondra basy PA no tonga tao amin’ny orinasa, raha teo am-panomanana 
fizarana ny karaman’ny mpiasa ny antoandro ireo misahana izany. Avy hatrany dia hitan’ireto jiolahy 
birao misy ny vola karaman’ny mpiasa volana novambra, ka nanambana sy nanapoaka basy ireo andian-jiolahy, 
ka raiki-tahotra ireo mpiasa nisahana izany. Lasan’ireto jiolahy mora foana ireo vola be. Tsy 
mazava ny tena sandany noho fiovaovan’ny vaovao azo, fa ny hany fantatra dia amina miliara ariary 
vola very, izay karaman’ny mpiasa an-jatony eo anivon’ny orinasa. Efa nametraka fitoriana tamin’ny 
mitam-piadiana nahazo azy ny orinasa. Voalaza ihany koa fa efa misokatra ny fanadihadiana rehetra, 
hatreto aloha dia tsy hita popoka ny misy ireto andian-jiolahy mitam-basy mpanafika ireto, na 
aza fa moto scooter ny fitaovam-pitaterana fampiasany. 




















