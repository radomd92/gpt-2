OLON’NY HVM – ORIN’ASA KRAOMA : HAMATOTRA AN’I ANDRY RAJOELINA?

Isan’ny orin’asam-pirenena malagasy eo ambany fitantanan’ny fitondram-panjakana tena nanana 
anjara toerany teo amin’ny fampidiram-bolam-pirenena nadritra ny ampolon-taonay marobe ny 
(kraomita Malagasy). Tamin’ny faramparan’ny fotoana nitondran-dRajaonarimampianina sy ny 
dia nifampiraharahan-dry zareo tamin’ny orin’asa rosianina ny fitantanana azy io, ary amin’izao 
dia re fa mikaro-dalana hanamafisana ny dingana efa vitan’izy ireo tamin’ny fitondrana Hvm amin’ny 
Rajoelina ny mpikarakara ny raharaha sy ry zareo Rosianina, arak any fanazavana nentin’ireo mpiasa 
amin’ity orin’asa Kraoma ity. Eo izany no ampitandreman’ireo mpiasan’ny Kraoma an’Ingahy filohampirenena 
Rajoelina mba tsy ho tafiditra ao anatin’ny vela-pandrik’iereo olon’ny Hvm sy ny orin’asa rosianina 
sanatria hahavoafatotra ny firenena Malagasy amin’ny tetika maty maika handrobana ny harem-pirenentsika. 

Nanambara mantsy ny sendikan’ny mpiasan’ny Kraoma, ka ny vahoaka Malagasy sy ny mpitondra fanjakana 
mihitsy no nandefasany an’izany fa “na marina aza fa mandalo fahasahiranana goavana ny orinasa 
dia tianay sendikan’ny mpiasa ato amin’ny Kraoma ny mampahafantatra antsika vahoaka malagasy 
tompon’andraiki-panjakana fa fototr’izao fahasahiranan’ny orinasa izao ny tsikombakomba 
fitondrana teo aloha sy ny orinasa “Stork International” tarihin’ny filoha sady tale jeneraliny 
Singh Raghav sy i Sushil tale mpitantana io orinasa io aty Afrika ary i Seva Mboiny Simon, solontenany 
Madagasikara”. 

Nomarihin’ity sendikan’ny mpiasan’ny Kraoma ity fa “taorian’ny fifampiresahan’ireo olona 
anarana etsy ambony ireo tamin’ny filohampirenena teo aloha Hery Rajaonarimampianina dia noterena 
tale jeneralin’ny orinasa, Arsène Rakotoarisoa, hivarotra fatiantoka tamin’io orinasa rosianina 
International” io ny 80% -n’ny vokatra ny taona 2015 hatramin’ny taona 2018 ka 70 dôlara no nivarotana 
kraomita iray taonina raha 90 dôlara ny masonkarena namokarana izany”. Vokatr’izany, hoy hatrany 
sendikan’ny mpiasa, dia lasan’ny orinasa “Stork lnternational” ireo tombony mihoa-pampana 
ho azon’ny orinasa Kraomita Malagasy ary rehefa izany dia mody mampindram-bola ny orinasa Kraomita 
indray ny orinasa “Stork lnternational” ary manambara fa manavotra ny orinasa Kraomita Malagasy 
mampindram-bola. Raha ny marina anefa dia volan’ny orinasa Kraomita Malagasy ihany no mody ampisamborina 
hoy hatrany ny fanambaran’ireo mpiasa miara-dia ao ampin’ity sendika ity. Vokatr’izany dia tafalatsaka 
fahasahiranana lalina ny orinasa Kraomita Malagasy noho izany firaisana petsapetsan’ny fitondrana 
aloha tamin’ny orinasa “Stork lnternational” izany, hoy ihany ny sendikan’ny mpiasa, ary betsaka 
porofo an-taratasy ananan’ny orinasa Kraomita Malagasy momba izany tranga izany ka azonareo 
fanjakana hamarinina tsara. 

Notsindrian’ny sendikan’ny mpiasan’ny Kraoma koa fa “ankehitriny dia miezaka i Seva Mboiny Simon, 
ary Dr Singh Raghav manatona ireo mpitondra fanjakana ambony handresy lahatra fa hanavotra ny 
Kraomita Malagasy ka mangataka ny hanohizana izany fomba ratsy nentina namotehina sy hamonoana 
izany orinasam-panjakana izany, ary mangataka fihaonana etsy sy eroa izy ireo, hatrany amin’ny 
Andry Nirina Rajoelina mihitsy aza”. 

Nivantana mihitsy moa ny mpiasan’ny Kraoma, tamin’ny alalan’ny sendikan’izy ireo mampahafantatra 
vahoaka malagasy sy ny mpitondra fanjakàna fa “tsy ekenay intsony ny fanohizana ny fiaraha-miasa 
orinasa rosianina ireo satria hitarika ny famonoana tanteraka ny orinasa Kraomita Malagasy izany”. 

Any amin’ny fitondram-panjkakana tarihin’ny filoha Rajoelina izany ny baolina. 

