FAHAFATESANA MPANAZATRA :: NODIMANDRY TEO AMIN'NY FAHA-70 TAONANY I MOHAMED SALEH • AORAHA

Misaona ny fanatanjahantena. Mpilalao tranainy, mpanazatra avolenta ary mpampianatra fanatanjahantena 
nahafantarana an’i Mohamed Saleh, izay nodimandry teo amin’ny faha-70 taonany, ny sabotsy alina 
tao amin’ny hopitalin’i Reims any Frantsa. Herinandro no nidirany tao amin’ity toeram-pitsaboana 
rehefa avy niaritra ny aretin’ny fo sy ny diabeta tao anatin’ny taona maro, izay niteraka homamiadan’ny 
nitarika ny fahafatesany. 

Nampianatra tao amin’ny sekolin’ny Masindahy Misely Amparibe izy ary izy no isan’ireo mpilalao 
nandrafitra ny ekipan’ny kolejy teo amin’ny taranja handball, tamin’ny taona 70. Maro ireo anaram-boninahitra 
an’ny faritra sy nasionaly azon’ity mpilalao azo heverina ho andrin’ny taranja handball ity. 
ela akory dia voantso handrafitra ny ekipam-pirenena malagasy izy, ka tany amin’ny lalao afrikanina 
tany Alzeria, tamin’ny taona 1978. 

Taoriana kelin’izany dia notendrena hitantana ny ekipam-pirenena sokajy vehivavy sy zazalahy 
ny 18 taona izy. Isan’ny nampiavaka azy tamin’ireo mpanazatra sy teknisianina maro ny fampiharana 
hatrany ny fitsipi-pifehezana raha misy tsy manaja izany. «Manao fanazarantena amin’ny 5 maraina 
ny alahady izahay, fahiny, ka ny ora iray amin’izany dia lany amin’ny fihodinana an’Antananarivo. 
tamin’izany ny orana, ny hafanana ary ny hatsiaka. Manasazy i Saleh saingy manoro sy manome lesona 
hoy i Zo Rasolofoson, kapitenin’ny ekipan’ny Saint Michel sokajy lehilahy seniors. Izahay eto 
Ao Raha dia mirary fiononana feno ho an’ny fianakaviany sy ny taranja handball nilaozany. 









Enregistrer mon nom, mon e-mail et mon site web dans le navigateur pour mon prochain commentaire. 



