FITAIZANA SY FANATANJAHANTENA :: MANAMPY NY ANKIZY HIANATRA AMIN’ NY ALALAN’NY BAOLINA KITRA NY TALENTA AKADEMIA • AORAHA

Manova ny zava-misy eo amin’ny fiarahamonina amin’ny ankapobeny ny sekoly fianarana baolina 
Talenta Akademia. Maro ireo ankizy variana any amin’ny taranja ka manao antsirambina ny fianarany. 

Mifanohitra amin’izany kosa ny mikasika an’ireo mpilalao ao amin’ny Talenta Akademia ao Toamasina 
eny Arivonimamo. “Fitsipika ao amin’ny sekoly mihitsy ny hoe mijanona ny baolina rehefa ratsy 
vokatra any am-pianarana. Rariny raha mpianatra nahay indrindra tamin’ny BEPC 2018 ny mpianatra 
tato. Nisaotra anay ihany koa ireo ray aman-dreny noho ny filofosan’ireo zanany amin’ny fianarana”, 
Rajaonesa Miora, isan’ny nanangana ny sekoly. 

Mitaiza sy manabe ireo ankizy manomboka amin’ny 5 taona ka hatramin’ny sokajy “senior” ny Talenta 
sady manana klioba mifaninana amin’ny sokajy diviziona voalohany ihany koa. Efa manomana ny taom-pilalaovana 
any Toamasina izay hanomboka amin’ny 15 oktobra ho avy izao ry zareo. 

“Manana tetikasa vaovao kosa izahay. Hitady mpiahy iray isaky ny mpilalao izay miisa valopolo 
zato, any Toamasina sy roapolo eo ho eo any Arivonimamo. Hatao izany mba hanana ho avy mamiratra 
ankizy sy tanora amin’ny fianarany sy amin’ny baolina kitra”, araky ny fanazavan’itsy tompon’andraikitra 
hatrany. 











Enregistrer mon nom, mon e-mail et mon site web dans le navigateur pour mon prochain commentaire. 



