TANANANA 4 MIS AMBOHIJATOVO : MANENDAKA OLONA AMIN’NY ANDRO HARIVARIVA – MIDI MADAGASIKARA

Fotoana efa elaela ihany izay no misy olona maro nitaraina amin’ny hafitsok’ireo olona manorina 
eny Ambohijatovo, somary anaty alaala kely ambony avaratry ny tonelina. Voalazan’ny vaovao fa 
manendaka izy ireo raha vao manomboka maizina ny andro. Tamin’ny alakamisy lasa teo, lehilahy 
tratra hariva no niharan’ny fanendahana. Nandeha tamin’iny ilany havian’ny lalana iny ity olona 
niakatra avy aty Ambohijatovo ambany hihazo ny tonelina. Tampoka teo, ireny nisy andian’olona 
avy ao amin’ilay zary tanàna kely, tonga dia nanendaka azy. Marobe ny olona nahita izany. Nifampisintonana 
ny sakaosy teny amin’ilay lehilahy. Tsy fantatra moa na azon’ireo olon-dratsy izany na tsia. Tsy 
hoy ny eny an-toerana, no nisy izany fa efa imbetska mihitsy. Tsy dia misy sahy mandalo intsony ny 
ambany iny, araka izany. Marihana, hoy hatrany ireo mpampiasa iny lalana iny fa tsy azo andaloavana 
ny lalankely miakatra ho any Ambohijatovo Ambony. Lasa toerana fanaovana maloto ilay izy, ary 
ny mandalo eny aza mampatahotra mihitsy amin’ny antoandro. Taona maro no efa nisy olona nanorim-ponenana 
Ireny tsy manankialofana ireny, manamboatra trano amin’ny baoritra sy plastika. Toerana kizo 
kizo. Ny resaka re eny amin’ny manodidina dia ny hoe, tsy lavitra eo akory no misy ny minisitera mpiahy 
mponina nefa dia toa tsy misy ny fandraisana andraikitra hanalana ireo olona lasa mpanendaka ireo. 
fara faharatsiny, hanalana azy ireo tsy handoto tanàna eo intsony. Manamarika ireo izay nampiasa 
lalankely iny tany aloha tany fa tsy tsy maintsy mihazo lalana hafa raha ho eny Ambojjatovo Ambony, 
ilay lalana manitsy efa toerana tsy azo lalovana intsony. Misy mpanendaka. 



tonga de foany any io toerana io ! aiza ry Hafari amzany ! 


















