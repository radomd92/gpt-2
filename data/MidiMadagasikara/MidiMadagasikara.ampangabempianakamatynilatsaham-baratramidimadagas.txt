AMPANGABE : MPIANAKA MATY NILATSAHAM-BARATRA – MIDI MADAGASIKARA

Nitera-doza koa ilay oram-baratra nitranga ny harivan’ny talata teo tao Ampangabe. Mpianaka 
maty nilatsahan’ny varatra tao an-trano fonenan’izy ireo. Raha araka ny fanamarihan’ny zandary 
miandraikitra an’Ambohidatrimo sy ny manodidina dia manodidina ny tamin’ny dimy ora sy sasany 
no niditra tampoka tao an-tranon’izy ireo ny varatra ary nirefotra tao. Mpianaka, renim-pianakaviana 
taona sy ny zanany 13 taona no indray niara-namoy aina vokatr’izany. Vao tsy tena manomboka akory 
ny fahavaratra dia efa nitera-doza tanteraka izany teto Analamanga. Ranobe tetsy sy teroa, fahafatesana 
ny filatsaham-baratra ary fahapotehan’ny tanàna (jereo lahatsoratra etsy ambany). 





Oram-be sy avandra namotika ny tanàna 

Raha ranobe no niakatra teto an-drenivohitra tao anatin’ilay oram-baratra nandritry ny talata 
teo, rivo-doza kosa no niseho tany Andramasina tamin’ny fotoana mitovy. Potika ny 40% an’ny tanàna 
araka ny tatitry ny zandarimaria. Maro ny tranom-panjakana izay lasa ny tafo, nisy koa ny efitranom-panadinana 
izay potika. Tsy latsa-danja ny fahavoazan’ny fambolena satria nisy avandra nilatsaka ary goavam-be 
Raha ny fanazavan’ny olona dia toa ny rivo-doza mihitsy no niseho tao Andramasina. Porofon’izany 
ny fisian’ny hazo nidaraboka tetsy sy teroa. Tsy niomana tamin’ny zava-niseho ny olona satria 
maraina dia mbola nibaliaka tanteraka ny masoandro kinanjo nivadika izany ny tapak’andro hariva. 
ny teto an-drenivohitra sy ny faritra Analamanga ihany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

