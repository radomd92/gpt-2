ANDRAVOAHANGY: NOMENA FANAMPIANA IREO TRABOINA | NEWSMADA

Par Taratra sur 12/02/2019 

Nitondra fanampiana ho an’ireo traboina rava trano ao Andravoahangy Atsinanana ny delegen’ny 
fahatelo, i Hery Razafintsalama sy ireo mpiara-miasa aminy, ny faran’ny herinandro lasa teo. 
121 ireo traboina avy amin’ny fianakaviana 32.Vokatry ny orambe niseho, ny alakamisy lasa teo 
nitarika ny faharavan’ny trano satria dibo-drano tanteraka. Trano biriky roa lehibe misy fianakaviana 
no rava tanteraka. Misy cité izay misy fianakaviana 18 kosa no tsy navelan’ny mpamonjy voina nipetrahana 
fa ahina hitera-doza. Vokatr’izany firodanana izany, betsaka ireo entana tsy misy azo raisina 
tamin’ireo trano rava. Ny alahady maraina, nafindran’ny ekipan’ny boriborintany fahatelo tetsy 
kianja mitafo Besarety tantanan’ny kaominina ireo traboina ireo, raha tetsy amin’ny EPP Andravoahangy 
II sy Hotely Santatra no nasiana azy ireo vonjy maika teo aloha. Fianakaviana 17 ahitana olona 67 
no nipetraka tao, fa ireo ambiny kosa efa lasa nody any amin’ny fianakaviany sy ny havany avokoa 




Les commentaires sont fermées. 

