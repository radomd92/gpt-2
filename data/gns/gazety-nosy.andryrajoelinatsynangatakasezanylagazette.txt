ANDRY RAJOELINA : TSY NANGATAKA SEZA NY LA GAZETTE !

Accueil > Gazetin'ny nosy > Andry Rajoelina : Tsy nangataka seza ny La gazette ! 

Publié le 18 mars 2019 



Maro amin’ireo « fanatisme » eny anivon’ny tambazotra serasera na ny « facebook » mpiaro bontolo 
misy « argument » an’ny filoha Andry Nirina Rajoelina no manakiana ny La Gazette de la Grande Ile 
hoe « tsy nahazo seza dia mirediredy ». 

Ny La Gazette « tompokolahy sy Tompokovavy » dia tsy nanao fifanarahana tamin’i Andry Rajoelina 
hisolelaka aminy ka tsy maintsy hanaiky izay ho teneniny ka hanao hoe ; « Ekena sa tsy Ekena » ! Dia 
seza izahay… Tsia ! Tsia ! Tsia… ! 

Mazava ny sori-dalana entin’ny mpanoratra rehetra eto dia ny tombotsoam-bahoaka fa tsy olon-tokana 
ireo manao sakaizan’ny mpandresy mpisolelaka aminy rehatra fa ny marina hatrany no hantonta an-gazety 
« La verité imprimiée ». 

Koa raha nisy ny fampanantenanao tamin’ny vahoaka hoe « ho tonga tsy ho ela fa efa eny an-dalana ny 
mora » dia diso ve raha mametraka fanontaniana hoe « aiza ihany ilay vary mora sa lasan’ny jiolahin-tsambo 
nilentika an-dranomasina ? ». 

Aiza ny helico 10 sy 4×4 blinde ary Drone, izay naseho fotsiny teny Mahamasina hatreto, ny olana 
ny tsy fandriam-pahalemana, ny Pesta, ny kitrotro ary ny tena zava-doza dia firongatry ny fakana 
tsy Karana intsony fa hatramin’ny kandida hirotsaka hofidiana ho solombavam-bahoaka tany Tsaratànana, 
miara-dia aminao. Ny delestage moa tsy lazaina intsony, ary ny « puce » koa saika hadino… 

Lasa ihany ny saina sy ny eritreritra fa sao dia mbola tsy tokony ho nirotsaka ho filoha ary ny tenany 
vao maika miha mafy ny olana sedrain’ny vahoaka Malagasy. 

Tsy misy handrakandrana fa tonga dia asa mivaingana no tadiavin’ny vahoaka Malagasy na nifidy 
na ny tsy nifidy anao fa tsy manao « phoning » any amin’ny radio mpomba ny fanjakana sy ny « facebook 
any hoe « vao haingana ange izy no teo eh », f’angaha tsy efa niomana talohan’ny nialana teo amin’ny 
tetezamita eh ? Dia aiza ny voan-dalana… 

Ny toky fitaka fa ny hatao no hita koa alao hery ary « tompokolahy sy tompokovavy » ny « Dina sy Velirano 
natao tamin’ny vahoaka Malagasy nandritra ny fampielezan-kevitra tamin’ny fifidianana fa miandrandra 
ireo vahoaka fa tsy variana amin’ny resaka « Abobo » eto fotsiny… 

Ento am-pamaranana ity lahatsoratra ity dia raisinay ny tenin’ny Ntaolo hoe, « « akapohy amin’ny 
ny lohanareo » mpomba an’i Andry Rajoelina fa rehefa tsy mahazaka ny lahatsoratra avoakanay eto 
aza mividy na mamaky izany akory fa tsy tombotsoanareo olom-bitsy ireo no harovanay fa ny vahoaka 
rehetra na nifidy Andry Rajoelina na Tsia… ary ny La Gazette tsy nangataka seza, tompokalahy sy 
Ekena sa tsy Ekena ah ! 



