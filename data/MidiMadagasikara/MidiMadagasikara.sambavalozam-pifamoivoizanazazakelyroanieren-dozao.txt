SAMBAVA – LOZAM-PIFAMOIVOIZANA : ZAZAKELY ROA NIEREN-DOZA – OLONA 11 NARATRA MAFY – MIDI MADAGASIKARA

Nambaran’ny Adjudant Chef, Lehiben’ny Brigade Routiere aty SAVA; izay nandefa zandary nijery 
loza sady niandraikitra ny fanadihadiana momba ilay lozam-pifamoivoizana izay nandratra olona 
taminay voalohan’ny volana novambra lasa teo, dia ny firimorimon’ny fiara anankiroa samy mpitatitra 
avy aty Sambava ho any Andapa izay nifanenjika te hahazo mpandeha ka mifanao aloha sy afara no fototry 
loza niseho teo amin’ny PK 15 amin’iny lalam-pirenena faha-5A mampitohy an’ireo tanana roa ireo 
Tao amin’ny Fokontany Antsahalalina, kaominina Ambanivohitra Ambohimalaza – distrikan’i Sambava 


Rahefa nijanona nampidina mpandeha iny mantsy ny fiara iray teo aloha, dia nirimorimo nihoatra 
ilay iray avy ato aoriana mba hanenjika ny mpandeha ao aloha ka nivarina an-kady. Nandratra mafy 
11 izany lozam-pifamoivoizana izany, ka nisy tamin’izy 10 mianadahy niharam-boina ireo ny tapa-taolana, 
amin’ny tongony. Nampidirina avy hatrany ao amin’ny Hopitalibe CHRR ao Besopaka ny 9 fa ny iray 
nalefan’ny havany any amin’ny Hopitaly SALFA Loterana ao Ampandrozonana, samy eto Sambava avokoa. 
amin’antambo tamin’io loza io kosa ny mpianadahy kely niaraka tamin’ny renin’izy ireo. Zazavavy 
enim-bolana ny iray ary zazalahy 2 taona mahery kely kosa ny faharoa. 




















