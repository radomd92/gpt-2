VASIANA MANDOTO : MAZAVA VOLANA NO TENA FANAFIHAN’NY JIOLAHY – MIDI MADAGASIKARA

Isan’ny faritra mena mbola anjakan’ny asan-dahalo tanteraka ny distriakan’I Mandoto iny, saika 
no andrenesana asan-jiolahy any amin’ireo kaominina manodidina, indrindra fa any amin’ireo 
miala lavitry ny tombin’ny zandary. Araka ny fanazavan’ny mponina any an-toerana dia isaky ny 
volana no tena mampirongatra ny fanafihan-dahalo. Manao andiany hatrany ireo jiolahy miaraka 
basy mahery vaika sy lefona ary zava maranitra. Avy hatrany dia manapoaka basy sy mitabataba ry 
raha vao tafiditra ny tanàna, dia toy izay hatrany ny fisehon’ny fanafihana. Tsy misy sahy mivoaka 
ny mponina amin’izany fa samy mamitsaka ao ankohonany avokoa. Isan’izany ny tao amin’ny kaominina 
vao tsy ela akory izay no nitrangana fanafihana tao ka nahaverezana omby maherin’ny 30 ka tsy nisy 
intsony na dia nisy aza ny fanarahan-dia nataon’ny fokonolona. Araka ny fanazavana hatrany, efa 
dahalo mihitsy ny anaran’ny olona tafihiny, izany hoe misy olona eo an-tanana miray tsikombakomba 
malaso ka manondro izay fiankaviana be omby na mitahiry vola ao an-trano. Fantatra ihany koa fa 
mihazo mianatsimo avokoa ny dian’omby amin’ny halatromby ao amin’ny ilany andrefan’i Vakinankaratra 





















