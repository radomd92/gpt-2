KIDNAPPING : RAIKITRA NY SAVAHAO ANY ANATY ALA AKAIKIN’NY RN4 – MIDI MADAGASIKARA

Efa ho telo andro izay ireo zandary avy amin’ny kaompania Ambato-Boeny miampy ireo namany avy ao 
no natory tany anaty ala. Tsy nahazoam-baovao akory aza izy ireo satria tafiditra anaty toerana 
misy tambajotran-tserasera. “Mifantoka tanteraka amin’ny fanenjehana ireo nanao fakàna an-keriny 
kely antsoina ho Rahima, 11 taona, ireo zandary marobe”, raha araka ny fanazavan’ny lehiben’ny 
zandarimariam-pirenena etsy amin’ny Toby Ratsimandrava. Mahakasika ny fidinana an-tsehatra 
nahafahana nanafaka an’i Rahima teo am-pelantànan’ireo jiolahy indray dia fantatra fa avy amin’ny 
teo amin’ny fiaraha-monina no nahitàna ny toerana fieren’ireo olon-dratsy. “Tao amin’ny trano 
tao anaty ala, tsy mifanalavitra amin’ny lalam-pirenena fahefatra, no nisy azy ireo. Hitan’ireo 
ny niavian’ny zandary ary tsy nampoizin’izy ireo. Tsy afaka nitifitra avy hatrany anefa ireo mpitandro 
filaminana satria nataon’ny jiolahy teo am-povoan’izy ireo ilay zaza”, hoy ihany ny fanazavana. 
ho fiarovana ny ain’ilay zaza dia tsy nampiasa hery ary navela nitsoaka kely aloha ireo jiolahy 
dia votsotra soa aman-tsara i Rahima. Tsy nisy araka izany ny fifampitifirana ary ilay zaza koa 
tsy nisy herisetra nianjady taminy na kely aza. Ny andron’iny famotsorana iny ihany dia efa raikitra 
fifanenjehana tao anaty ala ary natao ny savahao izay nitohy hatramin’ny alim-be omaly. Sarotsarotra 
fidirana an-tsehatra satria ireo olon-dratsy dia mety ho efa mahay tsianjery ny antsipiriany 
toerana hitsoahany ary koa mitazom-basy izy ireo. Napetraky ny zandary ho tanjona anefa ny tsy 
hahazoana azy ireo na maty na velona. Raha ny tombana dia tsy latsaky ny efatra ny isan’ireo olon-dratsy, 
avy amin’ny fanamarihan’ny olona nahita ny fakàna an-keriny ka nijoro ho vavolombelona. Tamin’ny 
dia 200 tapitrisa ariary no notakian’ireo mpaka an-kery ary tapaka tamin’ny ady varotra niaraka 
fianakaviana fa 120 tapitrisa ariary no haloa. Vola izay tsy noefaina satria hitan’ny zandary 
nisy ireo olon-dratsy ary dia avotra soa aman-tsara ilay zaza. Ity tranga ity dia afaka manaporofo 
met ho hita ihany ny misy ny mpaka an-keriny na dia tsy misy aza ny fitoriana apetraky ny fianakaviana. 
koa matetika no lasa ataon’ny mpitandro ny filaminana fialàna bala indraindray mba tsy handefasana 
ny fanadihadiana. 




















