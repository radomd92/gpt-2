TOSIKA HO AN’NY FANABEAZANA :: MPIANATRA AVY AMIN’NY EPP AN’ ARIVONY NISITRAKA FANAMPIN-TSAKAFO • AORAHA

Ankizy roanjato sy efatra arivo avy amina Sekoly fana­beazana fototra (EPP) miisa dimy teto an-drenivohitra 
nahazo fanampin-tsakafo na «ferrozinc», avy amin’ny Fikam­banana Fitia tarihin’ny vadin’ ny 
Rajoe­lina Mialy, afak’omaly. Fanampin-tsakafo ho an’ny ankizy ahitana «Fer», «Zinc» ary «Vitamine C». Manampy amin’ny ady 
ny tsy fanjarian-tsakafo ity fanampin-tsakafo ity, araka ny fanazavana. 

Nanombohana izany ny teny Ampandrana Atsina­nana, avy eo teny Ambohipo. Nitohy teny Ampefiloha 
Antohomadinika IIIG Hangar ary nifarana teny Manjakaray. 

Ankoatra ny fanomezana fanampin-tsakafo, dia noto­lorana Rakibolana sy kitapo ary aron’akanjo 
koa ireo mpianatra. Nandritra io fandalovan’ny vadin’ny Filoham-pirenena tamin’ireo EPP dimy 
an-drenivohitra io no naneho ny hetahetany taminy ireo mpianatra mba hano­me­zana azy ireo fampianarana 
frantsay. Hita taratra fa ambany ny fari-pahaizan’ireo mpianatra amin’io taranja iray io. Novalian-dramatoa 
Rajoelina ny fangatahan’ny mpianatra. Nolazainy fa omena fampianarana maimaim-poana mikasika 
taranja Frantsay ireo mpianatra, indrindra ireo hiatrika ny fanadinam-panjakana CEPE. 









Enregistrer mon nom, mon e-mail et mon site web dans le navigateur pour mon prochain commentaire. 



