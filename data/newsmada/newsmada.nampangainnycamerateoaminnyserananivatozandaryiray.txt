NAMPANGAIN’NY “CAMERA” TEO AMIN’NY SERANAN’ IVATO: ZANDARY IRAY TRA-TEHAKA NITAKY VOLA TAMINA VAZAHA. | NEWSMADA

Par Taratra sur 25/10/2019 

Niverina indray ny kolikoly ataon’ny mpitandro filaminana eny amin’ny seranam-piaramanidina 
Zandary kilasy voalohany no voasambotra rehefa nitaky vola tamina teratany vahiny. Tsy afa-bela 
hita tamin’ny “camera de surveillance”… 

Zandary iray mitondra ny galona “1ère classe” miasa eny amin’ny seranam-piaramanidina Ivato 
tra-tehaky ny mpitandro filaminana nitaky vola manodidina ny 280.000 Ar na 70 Euro tamina teratany 
miisa telo, ahitana lehilahy roa sy vehivavy iray teny amin’ny seranam-piaramanidina Ivato, 
alarobia teo, tamin’ny 04 ora hariva. Miasa eny an-toerana ity mpitandro filaminana navanon-doza 
saingy anatin’ny fialan-tsasatra ka nanararaotra nanao ny asa ratsiny. Araka ny loharanom-baovao, 
nanao ny fanamiana maha zandary azy izy tao amin’ny efitra fiaingana ary nitiliany ireo teratany 
mety hanaovany ny fanararaotana sy ny kolikoly. Nanatona ary nanontany ny fotoana ijanonany eto 
teratany vahiny telo, mpandeha tamin’ny sidina Kenya Airways avy any Nairobi, nigadona teo amin’ny 
ilay zandary. Nanararaotra ireto mpizahatany ireto izy ka nitaky vola 35 euros tamin’izy ireo 
saran’ny “Visa” idirany eto Madagasikara. Tsy nahafantatra ary tsy nihahiahy ireo mpizaha tany 
ka nandoa avy hatrany lelavola notakiny. Hitan’ny “caméra” ao an-toerana izany. Hagagana anefa 
an’ireo teratany vahiny ireo rehefa tonga teny amin’ny toerana fanaovan’ny polisy fitsirihana 
pasipaoro noho ny fitakiana izany vola izany indroa tamin’izy ireo. Nohazavainy tamin’ireo mpitandro 
fa efa nandoa ny vola 70 euros izy ireo. Nametraka fitoriana teny anivon’ny polisy misahana ny sisin-tany 
izy ireo ka nokarohina ilay zandary. Hita ihany ary niaiky ny heloka vitany izy io rehefa nampifanatrehana 
vehivavy teratany frantsay. Etsy an-daniny, namoaka fanomezan-dalana hanenjehana ilay zandary 
avy eo anivon’ny sekreteram-panjakana miadidy ny Zandarimarim-pirenena, ny alarobia teo ihany. 
fanadiovana tanteraka ny zandary amin’izao fotoana izao mba hamerenana ny fitokisan’ny vahoaka 
“Tsy misy mifampiaro izany eo na samy zandary aza izahay” hoy hatrany ity manamboninahitra ity, 
ny Jly Ravalomanana Richard. 

Polisin’ny Paf miisa roa sarona 

Hentitra ny filoham-pirenena manoloana ny kolikoly sy ny fitarainan’ny olona eny amin’ny seranam-piaramanidina 
Efa nidina tampoka teny ny tenany ary tsy hanaiky mora foana ny trangana kolikoly miseho eny an-toerana. 

Tsiahivina fa efa nisy fahatrarana polisin’ny Paf miisa roa nanao kolikoly tamina vehivavy teratany 
iray sy ny zanany handray fiaramanidina ho any La Réunion, vao tsy ela akory izay. 



Les commentaires sont fermées. 

