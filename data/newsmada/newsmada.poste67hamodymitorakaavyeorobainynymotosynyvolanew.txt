POSTE 67HA: MODY MITORAKA, AVY EO, ROBAINY NY MOTO SY NY VOLA | NEWSMADA

Par Taratra sur 22/09/2018 

Efa ela no nalaza ratsy ny eo amin’ny 67ha sy ny manodidina: sinto-mahery, vonoan’olona, halatra 
sns. Mbola mitohy ny asa ratsin’ireo jiolahy. Manao izay hoafany koa anefa ny mpitandro filaminana 
fisamborana azy ireo. 

Tratran’ny zandary, avy amin’ny tobim-paritra teny Itaosy, ny alakamisy teo tokony ho tamin’ny 
ora maraina, ny jiolahy miisa efatra, mpandroba sy mpangalatra moto. Tamin’io alina io, tokony 
tamin’ny 3 ora maraina, nisy andian-jiolahy miisa 10 teo ho eo, nitondra zava-maranitra, toy ny 
sy antsy, nandroba olona efatra mianadahy nitondra moto anankiroa, teo akaikin’ny Poste 67Ha. 

Araka ny fantatra, fanaon’ireo jiolahy ireo ny mitora-bato izay moto mandeha amin’ny alina, eny 
faritra iny, ary mandroba izay tafajanona. Tamin’io fotoana io ary, tafatsoaka ny iray tamin’ireo 
roa fa ny iray kosa no notafihin’izy ireo teo ka lasan’izy ireo ilay moto sy ny findain’ireo tompony 
ny vola 30.000 Ariary. 

Araka ny voalazan’ireo voaroba, nitsoaka niankandrefana, nankany Itaosy, ireo jiolahy avy eo. 
andraikitra avy hatrany ny zandary avy ao amin’ny tobim-paritra Itaosy, nanao fisafoana amin’ny 
ao anatin’ny hetsika “Mandio”, fotoana fohy monja taorian’izay, efa hita ny toerana nanafenan’ireo 
ny moto halatra. 

Tratra tao amin’ilay toerana tokoa ilay moto nangalarin’izy ireo sy ny moto iray, nampiasain’izy 
tamin’io fanafihana io ka nogiazana ihany koa. Nandritra izany no nahatrarana ireo jiolahy miisa 
tamin’ireo 10 lahy nanao ny fanafihana. 

“Ny tranga toy izao indrindra no mbola hanentanana hatrany ny tsirairay amin’ny fanomezam-baovao, 
mandray ny andraikitra haingana”, hoy ny avy amin’ny zandarimariam-pirenena. Marihina fa hatolotra 
fampanoavana androany ireto jiolahy ireto ary mbola eo am-pikarohana ireo ambiny ny zandary. 





Les commentaires sont fermées. 

