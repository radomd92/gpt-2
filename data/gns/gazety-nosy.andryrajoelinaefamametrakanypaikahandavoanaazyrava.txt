ANDRY RAJOELINA : EFA MAMETRAKA NY PAIKA HANDAVOANA AZY RAVALOMANANA

Fantatra izany ankehitriny, araka ny filazana teo anivon’ny Fitsarana avo momba ny lalàmpanorenana 
ny alarobia teo fa amin’ny alarobia faha-28 Novambra misandratrandro no havoakan-dry zareo amim-pomba 
ny vokatra ny fifidianana fihodinana voalohany notontosaina ny alarobia faha-7 Novambra teo. 
mifantoka eny Ambohidahy ny fijerin’ny maro. 

Amin’izao fikirakirana sy fandinihan’ny Hcc ny antontan-taratasy rehetra momba iny fifidianana 
izao dia efa miasa sy mametraka ny paikadiny ny mpiara-dia amin-dRavalomanana sy ny mpomba an-dRajaonarimampianina. 
ny marina mantsy dia nifanatona izy ireo ary nifanaraka fa “hifanome tanana ka hanohana an-dRavalomanana 
fihodinana faharoa ny Hvm.” 

Paika ady nentin’ny kandida Ravalomanana hisorohana ny mety ho fanafoanan’ny Hcc ny fifidianana 
voalohany teo no nahatonga an-dry zareo hisintona ny fitoriana niisa 208 nalefa teny amin’ny Hcc, 
ny ako avy eo anivon’ny Kmmr (Komity Mpanohana an’i Marc Ravalomanana) satria ireo filoha telo 
indrindra, dia Rajaonarimampianina, Rajoelina ary Ravalomanana, ankoatra ireo kandida hafa, 
samy nandefa fitoriana teny Ambohidahy, ka mety tsy hananosarotra ny Hcc fa avy dia foanany any 
fifidianana iny. Noho izany, arovana ny fifidianana fihodinana voalohany sy ny vokany mba hirosoana 
fihodinana faharoa, hoy ry zareo Kmmr. 

Raha nanontaniana moa ry zareo hoe “ary inona ilay tarehi-marika 52% nambara fa azon-dRavalomanana 
telo andro voalohany taorian’ny fahavitan’ny fifidianana ka nanambarana fa efa manana isam-bato 
mahery ka lany fihodinana voalohany ny Kandida Ravalomanana?”, dia tsy nahazoana valiny izany. 
marina dia tsy nety nahavita nisongona an-dRajoelina mihitsy ny isam-baton-dRavalomanana avy 
amin’ny Ceni hatramin’ny voalohany ka hatramin’ny farany, ary ho vasoka be raha toa ka izay no fironan’ny 
olom-pirenena nefa hiady fo hitaky ny fahalanian-dRavalomanana fihodinana voalohany ny Kmmr. 
hany herin-dry zareo dia ny hiady fo hampandaniana an-dRavalomanana amin’ny fihodinana faharoa, 
nampiasaina avokoa ny rafitra isan-tokony, na eo anivon’ny fanjakana na ivelan’ny fanjakana, 
nampiasaina ny volaben’i Mbola dRajaonah hampahombiazana izany. Ny dingana voalohany vitan-dry 
aloha dia ny nanodina ny voka-pifidianana ka natao izay hiakaran’ny isam-baton’ny kandida hafa 
sy ny an-dRajaonarimampianina mba ho latsaky ny 50% ny an-dRajoelina ary hahavoatery ny Hcc hamoaka 
“hirosoana ny fihodinana faharoa”. 

Rehefa miditra amin’ny fihodinana faharoa indray, ary efa ao anatin’ny fametrahana ny paika maloto 
momba izany ry Ravalomanana sy ry Rajaonarimampianina, dia hanaovana adim-borontsiloza i Andry 
ho tapaka ny lohany. 

Ny isan’ny efa voizina any anivon’ny fiaraha-monina any mantsy izao dia hoe “tsy misy afa-tsy ireny 
taminy tamin’ny fihodinana voalohany ireny no ao ambadik’i Andry Rajoelina fa ny kandida hafa 
tamin’iny fihodinana voalohany iny dia manohana an-dRavalomanana amin’ny fihodinana faharoa 
ary saika mirona any aminy ny fikambanana maro sy ny vondron’olom-pirenena isan-tsokajiny”. 

Ny tetika niarahan-dRavalomanana sy Rajaonarimampianina nifanaraka dia hoe tsy maneho ara-pomba 
hoe manohana an-dRavalomanana i Hery Rajoanarimampianina sy ny Hvm fa atao mangina ny resaka, 
ny voka-pifidianana no tsy maintsy itadiavana lalana manomboka any amin’ny biraom-pifidianana 
hatreny amin’ny “Srmv” sy Ceni ary ny Hcc fa tsy avela ho tafavoaka velona eo i Andry Rajoelina. 

Dia amin’izao vanim-potoana izao ve dia hisy hanaiky mora fotsiny ny hahombiazan’izany teti-dromotra 
eto ? 



