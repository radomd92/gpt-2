ANDRON’NY ZANDARIMARIM-PIRENENA : NOFARANANA TAMIN’NY FANADIOVANA NY TANANA – MIDI MADAGASIKARA

Nilatsaka an-tsehatra nanadio ny tanana sy ireo lalam-bahoaka ivelan’ny lakazera ireo zandary 
ny Nosy omaly, ho famaranana ny andron’ny zandarimarim-pirenena tamin’ity taona ity. Hetsika 
faobe, izay nilatsahan’ireo Jeneraly sy ireo manambonahitra ambony eo anivon’ny zandarimarim-pirenena 
nilanja kifafa sy nanosika borety. « Raha ny teto Antananarivo dia ny Jeneraly Randriamahavalisoa 
Girard, Sekreteram-panjakana miadidy ny Zandarimaria sy ny Jeneraly Ramiandrisoa Jean de Dieu 
Komandin’ny zandary no nitarika izany hetsika izany vao maraina tamin’ny 6 ora, nanadio ny manodidina 
kianjan’i Mahamasina hatrany Analakely, Ambohijatovo ary Andrefanambohijanahary ary Anosikely 
hoy ny vaovao. Marihana fa hetsika faharoa izy ity ho fanamarihana izany andron’ny zandarimarim-pirenana 
Ny hetsika voalohany dia niompana tamin’ny fanomezana aina, rà, ho an’ireo mpiray tanindrazana 
mila izany. Hetsika izay mbola notarihin’ny Tompon’andraikitra voalohany eo anivon’ny zandariam-pirenena 
Naompana manokana tamin’ny lohahevitra hoe « Zandarimaria manakaiky ny vahoaka » moa ireto hetsika 
fanamarihana ny andron’ny zandarimariam-pirenena ireto. « Manohy ny asa fanaony andavanandro 
anefa ny zandary na dia eo aza izany hetsika izany ka rehefa nadio ny toerana nofafàna dia namonjy 
birao sy namonjy ny iraka manandrify azy ny tsirairay sy nanatanteraka ny asany ». 



ny emoreg ve tsy afaka manadio, fa toa manao akolahimbohitra fotsinyy ? 


















