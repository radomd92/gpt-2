FISOROHANA NY FIPARITAHAN’NY PESTA :: ARAHI-MASO SY HOTILIANA IREO OLONA MIFAMEZIVEZY ENY AMIN’NY TOBIM-PIANTSONANA • AORAHA

Manomboka mampiahiahy ny fisian’ny valanaretina pesta, amin’izao fotoana izao. Tsy mahagaga, 
ho an’ny eto an-drenivohitra raha mitazana fotsiny ny loto amin’ireo fako miavosa eny afovoan-tanàna 
eny amoron-dalana. 

Toa tsy laharam-pahamehana, angamba, io lafiny iray io amin’ny asa goavana hisorohana ny fiparitahan’ny 
fa ny fanaraha-maso sy fitiliana ara-pahasalamana an’ireo olona mifamezivezy eny amin’ireo 
taksiborosy no ifotorana. Paikady napetraky ny minisiteran’ny Fahasalamam-bahoaka miaraka 
avy ao amin’ny Antokon-draharaha misahana ny fitaterana an-tanety (ATT ) manerana ny Nosy, hono, 


« Efa namoaka didy ny minisiteran’ny Fitaterana, ny fizahantany sy ny famantarana ny toetrandro, 
taona 2017, ny amin’ny fampiasana karine fandraisana ny mombamomba ny mpandeha manoloana ny valanaretina 
izay anjaranay eo amin’ny zotra nasionaly sy rezionaly. Tsy amin’ny vanim-potoanan’ny valanaretina 
vao ampiasaina io karine io fa hanaraha-maso indrindra kosa ny fivezivezen’ny olona. Hohamafisina 
fampiharana azy ankehitriny mba hahafantarana ny niavian’ilay olona », hoy Reribake Jeannot, 
jeneralin’ny ATT. 

Hatao laharam-pahamehana tokoa ny fametrahana an’izao fizaham-pahasalamana eny amin’ny tobim-piantsonana 
taksiborosy avy any amin’ny toerana nahitana pesta izao. « Efa nanomboka tamin’ity herinandro 
ny avy any Faratsiho manokana. Notsirihina isan’andro ny antontan-taratasy mirakitra an’ireo 
nifamezivezy tany an-toerana. Raha nisy marary iray tao anatina taksiborosy iray saingy tonga 
Antananarivo vao fantatra fa nitondra aretina dia antsoina avokoa ireo olona niray fiara taminy 
araka ny fanampim-panazavana. 

Fantatra fa ny volana aogositra toy izao no fiparitahan’ny pesta, raha ny volana septambra izany 
aloha. Tokony hoarahina ny toromarika avy amin’ny minisitera mpiahy, momba ny fepetra famongorana 
voalavo sy hitandroana lalandava ny fahadiovana. Tsy lavitra fa eto an-drenivohitra izay misy 
foiben-toeran’io minisitera io ihany anefa no tena isan’ny tototry ny loto sy ny fako amin’izao 
izao! 









Enregistrer mon nom, mon e-mail et mon site web dans le navigateur pour mon prochain commentaire. 



