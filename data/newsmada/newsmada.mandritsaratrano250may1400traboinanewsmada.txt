MANDRITSARA: TRANO 250 MAY, 1 400 TRABOINA | NEWSMADA

Par Taratra sur 07/08/2017 

Nitrangana haintrano indray tao Farara, kaominina ambanivohitra Kalandy, distrikan’i Mandritsara, 
asabotsy maraina tamin’ny 10 ora. Trano miisa 250 tafo indray kilan’ny afo. Vokany, fianakaviana 
400 no tsy manan-kialofana. Tsy fantatra ny nahatonga ny firehetana fa niainga avy ao amin’ny trano 
ny afo, araka ny filazan’ireo niharam-boina. Tsy nisy ny aina nafoy na naratra. Ny borigadin’ny 
ao Mandritsara no manao ny fanadihadiana. 

Trano falafa miisa efatra koa indray nirehitra tao Dzamandzar Nosy Be, ny zoma teo. Ankizy nandoro 
no niandohan’ny afo ka nahamay ireo trano falafa ireo, araka ny fampitam-baovao avy any an-toerana 
niitatra tamin’ireo trano roa hafa teo amin’ny manodidina. Lasa nandositra kosa ireo ankizy ka 
fokonolona teo an-tanàna no nifanome tanana tamin’ny famonoana ny afo. Sarotra ny fifehezana 
afo tamin’io fotoana io ka lasa lavenona niaraka tamin’ireo trano koa ny fiara P.306 sy kodiarana 
dimy hafa. Mitohy ny fanadihadiana ataon’ny zandary ao Dzamandzar. 



Les commentaires sont fermées. 

