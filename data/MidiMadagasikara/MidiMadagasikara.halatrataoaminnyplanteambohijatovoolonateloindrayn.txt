HALATRA TAO AMIN’NY PLANÈTE AMBOHIJATOVO : OLONA TELO INDRAY NAIDITRA AM-PONJA – MIDI MADAGASIKARA

Mitohy hatrany ny fanadihadiana mahakasika ilay resaka halatra “coffre” niseho tao amin’ny toeram-pisakafoana 
etsy Ambohijatovo. Fantatra ary fa nisy olona telo hafa indray nosamborin’ny mpitandro filaminana 
nohenoina teny anivon’ny Fampanoavana omaly. Taorian’ny fihenoan’ireo mpitsara mpanao famotorana 
ireo dia samy naiditra am-ponja vonjimaika eny Antanimora izy ireo. Mbola tsy mijanona hatreo 
raha ny fampitam-baovao azo hatrany fa mbola misy olona iray mpiray tsikombakomba tamin’ireo 
karohina amin’izao fotoana izao. Tsiahivina fa ny voalohan-dohan’ny volana desambra lasa teo 
nitranga ity fandrobana tetsy Ambohijatovo ity. Lasa tamin’izany ny volabe manodidina ny 40 tapitrisa 
izay tao anaty “coffre”. Tsy nisy nahita ny nanaovan-dry zalahy izany “operation” izany, raha 
fitantaran’ny iray tamin’ireo mpiasa taminay. Izy ireo, tonga maraina handeha hiasa no nahatsikaritra 
hafahafa tao an-toerana. “Tsy hita ny mpiambina, izay tokony hamaha ny varavarana avy ao anatiny, 
hatrany ny fanazavana tamin’izany. Tamin’izany no voatery nanapitsoka varavarana izahay, ka 
no nahita fa tsy tao intsony ilay “coffre”. Marihiana fa olona telo no efa voasambotra tany am-boalohany 
anisan’izany ireo mpiambina sy olona iray. Ary hatreto dia olona enina izany no efa voarohirohy 
nampidirina am-ponja tamin’ity resaka ity. Mbola tsy hita kosa ny nanaovan’izy ireo ilay volabe, 
Raha ny loharanom-baovao azo dia hoe, efa nozarazarain’izy ireo ity vola ity. Heverin’ireo mpanao 
araka izany fa any amin’ity olona mbola karohina ity ny misy ny ampahany betsaka tamin’ireo vola. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

