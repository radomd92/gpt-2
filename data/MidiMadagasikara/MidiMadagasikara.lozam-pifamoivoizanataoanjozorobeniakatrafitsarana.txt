LOZAM-PIFAMOIVOIZANA TAO ANJOZOROBE : NIAKATRA FITSARANA OMALY NY RAHARAHA NAHAFATESANA OLONA 47 – MIDI MADAGASIKARA

Omaly no niakatra Fitsarana ilay raharaha mikasika ilay kamiao nivadika tao anaty tetezan’i Mananara 
nahafatesana olona 47 tamin’ny 27 janoary 2017. Ity fotoam-pitsarana omaly ity izany no fanemorana 
sady farany mikasika ity raharaha ity. Tonga niatrika izany ny ben’ny tanànan’Ambongamarina 
misolo tena ireo fianakaviana niharam-boina. Naka mpisolovava ihany koa ny tenany mba hanampy 
amin’ny fiarovana ny zon’ireo olona soloina tena. Nambarany fa tsy afaka hiatrika izao Fitsarana 
ireo niharam-boina noho ny fahasahiranana mbola mianjady amin’izy ireo. Maro no tsy manana fidiram-bola 
noho ny takaitra navelan’iny loza iny. Misy 23 hatreto, hoy izy, no mbola tena mila manaraka fitsaboana 
dia ao anaty fahasahiranana tanteraka. Tsy misy intsony ny fanampiana izay nampanantenain’ny 
Noho izany, nilaza ity ben’ny Tanàna ity fa tsy maintsy hampakatra Fitsarana ambony raha tsy mahazo 
eto amin’ny Fitsarana ambaratonga voalohany. Nambarany izany noho ny fandrenesany fa efa nisy 
nandeha mahakasika ity raharaha ity, hono, tamin’ny herinandro lasa. Niatrika izany ilay mpamily 
ny tompon’ilay fiara niharan-doza. Nilaza anefa izy fa tsy nahazo fiantsoana tamin’izany. Voalaza 
nahazo sazy an-tranomaizina 18 volana ireo voampanga tamin’io fitsarana io ary tsy maintsy handoha 
an-tapitrisany maro. Nilaza ho tsy afa-po tamin’ny sazy navoakan’ny Fitsarana anefa ireto farany 
nampakatra Fitsarana ambony mba hampihenana ilay onitra takiana aminy. 




















