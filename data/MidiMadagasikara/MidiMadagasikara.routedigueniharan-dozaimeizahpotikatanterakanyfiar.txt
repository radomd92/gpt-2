« ROUTE DIGUE » : NIHARAN-DOZA I MEIZAH, POTIKA TANTERAKA NY FIARANY – MIDI MADAGASIKARA

Malaza ratsy tanteraka ankehitriny ny làlana eny amin’ny «digue » iny. Meizah, izay mpanakanto 
sy ankafizin’ny tanora ankehitriny indray no niharan’ny lozam-pamoivoizana. Ny alin’ny sabotsy 
teo no nitrangan’ny loza. Raha ny filazan’ireo akaiky azy dia izy irery no tao anatin’ny fiara. 
fa avy niasa tao amin’ny tranombarotra lehibe iray teny amin’iny faritra iny ny tenany talohan’izao 
izao. Raha iny izy hihazo ny làlany hody iny anefa dia nisy lehilahy iray nanaka-dàlana azy. Mba 
tsy handona ity farany dia namily ny fiarany i Meizah saingy notsenaina fiara hafa koa. Nikendry 
tsy hifandonana tamin’io fiara hafa io ny fiaran’i Meizah ka dia nivily làlana fanindroany ka dia 
nivadika izao. Naratra araka izany ny tenany saingy efa nahazo ny fitsaboana sahaza azy ity mpanakanto 
mozika rn’b malagasy ity ka efa salama tsara tsy misy ahiana intsony. Ny fiarany kosa dia potika 
tsy nisy noraisina. 




















