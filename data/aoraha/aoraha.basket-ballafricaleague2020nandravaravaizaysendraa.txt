BASKET-BALL – «AFRICA LEAGUE 2020» :: NANDRAVARAVA IZAY SENDRA AZY NY ZANDARY SY NY SBBC • AORAHA

Samy tsara fanombohana ireo solontena malagasy miatrika ny fifaninanam-paritra aty Afrika eo 
taranja basket-ball. Nomontsanin’ny ekipan’ny Zandarimariam-pirenena (GNBC), tamin’ny isa 
noho 53, ny ekipan’ny Usoni, avy any Kaomôro, mpiray fari-dranomasina amintsika, teo amin’ny 
lehilahy teny amin’ny lapan’ny Fanatanjahantena Mahamasina, omaly. Noravaravan’ny Sôma Basket-ball Club (SBBC) tamin’ny isa 98 noho 29 ihany koa ny ekipan’ny Fuz’Ellipse, 
any Mayotte, teo amin’ny sokajy vehivavy. 

Teo amin’ireo ampahefa-potoana roa voalohany ihany no nahavita nanohitra ny ekipan’ny zandary 
ny solontena kaomôriana, tamin’ny lalao voalohany ho an’ny vondrona E eo amin’ny fikatsahana 
hiatrehana ny tohin’ny fifaninanana « Basket-ball Africa League » (BAL 2020), izay hifarana amin’ny 
Final Four », any Kigali (Rwanda), amin’ny taona ho avy. Tamin’ny isa 48 noho 32 no nentin’ny roa tonta niala sasatra tamin’ity lalao ity. Teo amin’ireo 
roa ambiny no nanomboka niala lavitra ny zandary ka niondrika tamin’ny isa mavesatra ny Usoni avy 
Kaomôro. Laharana voalohany ny GNBC, ankehitriny, arahin’ny Cobra Sport, avy any Soudan Atsimo. 
farany tamin’ny isa 94 noho 44 ny ekipan’ny Beau Vallon Heat, avy any Seychelles, omaly. 

Hihaona amin’ny Kenya Ports Authority (KPA) avy any Kenya indray ny zandary malagasy, anio, raha 
ekipan’ny Beau Vallon kosa no hifandona amin’ny Usoni. 

Teo amin’ny sokajy vehivavy, izay hiadiana ny amboaran’ny ranomasimbe Indiana sady hifaninanan’ireo 
tompondaka aty amin’ny faritra fahafito, dia nomontsanin’ny Sôma Beach basket-ball Club (SBBC) 
isa 98 noho 29 ny ekipan’ny Fuz’Ellipse, avy any Mayotte. Mitana ny laharana voalohany vonjimaika 
ekipa tantanan’i Prisca Razananirina, kapitenin’ny ekipam-pirenena nandritra ny taona maro 
taorian’io fandresena tamin’ny andro voalohany io. Ny ekipan’ny Pouzzolane Basket, avy any Kaomôro 
no hihaona amin’ny SBBC amin’ny zoma ho avy izao, mandritra ny andro fahatelo. Mialoha izany, hifanandrina 
Fuz’Ellipse amin’ny andro faharoa, anio, ny solontenan’i Kaomôro. 









Enregistrer mon nom, mon e-mail et mon site web dans le navigateur pour mon prochain commentaire. 



