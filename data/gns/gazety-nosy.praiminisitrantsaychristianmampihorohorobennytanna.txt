PRAIMINISITRA NTSAY CHRISTIAN :  MAMPIHOROHORO BEN’NY TANÀNA SAHADY ?

Isan’ny fepetra najadona fa tsy maintsy hajaina amin’izao raharaham-pifidianana izao ny hoe 
fahafahan’ny tompon’andraiki-panjakana ambony (lehiben’andrim-panjakana sy minisitra) 
ireo misahana ny raharaham-panjakana isan’ambaratonga (prefe, lehiben’ny distrika, lehiben’ny 
(Chef Cisco), ny tompon’andraikitra amin’ny fitsaboam-panjakana (médecin chef), sy ny hafa…) 
na mandray anjara amin’ny fampielezan-kevitra ataon’ny mpifaninana hofidiana. 

Ady hevitra azo sokafana tsara ny momba izany satria ny tanjona dia tsy ny hanaisorana ny zon’ny 
isanisany amin’ny fironana izay maharesy lahatra azy, indrindra fa ny resaka pôlitika, fa ny fanajany 
asany eo am-panatanterahana ny raharaham-panjakana sahaniny, sy ny tsy handrahonana na hampirohoroany 
olom-pirenena na ny mpiasam-panjakana eo ambany fiadidiany, sy ny hafa. 

Fomba ahoana moa no hinoana fa ireo minisitra izay mandrafitra ny governemantan’Ingahy Ntsay 
na mpikambana tao anatin’ny governemantan’iza na iza, no tsy mpanao pôlitika? Dia raranao tsy 
anjara amin’ny fampielezan-kevi-pifidianana izy nefa manana “lehibe ara-pôlitika”. Dia mandry 
ny sain’ny mpitondra fa manaja ny maha-minisitra azy izy fa tsy hampiasa ny mpiasam-panjakana 
ambany fitantanany na ny fitaovam-panjakana ao amin’ny ministera, na fiarakodia na moto, na milina 
sy ny volam-panjakana eo ambany fiandraiketany, satria hoe tsy mahazo manatrika fampielezan-kevitra? 

Tsorina ny resaka fa tena fandrebirebem-bahoaka izany fa ireo minisitra isan-tokony mandrafitra 
governemanta ireo dia manao fampielezan-kevitra ankolaka ho an’ny lehibeny ara-pôlitika avokoa 
Mapar), ary tena manararao-pahefana 100% amin’ny fampiasana ny kabinetrany, ny mpiasam-panjakana 
anatin’ny ministerany, ny fitaovam-panjakana… ho amin’ny kandidan’ny antoko nipoirany. Fandrebirebem-bahoaka 
ny hoe “tsy mahazo manatrika fampielezan-kevitra”. 

Inona moa ny olona raha mikabary na mandresy lahatra ny mpifidy mba handrotsa-bato ho an’ny kandida 
ny mpiasam-panjakana, ny minisitra sy ny sisa? Rehefa tsy mampiasa herisetra izy amin’izany na 
na mampihorohoro, dia izay no izy. 

Rehefa manatanteraka ny asany amin’ny maha-minisitra azy kosa izy na amin’ny maha-tompon’andraiki-panjakana 
dia manaja ny fitovian’ny olom-pirenena fa tsy manao tany avo avaratra na mijery ny hoe “mpiara-dia 
amin’ny antoko misy ny tena sa mpifaninana amin’ny tena”. 

Izany no tokony hifampifehezana sy hifampitondrana eto. 

Etsy ankilany, iza koa no tsy mahafantatra fa olom-boafidy tamin’ny loko pôlitika, na ireo mahaleo 
aza; ny ben’ny tanàna sy mpanolotsainan’ny tanàna any anivon’ny kaominina isanisany any? Dia 
ahoana no handrahonan’ny mpitondra fanjakana foibe azy ireny, toa an’Ingahy Praiminisitra Ntsay 
fa tsy mahazo manatrika ny famoriam-bahoaka ataon’ny kandida hofidiana filohampirenena izy? 
misy ireo ben’ny tanàna sasany no entanin’ny mpitondra mihitsy aza mba hiseho vahoaka fa manohana 
kandida tohana’izany olom-panjakana ambonhy izany, toy ny praiminisitra na kandida hafa mety 
mampaninona azy? 

Aoka re mba tsy hatao toa izany ity raharha ity fa efa mba aty amin’ny taona 2018 Isika e! Sanatriavin’ny 
ny fihetsika toa izany ihany ange no mahatonga ny vahoaka hitraotra rehefa tsy zakany intsony ny 
sy jadona atao aminy e! 

