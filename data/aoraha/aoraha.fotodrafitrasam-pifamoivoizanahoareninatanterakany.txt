FOTODRAFITRASAM-PIFAMOIVOIZANA :: HOARENINA TANTERAKA NY LALAN’ ITAOSY SY AMPITATAFIKA • AORAHA

Miroso amin’ny fanarenana tanteraka ny lalam-pirenena voalohany ny orinasa China Railway. Famatsiam-bola 
amin’ny Banky eoropeanina momba ny fampandrosoana (BEI) mitentina 40 tapitrisa dôlara no entina 
ny asa izay haharitra folo volana. 

Mahatratra iraika ambin’ny folo kilaometatra ny lalana hasiam-panavaozana tanteraka, manomboka 
Anosy manoloana ny lapan’ny Antenimierandoholona ka hatreny Ampitatafika ny ampahany voalohany. 
faharoa kosa ny lalana manomboka eo Ampasika ka hatreny Itaosy eo amin’ny “Cité des assureurs”. Ampifandraisina ireo toerana roa ireo ka horavana tanteraka ary hasiam-panavoazana ny arabe 
eo Antanimenakely. Tsy hisy kosa ny fanitarana ireo tetezana miampita an’Ikopa fa fanamafisana 
fanatsarana no voafaritra ao anatin’ny fifanarahana. 

Tsy misy tsy mitaraina ny mpifamoivoy amin’iny faritra andrefan’Antananarivo renivohitra iny, 
hihazo ny lalam-pirenena voalohany hatreny Alakamisy na ny mihazo an’Itaosy. Voatery miainga 
mangiran-dratsy ny mpiasa sy ny mpianatra satria maharitra ora maromaro vao tonga amin’ny toerana 
Sady tery no potika ny lalana. 









Enregistrer mon nom, mon e-mail et mon site web dans le navigateur pour mon prochain commentaire. 



