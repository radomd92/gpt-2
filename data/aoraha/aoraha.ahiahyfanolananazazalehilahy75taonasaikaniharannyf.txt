AHIAHY FANOLANANA ZAZA :: LEHILAHY 75 TAONA SAIKA NIHARAN’ NY FITSARAM-BAHOAKA • AORAHA

Zazavavikely iray, mbola vao 8 taona monja, ity voa­laza ho naolana zokiolona, efa 75 taona, ka 
korontana tao amin’ ny fokontanin’Andrangy ao Antsirabe ity. Tezitra noho io tranga io ny mponina 
an-toerana ka nikasa ny hanao fitsaram-bahoaka. Efa nisy mihitsy ireo nikasi-tanana sy nandratra 
Soa fa nalaky tonga sady nandray an-tanana ny raharaha ny pôlisy. 

Raha ny filazan’ireo mponina ao amin’ny fokontany dia mpiara-monina ity lehilahy lehibe sy ny 
zaza. Notantarain’ny mponina fa notambatambazany sakafo masaka tao anaty kapoaka io zaza io, 
eo noentiny tany anaty alan-kininina. « Rehefa lany ny vary dia nasainy nanala takon-kenatra sady 
tsy hilaza na hitantara amin’olona an’izay zava-mitranga », hoy ihany ny fanampim-baovao. 

Nahatsikaritra ny zava-niseho anefa ny tovolahy iray niandry omby tsy dia lavitra ny toerana nitondrana 
zazavavy. Iry voalohany no niantso izay olona hitany teny amin’ny manodidina. Raim-pianakaviana 
sy ny zanany lahy sendra haka vilona no nanampy azy tamin’ ny fanakanana an-drangahy sy ny filàn-dratsiny. 
telo mianaka iretsy no nitondra an’io zokiolona io sy ilay zazavavy niakatra ny tanàna. 

Tsy ela dia vory lanona ny olona. Araka ny filazan’ilay mpiandry omby dia efa nalemilemy sy reraka 
zaza teo am-pahatongavan’ izy ireo. Tezitra mafy noho io tranga io ireo andian’olona ka efa nikasa 
hanapitra ny ain’ity lehilahy lehibe ity. Olona sendra nandalo sy nahita ny savorovoro no nampandre 
pôlisy. Ireto farany no niditra an-tsehatra sy nanao fanadihadiana iry lehilahy voarohirohy. 









Enregistrer mon nom, mon e-mail et mon site web dans le navigateur pour mon prochain commentaire. 



