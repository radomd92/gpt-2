AMPANOTOKANA MAHITSY: SARON’NY ZANDARY NY DRAKAKA TSY MANARAKA FENITRA | NEWSMADA

Par Taratra sur 29/01/2019 

Tratran’ny zandary manao sakana etsy Ampanotokana Mahitsy, ny asabotsy teo ny fiara miisa telo 
any Mahajanga sy Ambanja ary Antsohihy, nitondra drakaka (crabe) tsy manaraka ny fenitra. Andrasana 
ho tohin’ny fanadihadiana momba ity raharaha ity. 

Tsy tokony ho azo hazaina ireo drakaka mirefy latsaky ny 11 santimetatra ireo ny habeny nefa izao 
aty an-dRenivohitra izao. Voalohany nandalo ilay ilay fiara « Volkswagen Elter” miloko fotsy 
nosakanan’ny zandary. Nantsoina avy eo ny avy amin’ny Centre Surveillance de peche (CSP), saingy 
nisy ny fisavana natao fa hatao any amin’ny toerana hivantanan’ireo drakaka ao amin’ny orinasa 
izany. Voalaza anefa fa nanaraka ny fenitra ny entana. Nandalo koa ny fiara faharoa sy fahatelo 
nahitana sobika maromaro nisy drakaka latsaky ny 11 santimetatra ny refiny. 

Hatreto, tsy nahazoana vaovao ny teo anivon’ny CSP manoloana ireo drakaka voalaza ho tsy manaraka 
fenitra ireo. Tsy mazava na nisy na tsia ny fanagiazana ireo drakaka tsy ampy refy. 

Tsiahivina fa manenjika fifanarahana ireo mpandraharaha vitsivitsy nahazo tombony manokana 
manondrana an’itony hazan-dranomasina drakaka itony amin’izao fotoana izao. Mitombo ny tinady 
amin’ny mpanjifa any amin’ny firenena any ivelany any. 

Fanaovana ampihimamba ny fanondranana 

Etsy andaniny, miisa dimy ireo mpandraharaha manao ampihimamba ny fanondranana drakaka ireo 
amintsika raha miisa 11 ireo nomen’ny fanjakana fahazoan-dalana afaka manao izany. Manao ny tiany 
ireto mpandraharaha nahazo tombony manokana ireto ary mifehy tanteraka izany seha-pihariana 
Velon-taraina ny mpanjono satria tsy mihoatra 7 000 Ar ny kilao hividianan’izy ireo izany. Tafakatra 
amin’ny 16 000 Ar anefa izany teo aloha fony afaka nanondrana daholo ny mpandraharaha rehetra. 
izany, ahina ho lany tamingana tanteraka koa ireo drakaka ireo amin’ity fanondranana tsy manaraka 
fenitra ity. 





Les commentaires sont fermées. 

