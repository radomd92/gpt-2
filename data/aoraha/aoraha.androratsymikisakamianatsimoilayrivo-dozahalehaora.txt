ANDRO RATSY :: MIKISAKA MIANATSIMO ILAY RIVO-DOZA “HALEH” • AORAHA

Tany amin’ny 2500 km Atsinanan’Antalaha no misy ny foiben’ilay rivo-doza “Haleh” izay niforona 
amin’ny ranomasimbe Indianina omaly tolakandro. Haingana ny fivoarany, araka ny fanazavan’ny 
andraikitra ao amin’ny sampana mpamantatra ny mety ho toetry ny andro. Mitondra rivotra manodidina 
90km isan’ora izy ity ary arahina tafiotra 130km isan’ora. Mikisaka mianatsimo ny diany ary manana 
50km isan’ora. Tsy mbola misy fiantraikany amin’ny mety ho toetry ny andro eto amintsika ity rivo-doza 
raha ny fanazavana voaray hatrany. Mbola ny volon’andro fahavaratra, araka izany no mamaritra 
mety ho toetry ny andro eto amintsika mandritra ny telo andro ho avy. Ho an’ny anio, saika hahitana 
arahin-kotroka avokoa ny faritra maro eto Madagasikara. Any Sava sy Analanjirofo ary Toamasina 
voavinavina fa handrahona. Manodidina ny 16° ka hatramin’ny 19° ny mari-pana ho an’Antananarivo 
Fianarantsoa. 









Enregistrer mon nom, mon e-mail et mon site web dans le navigateur pour mon prochain commentaire. 



