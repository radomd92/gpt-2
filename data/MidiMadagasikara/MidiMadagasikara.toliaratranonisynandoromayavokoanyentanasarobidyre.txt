TOLIARA : TRANO NISY NANDORO, MAY AVOKOA NY ENTANA SAROBIDY REHETRA – MIDI MADAGASIKARA

Noho ny fialonana, ory hava-manana ! Tranona ramatoa iray maty vady efa roa taona, monina ao amin’ny 
Betania Toliara, no nisy nandoro, ka may kila firehitry ny afo lasa lavenona tsy nisy noraisina 
entana sarobidy rehetra mitentina an-tapitrisany maro. Ny zanak’ity ramatoa ity izay mifanila 
aminy ihany no nanaitra ny reniny tamin’ny torimasony, nivoaka raha nandre fofon-tsetroka. Hagagana 
an’ity renim-pianakaviana mbola rendreman’ny torimaso ity, raha vao nivoaka ny tranony, nahita 
niledaleda, ka niantso vonjy tamin’ny manodidina sy ny mpamonjy voina.Tonga ara-potoana ireto 
Araka ny fitantaran’ilay ramatoa niharam-boina, dia nohidiny tsara daholo ny varavaran-trano 
natoriay, ny alin’ny alarobia. Nandritra ny famonoana afo anefa no nahitana, fa nisy namaky ny 
iray ary naparitak’ ilay nandoro trano ny lamba rehetra tao anaty vata. Nodorany avy eo, nahatonga 
trano ho may. Efitra telo tao an-trano misy entana sarobidy no tena levon’ny afo. Efa misy olona 
nanao ny ankasomparana, hoy ny niharam-boina. Misokatra ny fanadihadian’ny mpitandro ny filaminana. 




















