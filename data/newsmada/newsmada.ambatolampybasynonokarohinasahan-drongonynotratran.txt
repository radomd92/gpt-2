AMBATOLAMPY: BASY NO NOKAROHINA, SAHAN-DRONGONY NO TRATRA | NEWSMADA

Par Taratra sur 23/02/2019 

Saron’ny zandary teny Ambatolampy, ny alarobia teo, ny rongony 470 fototra ka voasambotra ny olona 
mpamboly izany. Araka ny fanazavan’ny zandary, nahazo vaovao tamin’ny olona tsotra izy ireo milaza 
manana basy tsy ara-dalàna ny olona monina amin’ny trano iray ao Ambatolampy. Nanao fanadihadiana 
zandary ary nahazo alalana tamin’ny fitsarana ka niroso tamin’ny fisavana. Tsy nahitana basy 
nandritra ny fisavana ny trano. Nitohy tany ambadiky trano izany, nisava ny tokotany izay mifefy 
avo ireo zandary, kanjo sahana rongony ny hitan’izy ireo tao. Nongotana avy hatrany ireo rongony 
izay nahatratra 470 fototra ary roa metatra ny haavony. Nosamborina ireo olona roa tompon-trano 
notanana avy hatrany. Hodorana eo anatrehan’ny manampahefana sivily ireo zava-mahadomelona 
ary hatolotra ny fampanoavana ireo voarohirohy. 

Mitohy hatrany ny fanadihadiana ataon’ny zandary amin’ny famongorana ny fiparitahan’ny zava-mahadomelina. 
vaovao hatrany izy ireo raha misy ny manome izany, ary miroso amin’ny fandihadiana. 



Les commentaires sont fermées. 

