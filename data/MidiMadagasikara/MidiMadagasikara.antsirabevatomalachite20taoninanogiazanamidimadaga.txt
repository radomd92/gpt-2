ANTSIRABE : VATO « MALACHITE » 20 TAONINA NOGIAZANA – MIDI MADAGASIKARA

Samihafa ny laharan’ny lohan’ilay kamiao sy ny « remorque » nentiny. Teo no nanaitra ny mpitandro 
filaminana ka nanakana azy. Rehefa nojerena ny tao anatiny, dia vato antsoina hoe “malachite” 
taonina no hita tao. Ny talata lasa teo no nahatratrana izany tao Antsirabe II. Nampandrenesina 
hatrany ny “police des mines” izay nanome baiko ny hanagiazana ireo vato. Torak’izany ihany koa, 
mpitandro ny filaminana ilay fiarabe nitondra azy. Raha araka ny tatitra ôfisialy dia, tsy nisy 
taratasy manazava ny niavian’ireo vato na koa ny fahazoan-dàlana hitatitra azy ireo. Izy ireny 
dia voasokajy ho vato “semi-précieux”. Ankoatra ny mety anaovana firavaka azy, dia maro koa ny 
mampiasa azy ho amin’ny fitsaboana vatana, manala fanaintainana mantsy io karazam-bato io. Lasa 
malalaka ve izany ny harena ambanin’ny tany, indrindra ny avy ao Vakinankaratra ao? Raha tsiahivina 
mantsy, dia mbola tao Antsirabe II no nisian’ny rahalahin’ny lehiben’ny andrimpanjakana iray; 
nitatitra vato sarobidy tamin’ny fiara tsy mataho-dàlana. Rehefa nosakanan’ny vahoaka tao amin’ilay 
dia nivoaka ireo mpitandro ny filaminana nentiny ka nanapoaka basy. Tsy mba nisy akory ny fanadihadiana 
taorian’izany. Fantatry ny maro ny antony. Baranahiny tanteraka… 



