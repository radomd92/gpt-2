FAHARATRANA MPITANDRO FILAMINANA :: ZANDARY MAROBE MIKAROKA AN'IREO JIOLAHY NITIFITRA LEHIBEN'NY BORIGADY • AORAHA

Zandary am-polony no fantatra fa nalefa nitady an’ireo jiolahy nanafika sy nandratra ny lehiben’ny 
zandarimaria, any Ankavandra, distrikan’i Miandrivazo, tamin’ny zoma 18 oktobra lasa teo. Herinandro 
aoriana, tsy mbola misy tratra ireo olon-dratsy, araka ny fampitam-baovao avy amin’ny zandary 
Miandrivazo. 

Mitohy ny fanadihadiana sy ny fikarohana rehetra. Ankoatra izay, milaza ny Adzidà sefo, Razafinaivo 
ilay kaomandin’ny Borigady (CB) niharam-boina, fa hitory ny Ben’ny tanàna teo aloha, izay notondroiny 
tompon’antoka tamin’ny fanafihana nihatra taminy. 

Nandeha kamiao niaraka tamin’ny vady aman-janany nikasa ho any Tsiroanomandidy izy no notafihin’ny 
maherin’ny folo, tamin’io zoma io. Afaka niaro tena ka nampiasa ny basy teny aminy ity kaomandin’ny 
ity sy ny zandary hafa niara-dalana taminy. Nieren-doza kosa ny ankohonany. 

«Nokendrena manokana notifirina aho. Voan’ny taim-bala ny lohako. Voatifitra ihany koa ny tanako 
Fantatro ny iray tamin’ireo olon-dratsy, izay fianakavian’ny Ben’ny tanàna teo aloha. Nanao 
fa hamono ahy io olona io. Valifaty sy lonilony no heveriko ho anton’izany», hoy ny Adzidà sefo, 
Roméo. 











Enregistrer mon nom, mon e-mail et mon site web dans le navigateur pour mon prochain commentaire. 



