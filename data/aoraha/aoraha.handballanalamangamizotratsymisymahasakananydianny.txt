HANDBALL – ANALAMANGA :: MIZOTRA TSY MISY MAHASAKANA NY DIAN’NY COSFA 1 • AORAHA

Fandresena telo tamin’ireo lalao telo no azon’ny ekipan’ny Foloalindahy malagasy na ny Cosfa 
tamin’ny dingan’ny fifanintsanana ho an’ny fiadiana ny ho tompondakan’Analamanga, taranja 
sokajy “seniors” lehilahy. Tamin’ny sabotsy lasa teo no nahazoan’izy ireo ny fandresena fanintelony, teo anatrehan’ny AS 
tamin’ny alalan’ny isa 32 noho 26. Mitarika vonjimaika amin’ny filaharana ny tompondaka farany. 

Ny ekipa faharoan’ny miaramila Cosfa 2 no eo amin’ny laharana faharoa vonjimaika taorian’ny fandresena 
ireo nanoloana ny ekipan’ny Lisea Saint-Michel Itaosy (30 – 26) tamin’ny faran’ny herinandro 
teo. Efa resin’ny Cosfa 1 sy nandresy ny AS Saint-Michel ity ekipa faharoan’ny Foloalindahy malagasy 
Hiroso amin’ny lalao miverina ireo ekipa miatrika ny fifaninanana hiadiana ny ho tompondakan’Analamanga, 
faran’ny herinandro izao. 

Klioba roa kosa no mifaninana eo amin’ny sokajy vehivavy dia ny HBCA sy ny THBC. Lalao mandroso sy 
ho hamaritana an’izay ho tompondaka amin’izy ireo, araka ny nambaran’ny avy eo amin’ny Ligin’Analamanga. 
mialoha ny faran’ny volana oktobra ny fifaninanam-paritra mialoha ny hiatrehana ny fifaninanam-pirenena 
Toamasina amin’ny volana novambra. 









Enregistrer mon nom, mon e-mail et mon site web dans le navigateur pour mon prochain commentaire. 



