NANISANA : TRANO 25 NORAVANA, NIREFOTRA NY BAOMBA MANDATSA-DRANOMASO – MIDI MADAGASIKARA

Tsy maintsy notanterahana ny didy navoakan’ny Fitsarana momba ilay tanim-panjakana. Kiakiaka 
tomany no re teny Nanisana, omaly maraina tamin’ny 9 ora. Tonga nanatanteraka ny didy nivoaka momba 
trano voalaza fa naorina tamin’ny tanin’ny minisiteran’ny Fambolena, ny avy amin’ny ambaratongam-pahefana 
Mpitandro filaminana maro no teny an-toerana ary dia fantatra fa tontosa soa aman-tsara ny fanatanterahana 
didy nivoaka. Tetsy andaniny anefa, tsy nanaiky mora ireo izay nanana trano efa voaorina teo amin’ilay 
lazaina fa an’ny fanjakana. Marobe ny olona teny an-toerana nanampy azy ireo. Tsy nihemotra kosa 
ireo izay tonga nanatanteraka ny didy, fa niroso tsy nisalasala nandrava. Ireny “bull” goavana 
ireny no teny an-toerana ary tsy hay notohaina ny heriny. Nisy ihany ireo sahy nanohitra fa niditra 
avy hatrany ny mpitandro filaminana izay efa vonona, hiatraika ny fandehan-javatra. Voatery 
ireo nampiasa ny fitaovana teny aminy, hanaparitahana ireo olona maro ny tompon’ny trano noravana 
ireo mpitazana. Tamin’izay fotoana izay vao nisahotaka ny rehetra fa tena izy ity omaly ity fa tsy 
intsony. 

Efa maro ny lahatsoratra an-gazety nivoaka mahakasika io toerana io. Nisy mihitsy aza olona nanome 
ireo izay efa nahavita trano fa hiaro azy ireo hatramin’ny farany. Tsy maintsy ampiharina anefa 
didim-panjakana ary tsy azo jerena fotsiny amin’izao ireo mihevitra fa afaka manao izay tiany 
Misy lalàna mifehy ny rehetra eto amintsika, hoy ny tomponandrikitra iray. Lalàna izay tsy anavahana 
iza na iza. 



