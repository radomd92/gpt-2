FANAGIAZANA OMBY TAO ANTANIMEVA : NAMPIAKA-PEO IREO FOKO FITO, TSY MANAIKY NY FANAMPARAM-PAHEFANA ATAON’NY MIARAMILA MPAMPANDRY TANY – MIDI MADAGASIKARA

Manoloana ny fanagiazan’ny mpampandry tany ny omby 1.756, nanomboka ny 25 jolay lasa teo, izay 
tsy nahitam-bahaolana mandrak’ankehitriny, na dia teo aza ny fidinana ifotony nataon’ny Praiministra 
tamin’ireo mambran’ny governemanta misahana ny fandriampahalemana sy ny lafin-tany, tany Antanimeva 
Morombe, ny 28 aogositra lasa teo. Nanao fanambarana lehibe nivantana nentina indray nanaitra 
mpitondra fanjakana ireo avy amin’ny foko fito mandrafitra ny faritanin’i Toliara teo aloha, 
toy izao ny vontoatin’izany, afak’omaly, tao Maninday. « Izahay foko fito (Masikoro, Antandroy, 
Vezo, Mahafaly, Bara, Antanosy) dia tsy manaiky ny tsindry hazolena, ary mitsipaka marin-drano 
fanamparam-pahefana miendrika fandrobana amin’ny fakana an-keriny», hoy Atoa Sazalahy Tsianihy, 
ny Toko be telo. « Mitaky ny fahamarinana izahay, ka aoka tsy hampiadianareo mpitondra izahay Foko 
sy ny Antandroy, ary tsy ekenay ny fanjakana tsy refesi-mandidy, fa hajao ny lalàna. Tondro molotra 
no handrobana fananan’olona », hoy ny Kolonely Fanapera (manamboninahitra ambony nisotro ronono), 
FIMA (Foko Masikoro Arivolahy). « Tsy miaro an’iza an’iza izahay, fa rehefa mpangalatra sy diso 
sazio fa tany tan-dalàna i Madagasikara. Tsy ekenay kosa ny fandravaravana fahatany ny ombin’olona 
», hoy Atoa Soatahy filohan’ny FITEA (Fikambanan’ny Teraky Androy). « Izahay mpitondra ara-drazana 
ifotony no mahita ny zava-misy tena marina, ka mba henoinareo mpitondra fanjakana izahay », hoy 
Hazomanga (Raiamandrenibe) Mandaso Marin. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

