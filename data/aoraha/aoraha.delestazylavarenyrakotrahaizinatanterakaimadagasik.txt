DELESTAZY LAVARENY :: RAKOTRA HAIZINA TANTERAKA I MADAGASIKARA • AORAHA

Mitsilopilopy lava ny ao an-tokantrano. Delestazy mandritra ny efatra ora isan’andro eo ho eo 
tsy maintsy sedrain’ ny ankamaroan’ireo tokantrano samihafa eto an-drenivohitra. Voafaritra 
ireo fandaharam-potoana hisian’izany, araka ny fampitam-baovao tsy an-kiato navoakan’ny orinasa 
sy Rano Malagasy (Jirama), nanomboka tamin’ ity herinandro ity. 

Manomboka ny maraina io ka miverina indray ny hariva ary misesy isak’ireo fokontany roa amby sivifolo 
zato eto Antananarivo. Mikaikaika ny ankamaroan’ ny mpanjifa ary hita taratra amin’ireo fanehoan-kevitra 
anivon’ireo tambajotran- tseraseran’ny « Facebook » ny hatezerana vokatr’izay fahatapahan-jiro 
izay. Lasibatra, araka izany, hatramin’ireo asa aman-draharahan’ireo olom-pirenena izay tsy 
afa-tsy ny miandry ny rariny isan’ andro lava izao. 

Manginy fotsiny koa ny fahatapahan’ny rano amin’ireo toerana sasany eto an-drenivohitra. «Izahay 
dia tsy mihinan-kanina maraina fa avy hatrany dia mandeha miasa, satria mampiasa fatana mandeha 
herinaratra. Rehefa tafody ao an-trano indray dia mbola haizina no mitsena ny tena, ary manginy 
ny fitaintanana amin’ny tsy fandriampahalemana », hoy i Tefinanahary Rakotoarijaona, raim-pianakaviana 
mipetraka eny 67Ha. 

Tsy eto Antananarivo ihany fa misedra ny vokatry ny delestazy avokoa ireo faritra rehetra manerana 
Madagasikara ary lava kokoa ny fahatapahana misy any amin’ireo renivohi-paritany hafa noho ny 
an-drenivohitra. 

Voatondro molotra ho isan’ny tompon’antoka voalohany amin’izao fahoriana mihatra amin’ ny Malagasy 
ireo kaompania mpaninjara solika. Nahitsy fiteny Rakotolova Rabetsara Lita, filohan’ny fikambanana 
ny zon’ny mpanjifa eto Madagasikara, omaly. «Ny tsy fahampian’ny solika ampiasaina hampihodinana 
milina mpamokatra herinaratra no tena fototry ny olana misy ao amin’ny Jirama. Hanaovan’ireo 
ireo ambana fanalam-baraka (chantage) ny Jirama sy ny fitondram-panjakana, satria ananan’izy 
trosa. Ampifilafilaina, araka izany, ny fanomezana solika ny Jirama izay sady efa mividy izany 
vidiny lafo ka zary lasa takalon’aina ny vahoaka », hoy izy. 

Tsy mbola misy vahaolana 

Araka ny fampitam-baovao avy amin’ny Jirama dia « vokatry ny tsy fahampian’ny rano mitobaka amin’ireo 
mpamokatra herinaratra samihafa eto an-toerana no miteraka an’izao delestazy lavareny izao. 
anatin’ ny vanim-potoanan’ny orana tanteraka anefa isika ankehitriny. 

« Mbola vao mijery vahaolana momba izany izahay », hoy ny fampitam- baovao avy amin’ny sampan- draharaha 
ny serasera eo anivon’ity orinasa mpaninjara jiro sy rano ity, omaly. Tsy naka sarotra ihany koa 
minisitry ny Angovo sy ny solika ary ny akoran’afo, Ranarivelo Fanomezantsoa Lucien, omaly, raha 
fa « amin’ny herinandro ho avy io no hiresahana ny momba ny angovo, ka amin’izay fotoana izay ny tenany 
afaka mamaly ny fanontaniana momba ny delestazy ». 

Isan’ny soson-kevitra naroson-dRakotolova Rabetsara Lita, filohan’ny fikambanana miaro ny 
ny mpanjifa ny fampihenana an’ireo solika ampiasain’ ireo olom-panjakana ambony. « Azo atao izany 
tokony hatokana ho an’ ny Jirama aloha ny ampahany betsaka amin’ny solika hampiasain’ny fitondram-panjakana. 
ihany koa tokony miala amin’ireo kaompania ireo aloha isika ary hampiasaina ireo solika mavesatra 
Tsimiroro mandra-pisian’ ny famokarana angovo vaovao. Tokony hahasahy milaza ny tena zava-misy 
amin’ny vahoaka ihany koa ny fitondram-panjakana vaovao mba hisorohana ny mety hisian’ ny fitroaran’ny 
», hoy izy. 









Enregistrer mon nom, mon e-mail et mon site web dans le navigateur pour mon prochain commentaire. 



