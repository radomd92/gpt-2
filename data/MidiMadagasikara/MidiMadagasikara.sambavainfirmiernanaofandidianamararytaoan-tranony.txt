SAMBAVA  : “INFIRMIER” NANAO FANDIDIANA MARARY TAO AN-TRANONY, NAHAFATY OLONA – MIDI MADAGASIKARA

Mpitsabo mpanampy iray tsy miankina nanao fandidiana marary tao an-tranony, tany amin’ny Fokontany 
Kaominina ambanivohitry Bemanevika, Distrikan’i Sambava, ny alatsinainy 22 oktobra teo, tokony 
enina ora hariva, no nahafaty raim-pianakaviana iray marariny izay notsaboiny nanomboka ny alakamisy 
teo, ary nakany vola sivy hetsy ariary. Raha vao naheno ny tranga ny avy ao amin’ny Sampandraharaham-paritry 
Fahasalamana Sava, dia taitra ary nandefa iraka avy hatrany nanao fitsirihana ny razana niaraka 
mpitandro filaminana avy ao amin’ny “Poste Avancé”-n’ny Zandarimaria Anjagnoveratra, afak’omaly, 
8ora maraina. Nosamborina avy hatrany ity mpitsabo mpanampy namono olona ity. 

Nokarohina efa hatry ny ela. Teny an-dalana hiampita ny renirano Sambava anefa dia nitsoaka izy, 
raikitra avy hatrany ny fanenjehana azy. Tsy lasa lavitra ity “infirmier” nisandoka andraikitra 
dia saron’ireo Zandary telo lahy niara-dia taminy. Aorian’ny famotorana dia hatolotra ny Fitsarana 
voalohany ao Antalaha izy. “ Olona efa notadiavinay hatry ny ela amin’ny zavatra tsy mety ataony 
anatin’ny Faritra ity milaza ho “infirmier” ity, ary iray volana izay izy no avy nanatitra olona 
ihany koa tetsy amin’ny CHRR Besopaka. Taorian’izay dia nitsoaka izy ka izao vao tratra izao”, 
ny fanazavan’ny Médecin Inspecteur Sambava, Dr Volamiharana Adélaïde. Raha ny fantatra, dia 
volana oktobra 2016 ity mitonona ho mpitsabo mpanampy ity no tonga tany Sambava, ary mahay mandresy 
ny olona any ambanivohitra manaiky hodidiany izy, raha tokony ho any amin’ny hopitaly ihany ny 
rehetra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

