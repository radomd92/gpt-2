AMBODIRANO IVATO  : FATIN-DEHILAHY NATSINGEVAN’NY RANO HITAN’NY OLONA | NEWSMADA

Par Taratra sur 23/03/2016 

Omaly maraina, tokony ho tamin’ny 8 ora teo, fatin-dehilahy iray natsingevan’ny rano no tazan’ny 
monina eny Ambodirano Ivato. Nampandre ny fokontany avy hatrany izay nahita, ka niantso ny zandary 
ny manampahefana ireo avy eo. Nakarina an-tanety ny razana, ka hita tamin’izany fa lehilahy iray 
ho 50 taona eo izy io. Teny an-kodiny ny akanjony, kanefa nahitana ratra ny lohany. Nanamarina ny 
nizaha ny razana fa nisy diana daroka ny lohany ary mety nitarika ny fahafatesany izany. Efa andro 
koa ny nahafaty azy ary izao hita tao anaty rano izao. 

Mipetraka ny ahiahy ny amin’ny mety namonoana an’ity rangahy ity. Novonoina vao natsipy tao anaty 
sa mety naratra ka nitsoaka vao latsaka tanaty rano? Mandeha ny famotorana ataon’ny mpitandro 
mikasika ny fahitana ity razana ity. Nisy nahafantatra azy ny olona teny amin’ny manodidina rehefa 
izany. Fantatra fa olona monina eny amin’ny manodidina an’Ivato ihany izy io. Miandry izay valin’ny 
momba ity fahafatesana ity ny rehetra. 



Les commentaires sont fermées. 

