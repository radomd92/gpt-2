AMPEFILOHA AMBODIRANO: TRATRA IREO OLONA TELO MPANONDRANA OLONA ANY ARABIA SAODITA | NEWSMADA

Par Taratra sur 02/04/2019 

Voasambotry ny polisim-pirenena miasa ao amin’ny Service central des enquêtes spécialisées 
de lutte contre les fraudes documentaires eo anivon’ny minisiteran’ny Filaminam-bahoaka, ny 
28 marsa 2019, ireo olona telo voarohirohy ho mpanondrana antsokosoko olona ho any Arabia Saodita 
any Oman… 

Raha ny tatitra avy amin’ny polisy, tovovavy roa no tonga nametraka fitoriana eo anivon’ity sampandraharahan’ny 
ity, ny alarobia 27 marsa 2019 teo, satria nofitahin’olona saika halefa hiasa any Arabia Saodita. 
nohadihadina izy ireo, nilaza fa nisy vehivavy iray naka vola 2 tapitrisa Ar isan’olona tamin’izy 
vavy ary nitondra azy ireo avy any amin’ny faritra Andapa ka nametraka azy teto an-dRenivohitra 
am-piandrasana ny fotoana handehanany ho any Arabia Saodita. Volana vitsy taty aoriana anefa, 
tsy nalefa izy ireo no noroahina tamin’ny trano nametrahana azy ireo. Noho izany, nisy ny fikarohana 
polisy ilay ramatoa mpanondrana olona ka ny alakamisy 28 marsa tamin’ny 7 ora maraina izy no voasambotra 
an-tranony eny Ampefiloha Ambodirano, ilay ramatoa niaraka tamin’ny vadiny, ary tovovavy telo 
mbola nokasaina haondrana any ivelany. Nandritra ny fanadihadiana azy koa, fantatra fa mpanangona 
tovovavy ireo sy mikarakara pasipaoro ihany ny asany fa vehivavy iray hafa kosa ny miandraikitra 
fanondranana azy ireo ho any Arabia Saodita sy any Oman. Nisy ny vela-pandrika nataon’ny polisy 
tratra teny 67 ha ihany, tamin’io fotoana io, ny vehivavy iray mpiray tsikombakomba amin’izy ireo. 
izy ka niaiky fa efa hatramin’ny taona 2016 no nanondrana tovovavy hiasa an-trano ho any Arabia 
sy any Oman. Nilaza izy fa vola 700 dolara isan’olona ny azony amin’ireo mpandray ireo vehivavy 
rehefa tonga any an-toerana. 



Les commentaires sont fermées. 

