IFANADIANA : MPIANATRA 19 TORANA TAO AN-DAKILASY REHEFA AVY NIHETSIKA AMBALAVELONA – MIDI MADAGASIKARA

Manoloana ny firongatry ny aretina hafahafa tsy fanta-pototra any amin’ny distrikan’ Ifanadiana, 
Vatovavy Fitovinany, dia very fanahy mbola velona ireo ray aman-drenin’ny mpianatra sy ny tompon’andraikitry 
sekoly any an-toerana. Tovovavikely mpianatra eo anelanelan’ny 12 taona ka hatramin’ny 16 taona 
no nihetsika “ambalavelona” tao amina sekolim-pinoana iray sy ny sekoly ambaratonga faharoa 
any an-toerana (nipoirany). Manao krizy be ireo ankizy izay tratran’ilay aretina, mikiakiaka 
misy ohatran’izany ary rehefa avy eo dia torana tsy mahatsiaro tena intsony. Fantatra araka ny 
voaray avy any an-toerana, fa tsy mitsaha-tombo ny isan’ireo ankizy mpianatra hetsehin’ity aretina 
ity. Misy amin’ireo ankizy marary no nampakarina any Fianarantsoa hanaraka fitsaboana. Noho 
firongatr’ity trangana aretina tsy fanta-pototra miseho any Ifanadiana dia voatery nampiato 
fampiarana aloha, ka tsy handefa ireo mpianatra hianatra mandra-pahita ny vahaolana ny tompon’andraikitry 
sekoly. 





Ny aretina tsy fantatra… ny andraikitra tsy fantatra…ny tokona ho atao tsy fantatra… Tsy misy zavatra fantatra… Ny mba hany fatatra dia ny KARAMA é ! 

Ary ny ministera ny fahasalamana anga tsy mahafantatra ny fisian’ io aretina io sa ave la hiparitaka 
Fianarantsoa vao handray andraikitra? 


















