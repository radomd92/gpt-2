VOLLEY -BALL – «CCZ7» :: TOMPONDAKAN’I AFRIKA FARITRA FAHAFITO NY ZANDARIMARIAM-PIRENENA • AORAHA

Voahosotra ho tompondakan’i Afrika faritra fahafito ny ekipan’ny Zandarimariam-pirenena malagasy 
ny GNVB, omaly teny amin’ny lapan’ny Fanatanjahantena Mahamasina. Tamin’ny alalan’ny seta efatra, 
noho 1, no nivoahan’izy ireo ho mpandresy nanoloana ny ekipan’ny Olympique Montagne Goyaves, 
atsy Maorisy, teo amin’ny lalao famaranana ho an’ny sokajy lehilahy. 

Nitarika tamin’ny seta voalohany, 25 noho 19, ny ekipan’i Honoré Razafinjatovo na i Noré Kely. 
tamin’ny isa 19 noho 25 anefa ny klioba maorisianina teo amin’ny seta faharoa. Nalain’ny zandary 
fotsiny indray nony avy eo ny seta fahatelo (25 noho 15). Efa niadiana mafy kosa ny seta fahaefatra, 
efa nisy fotoana nitarihan’ny Olympique Montagne Goyaves ny isa saingy tany amin’ny fiafaran’ny 
no nisongadina ry Andry Be sy ry Tahiry, ka nahavoahosotra azy ireo ho tompondaka. 

Teo amin’ny manasa-dalana dia efa nanilika ny ekipan’ny Faucon Flacq Camps, tamin’ny seta telo (3 – 0), ny ekipan’ny Zandarimariam-pirenena. Ny ekipan’ny JS Ambato-nilita kosa no lavon’ny 
tamin’ny seta telo (3 – 0), teo amin’io dingana mialoha ny famaranana io. 

Teo amin’ny sokajy vehivavy indray dia ny ekipan’ny Quatres Bornes VBC avy any Maorisy no voahosotra 
tompondaka, rehefa avy nanilika ny mpiray firenena aminy Orange Club D’amitié tamin’ny seta efatra 
19/25, 25/22, 25/13), teo amin’ny lalao famaranana. 

Raha ny filaharana ankapobeny dia laharana fahefatra no nisy ny ekipan’ny Bi’As, raha fahenina 
fahavalo kosa ny Stef’Auto 501 sy ny AMVB, teo amin’ny sokajy vehivavy. Laharana fahavalo sy fahaefatra 
ny Cosfa sy ny JS Ambatonilita teo amin’ny sokajy lehilahy. 











Enregistrer mon nom, mon e-mail et mon site web dans le navigateur pour mon prochain commentaire. 



