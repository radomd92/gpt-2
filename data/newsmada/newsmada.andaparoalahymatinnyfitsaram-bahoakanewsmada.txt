ANDAPA  : ROA LAHY MATIN’NY FITSARAM-BAHOAKA | NEWSMADA

Par Taratra sur 22/03/2018 

Nitrangana fitsaram-bahoaka indray tany Andapa, afakomaly alina, tany amin’ny fokontany Mahadera, 
Betsakotsako Andranotsara. Araka ny vaovao voaray, niditra an-tsokosoko tao amina tanimboly 
iray ny efa-dahy. Voalaza fa nitondra basy sy antsy ireo olon-dratsy ireo. Henon’ny mpiambina 
izany ka raikitra ny antso vonjy. Nifanenjehan’ny fokonolona izy ireo ka taraiky ny roa lahy raha 
ny roa. 

Namaly ny fokonolona ireo, ka raikitra amin’izay ny daroka nataon’ny olona. Niharan’ny fira kalaza 
roa lahy ka tsy tafavoaka velona. Mbola nahitana basy vita gasy tany amin’ireto tratra ireto. Fantatra 
efa nahatango lavanila 30 kg izy ireo. 

Nanazava ny fokonolona fa noho ireo jiolahy namaly no nahatonga azy ireo niharan’ny daroka ary 
ny fahafatesany. Tonga teny an-toerana ny mpitandro filaminana nizaha ity toe-javatra ity, ny 
maraina. Toe-javatra miseholany any amin’ny faritra avaratra iny ny fitsaram-bahoaka ary tao 
taona iray, efa maro ireo olona matin’ny fitsaram-bahoaka noho ny halatra lavanila. Mirongatra 
ny halatra lavanila any amin’ireo faritra ireo. Sarotra ny ady amin’izany, indrindra ny fitsaram-bahoaka. 





Les commentaires sont fermées. 

