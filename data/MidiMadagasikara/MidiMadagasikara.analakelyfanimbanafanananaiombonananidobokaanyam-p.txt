ANALAKELY : FANIMBANA FANANANA IOMBONANA, NIDOBOKA ANY AM-PONJA IREO TELOLAHY – MIDI MADAGASIKARA

Omaly no natolotra teny anivon’ny Fampanoavana teny Anosy ireo telolahy, voatondro ho namotika 
tavim-boninkazo, natao ho haingon’ny renivohitra teny Analakely. Rehefa avy nohenoin’ireo 
mpanao famotorana izy ireo dia nalefa vonjimaika eny Antanimora, miandry ny fotoam-pitsaràna 
ireo. Raha tsiahivina dia ny zoma alina, hifoha sabotsy lasa teo, no nisy namotika tanteraka ireo 
vita amin’ny “beton”, nataon’ny kaominina, teny Analakely. Niisa teo amin’ny 21 ireto haingon-tanàna 
no potika tanteraka. Rehefa nanao ny fanadihadiana ireo mpitandro filaminana misahana iny faritra 
dia nisambotra telolahy, nihaodihaody teny an-toerana. Raha ny fanazavana azo dia mamo izy ireo 
fotoana io. Nentanin’ilay “rano mahamay” angamba, ka lasa nanao ny tsy fanao. Nilaza ireo mpanao 
fa tsy nisy antony hafa nolazain’izy ireo, nanosika azy hanao ity fanimbana fananam-bahoaka, 
mety hidirana am-ponja ity. Ny roa tamin’izy ireo no niaiky ny heloka nataony, raha ny fanazavana 
hatrany. Nandà ho tsy nanatontosa ireo fanimbam-javatra ireo kosa ny iray tamin’izy ireo. 



