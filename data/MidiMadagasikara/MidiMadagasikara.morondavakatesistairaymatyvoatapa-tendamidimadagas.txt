MORONDAVA : KATESISTA IRAY MATY VOATAPA-TENDA – MIDI MADAGASIKARA

Mirongotra tokoa ny asan-dahalo any amin’ny faritra tato anatin’ny andro vitsivitsy izay. Tsy 
manafika intsony ireo dahalo fa saika miafara amin’ny herisetra sy habibiana izany. Toy ity nitranga 
Antsahamiroaky, ao amin’ny kaominina Bemanonga, any Morondava. Katesista iray no novonoin’ireto 
ireto tsy nananany antra rehefa avy nanafika izy ireo. Avy hatrany dia notapahan’izy ireo ny tendan’ity 
fivavahana ity. Namoy ny ainy teo no ho eo moa ity farany raha ny fampitam-baovao azo. Ny alatsinainy 
teo no nitranga ity asan-dahalo miharo habibiana ity tao amin’io tanàna io. An-dalana hody vao 
nampivavaka mihitsy ity katesista ity no nifanehatra tamin’ireo andian-dahalo am-polony maro 
fitaovam-piadiana. Tsy fantatra na hoe sao hilaza ny dian’ireto malaso ireto amin’io mpanara-dia 
no antony namonoan’izy ireo tsy misy indrafo ity olom-piangonana ity. Navelan’ireto nahavanon-doza 
amin’ny sisin-dalana teo moa ny vatana mangatsiakany ka olona sendra nandalo no nahita ny razana 
tanaty rà mandriaka. Teo vao nampandrenesina ireo tompon’andraikitra isan-tsokajiny avy mahakasika 
vono olona an-kitsirano ity. Efa mandeha moa ny fanadihadiana sy fikarohana izay nahavanon-doza 
katesista ity ataon’ireo mpitandro filaminana any an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

