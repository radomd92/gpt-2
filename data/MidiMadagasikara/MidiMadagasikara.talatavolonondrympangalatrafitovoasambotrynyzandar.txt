TALATA VOLONONDRY : MPANGALATRA FITO VOASAMBOTRY NY ZANDARY – MIDI MADAGASIKARA

Mpagalatra tongolo miisa fito, no indray voasambotry ny zandary miasa ao amin’ny PA Ambohimanarivo, 
Araka ny loharanom-baovao, nisy olona tonga nametraka fitoriana tany amin’ny mpitandro filaminana, 
vaky ny tranony, herinandro lasa izay. Very tamin’izany ny tongologasy milanja hatrany amin’ny 
kg sy akoho. Tao amin’ny tanàna antsoina hoe Ambohitrakely Ambohitrolomahitsy any Talata Volonondry 
misy an’io trano voaroba io. Nandeha ny fikarohana ka olona iray no nahitana ireo entana very. Rehefa 
io dia nilaza, fa novidiany ireo zavatra ireo. Tsy nisalasala izy, araka ny vaovao hatrany, nanoro 
olona voalazany. Omaly, nandeha nisambotra ireo voatondro ireo ny zandary ka tany amin’ny toerana 
hoe Sahalemaka no nifanehitra tamin’ny mpangalatra ireo mpitandro filaminana. Tsy afaka nihetsika 
ireo olon-dratsy, fa noraisim-potsiny. Rehefa nosavaina ry zalahy, dia mbola nisy tongologasy 
kg hafa koa tany aminy. Araka ny fantatra dia avy nangalarina tany amin’ny tanàna atao hoe Antsahafilo 
tongolo ireo. Toerana izay any amin’ny disitirikan’Anjozorobe. Tamin’ny fanadihadiana hatrany 
nahalalana, fa ry zalahy no namaky ny trano teny Ambohitrakely. Efa mpangalatra za-draharaha 
izy fito ireo. Valo moa izy ireo no mpiaraka, fa tsy mbola tratra ny iray ary karohina fatratra amin’izao 
izao. 

Ezaka maro no efa vitan’ny mpitandro filaminana any amin’iny faritra avaratry ny Renivohitra 
Misy etsy andaniny ny fisafoana atao amin’ny alina, satria maro loatra ny vaky trano sy halatr’omby 
any an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

