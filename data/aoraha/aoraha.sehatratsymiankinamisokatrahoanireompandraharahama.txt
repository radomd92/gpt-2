SEHATRA TSY MIANKINA :: MISOKATRA HO AN’IREO MPANDRAHARAHA MALAGASY I KANADA • AORAHA

Toy ny fanaon’ny Antenimieran’ny varotra Kanada-Madagasikara (CanCham) dia notanterahina 
24 avrily hatramin’ny 3 mey lasa teo ny fivahinianan’ireo mpandraharaha tsy miankina, izay mampahafantatra 
vokatra malagasy, any Kanada. Nampahafantarina ny zoma lasa teo, tetsy amin’ ny Galaxy Anadraharo 
tatitr’io fivahinianana io. 

«Nandritra ny folo andro izay naharetan’ny fivahinianana dia nahatratra sivinjato teo ny orinasa, 
na olon-tsotra izay tena liana ary nifanakalo tamin’ireo mpandraharaha malagasy. Nisy tami’nireo 
malagasy aza no efa nahita lalam-barotra raikitra», hoy ny filoha mpisolo toerana, ny CanCham 
Haja Rasambainarivo. 

Voakasik’ity dia ity moa ny sehatry ny asa tanana, fambolena mifototra amin’ ny fandraharahana, 
famadihana ho lamba ireo akora samihafa. Manodidina ny 6 400 tapitrisa ariary eo raha sandaina 
tomban’ ny fifanarahana izay nataon’ireo mpandraharaha kanadianina sy malagasy taorian’ity 
ara-toekarena ity. Amin’ny taona 2020 dia vinanian’ny CanCham Madagasikara ho tafakatra folo 
izany. Hahatratrarana io tanjona io dia hampiana ny isan’ireo fitsidihana atao izay hisahana 
iray isaky ny fitsidihana fa tsy sehatra maromaro toy izay natao hatramin’izay. Hohamafisina 
ka ny fanaraha-maso ireo tetikasa rehetra. 

Volasoa Randriamanantena 









Enregistrer mon nom, mon e-mail et mon site web dans le navigateur pour mon prochain commentaire. 



