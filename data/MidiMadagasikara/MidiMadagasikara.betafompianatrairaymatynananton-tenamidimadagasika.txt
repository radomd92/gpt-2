BETAFO : MPIANATRA IRAY MATY NANANTON-TENA – MIDI MADAGASIKARA

Tovolahy kely iray vao 18 taona monja no maty namono tena tao Betafo ny faran’ny herinandro teo. 

Famonoan-tena, izay no vahaolana hitan’ity tovolahy kely ity vokatry ny olana ara-pianakaviana 
Nanaton-tena izy ny marainan’ny alahady lasa teo, tady avy tamina lay mostikera no nampiasainy 
tamin’ny lavarangana ka teo izy no nisy nahita nihantona efa tsy misy aina intsony. Avy namonjy 
tany Ampitatafika ity mpianatra ity raha ny fantatra. Ny alahady lasa teo izy no tokony hiverina 
Betafo fa hianatra ny alatsinainy. Ny zoma anefa dia efa tonga tao Betafo izy. Fantatra fa nisara-panambadiana 
ray sy ny reniny, ity farany izay miara-mipetra amin’ny vadiny faharoa ankehitriny. Tsy avelan’ilay 
hipetraka ao aminy anefa ilay zana-badiny, voatery nitady toerana ho azy noho izany ilay reniny 
nampianatra azy an-tsokosoko. Tombanan’ny maro fa noho ny tsy fahazakany ny olana mianjady amin’ny 
noho izany no nahatonga azy hanapitra ny androny. Araka ny angombaovao hatrany dia nisy taratasy 
navelan’ity tovolahy kely maty ity milaza fa mbola misy volan’ny dokotera tokony hoefaina, sy 
veloma mandrakizay ny reniny, ary nanafatra fa any Ampitatafika no andevenana azy rehefa maty, 
mantsy no misy fianakavian’ny reniny izay nipetrahany tamin’ny fialantsasatry ny mpianatra 




