ADY TANY AO IMERITSIATOSIKA : RAIKITRA NY SAKOROKA, VEHIVAVY IRAY LEHIBE IRAY NARATRA – MIDI MADAGASIKARA

Mafampana indray ny raharaha amin’ny resaka ady tany ao Imeritsiatosika ao. Tany aman-jatony 
izay hifanolanan’ireo mponina, voalaza fa efa nitrandraka sy nanajary izany amam-polon-taonany 
amina orinasa iray any an-toerana, milaza ihany koa fa manana taratasy ara-dalàna maha azy ireo 
tany ka tonga haka izany. 

Omaly atoandro, raikitra ny sakoroka teo amin’ny roa tonta. Vokany, vehivavy lehibe iray no fantatra 
ny loharanom-baovao avy any an-toeran, fa naratra. Tokony ho tamin’ny iraika ambin’ny folo atoandro 
ho any no nigadona teo amin’ilay toerana hifanolanana ireto andian’olona avy amin’ilay orinasa, 
narahana vadin-tany sy mpitandro filaminana. « Niaraka tamin’ny fitaovana sy fiarabe izy ireo 
avy hatrany dia nanatsotsatoka hazo sy nandavadavaka lakan-drano» hoy hatrany ity loharanom-baovao 
Tsy nanaiky hatramin’ny farany moa ireo fokonolona satria voalaza fa « nisy fifanarahana natao 
tsy hikasihana ilay tany ary tsy nanaja izany ilay orinasa fa io tonga io indray ». Tetsy andanin’izay 
nidrikina ihany koa ny andaniny satria hoe fanatanterahana didy no nataon’izy ireo matoa miaraka 
vadin-tany. Raikitra teo ny savorovoro. Tao anatin’izany, araka ity loharanom-baovao ity hatrany 
isan’ireo mponina any an-toerana ihany moa, dia nisy vehivavy lehibe iray, sahabo ho eo amin’ny 
taona teo ho eo no torana tsy nahatsiaro rehefa voalaza fa hoe niharan’ny herisetra avy tamin’ireo 
filaminana. 

Nanazava ny tompon’andraikitry ny zandary, raha natsoina an-tariby omaly hariva, ny Kaomandin’ny 
Arivonimamo fa « araka ny tatitra voarainy dia sarisarintsary fotsiny no nataon’io ramatoa io. 
hoe manao mody torana sy mody mianjera any an-tatatra izy ka rehefa tsy nisy nanatona ny olona dia 
ho azy tao ». Nanazava moa ity manamboninahitra ity fa nisy tokoa izay savorovoro izay saingy voafehy 
voalamina ihany. Marihana fa teo anatrehan’ity savorovoro ity dia nisy mihitsy ny fidinan’ireo 
isan-tsokajiny avy ao anivon’ny OMC, tarihin’ny Lehiben’ny faritra Itasy. « Efa fanintelony 
ny OMC no nidina tany an-toerana tamin’ity taona ity nikaro-baholana mahakasika io resaka ady 
io ». Ny farany nandehanan’ireto tompon’andraikitra tany dia fantatra fa nisy ny famoriana ireo 
mpisorona izay mifanolana amin’io tany io : ireo solon-tenam-pokonolona sy ireo tompon’andraikitra 
amin’ilay orinasa. « Tsy nahitam-bokany anefa izany tamin’izay fotoana izay ary nilaza ny solom-bavam-bahoaka 
tany amin’iny distrika iny fa hitondra ny raharaha any amin’ny Filoham-panjakana mihitsy ». Ho 
eo araka izany ny tohiny fa raha ny any an-toerana aloha, raha ny omaly hariva, araka ny fanazavàna 
hatrany dia « efa azo lazaina fa milamina ny toe-draharaha na izany aza dia mbola nametrahana mpitandro 
ihany aza ». 



ilay atao hoe Davis R toa milaza fa http://www.midi-madagasikara.mg/politique/2019/08/14/andry-rajoelina-tolerance-zero-contre-les-accaparements-de-terrain/ 

Talenta-dRamalagasy io be lainga sy tys milaza ny zava-misy ary manindraindra olona na dia hita 
aza. 

Aoka isika no samy hitsara. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

