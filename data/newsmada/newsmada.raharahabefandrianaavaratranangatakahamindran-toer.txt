«RAHARAHA BEFANDRIANA AVARATRA»  : NANGATAKA HAMINDRAN-TOERANA NY FITSARANA NY TRIBONALIN’ANTSOHIHY | NEWSMADA

Par Taratra sur 01/03/2017 

Tsy raikitra ny fihainoana ireo 31 voarohirohy tany Antsohihy omaly. Hafindra toerana ny fampanoavana. 
mbola fantatra izany omaly hariva. Mbola ambenan’ny polisy ireo olona 31 noho izany… 

Tonga tao amin’ny fitsarana Antsohihy saika hohenoin’ny fampanoavana ireo 31 voarohirohy tamin’ny 
polisy roa lahy tany Antsakabary Befandriana Avaratra, ny 18 febroary lasa teo. Tsy raikitra anefa 
fa tsy maintsy afindra toerana ny famotorana ataon’ny mpitsara momba ny raharaha. Toe-javatra 
hitranga izany rehefa misy ny raharaha atahorana mety hiteraka korontana tahaka ity tany Befandriana 
ity. Maro rahateo ny olona manaraka ny raharaha, ary tsy lavitra ny misy an’i Befandriana Avaratra 
Antsohihy, efa mampitangorona ny olona. Tamin’ny 10 ora maraina, efa rakotra olona tao Antsohihy 
fotoana io. Tsy mahagaga raha nisy ny tahotra ny mety hitrangan’ny korontana indray, ka tsy naharaikitra 
tao amin’ny fitsarana Antsohihy. 

«Araka ny lalàna sy ny « code de procédure pénale », rehefa misy raharaha mafana ka ahiana mety hiteraka 
azo atao ny mangataka famindrana ny taratasin’ady amin’ny toeran-kafa. Ny fitsarana an-tampony 
manapa izany avy eo. Misy ny atao hoe « ordonnance de saisissement » ka miandry izay vao alefa amin’ny 
iray ny raharaham-pitsarana”, hoy ny filohan’ny sendikan’ny mpitsara Malagasy, Faniry Ernaivo, 
nangataham-panazavana momba ny raharaham-pitsarana tahaka ity. 

Heverina araka izany fa hifindra tsy ho ela any an-toeran-kafa ny fanolorana ny fitsarana ireo 
31 ireo. Mety any Mahajanga farafaharatsiny ny fitsarana anatanteraka ny fakana am-bavany ireo 
ireo. Hatramin’ny ora nanoratanay, tsy mbola fantatra ny hamindra toerana ny raharaha. 





Les commentaires sont fermées. 

