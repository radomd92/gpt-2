FAMPIANARANA :: HODINIHINA NY FAMPIHARANA NY TETI- PIVOARANA HO AN’NY FANABEAZANA • AORAHA

Hifampiresaka. Nampanantena ny minisitra vaovao hisahana ny Fanabeazam-pirenena, ny fampianarana 
ary ny fanofanana araka asa, Volahaingo Marie Thérèse, fa mbola hodinihina miaraka amin’ireo 
ao amin’ny minisitera ny fampiharana na tsia ny Teti-pivoarana ho an’ny fanabeazana. 

“Tsy misy tetikasa ratsy fa mbola ilaina ny hevitry ny maro an’isa sy ireo mpampianatra ka ho hita 
eo ny fampiharana na tsia ny Teti-pivoarana ho an’ny fanabeazana na ny PSE”, hoy ny minisitra Volahaingo 
Thérèse, nandritra ny famindram-pahefana teo aminy sy ny minisitry ny Fanabeazana teo aloha Horace 
ny sabotsy lasa teo. Nambarany nandritra izany ihany koa fa vonona ny hifampiresaka amin’ireo 
rehetra izy hamahana ny olan’izy ireo. Nanamafy ny minisitra fa ho tohizana ny fandraisana mpampianatra 
mpiasam-panjakana. 

Etsy an-danin’izay, notontosaina ny sabotsy lasa teo ihany koa ny famindram-pahefana teo amin’ny 
ambony sy ny fikarohana ara-tsiansa. Nambaran’ny minisitra vaovao, profesora Rejo-Fienena 
fa ho laharam-pahamehana ny fanatanterahana ny vina ao anatin’ny velirano faha efatra napetraky 
Filoham-pirenena dia ny fampanatonana sy fampianarana ambony sy ny fikarohana ny vahoaka. “ Hatao 
ihany koa ny fametrahana amin’ny toerany ny oniversite, ny fanatsarana ny kalitaon’ny fampianarana 
sy ny fahafahana mitantana ireo sehatra rehetra misy eto amin’ny minisitera”, hoy ny minisitra 
Félicitée. 









Enregistrer mon nom, mon e-mail et mon site web dans le navigateur pour mon prochain commentaire. 



