TSY FANDRIAMPAHALEMANA  : HANAO FILAHARAMBE IREO VAZAHA MIPETRAKA ETO AMINTSIKA | NEWSMADA

Par Taratra sur 24/08/2016 

Hanao filaharambe eny Analakely, ny asabotsy ho avy izao amin’ny 12 ora, ireo teratany vahiny monina 
mipetraka eto amintsika. Hetsika am-pilaminana entina hanehoana ny firongatry ny tsy fandriampahalemana 
ny asan-jiolahy matetika mahazo ireo vazaha izany. 

Raha ny fantatra, efa raikitra io fotoana ny asabotsy io, satria efa misy ny fanentanana any ambadika 
Tsy mbola naharenesam-peo kosa ny eo anivon’ny fitantanana an’Antananarivo sy ny prefe raha toa 
efa nanome alalana ny hanaovana izany. 

Toe-javatra mateti-pitranga any ivelany any ny fanaovana filaharana am-pilaminana rehefa misy 
fanehoana tsy fankasitrahana toe-javatra iray, tsy voatery hisy resaka politika. 

Eto amintsika anefa, mifangaro ny hetsika fanehoan-kevitra sy ny politika ka mahatonga ny fandrarana 
fidinanana an-dalambe hatrany. Ny Emmo/Reg, amin’ny ankapobeny, ny mifanao fotoana amin’ny 
fihetsiketsehana poltika. Ireto farany rahateo, manararaotra izay toe-javatra misy mba hijapiana, 
ka lasa atahorana ny mety hisian’ny korontana. Asa,inona no hitranga tokoa amin’ny asabotsy izao? 



Les commentaires sont fermées. 

