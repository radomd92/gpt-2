ANTENIMIERAMPIRENENA :: LANY HO FILOHA ZATO ISAN-JATO RAZANAMAHASOA CHRISTINE • AORAHA

Nanjaka tokana. Depiote 147 amin’ny 147 tonga nandatsa-bato tamin’ny fifi­dianana ny filohan’ny Anteni­mierampirenena no name­traka ny fitokisany tamin’i Christine Razanamahasoa. Tsy nisy 
vato fotsy. Nifidy azy hatramin’ny antoko Tiako i Madagasikara sy ireo depiote tsy miankina. 

Ankoatra an’ireo depiote efatra tsy afaka nanefa ny adidiny, teny Tsimbazaza, dia tsy nisy tamin’ireo 
fito amby efapolo amby zato ireo no nitsipaka na nanao vato fotsy. Midika ho fandresena goavana 
an’ity solombavambahoaka lany tamin’ny anaran’ny antoko “Isika rehetra miaraka amin’i Andry 
(Ird) ity izao fahalaniany zato isan-jato ho Filohan’ny Antenimieram­pirenena izao. Tsy nisy 
Razanamahasoa Christine. 

Nambarany fa: “ho filoha hampiray hina sy hampitambatra an’ireo depiote ho an’ ny fampandrosoana 
firenena izy”. “Laharam-paha­me­hana ho ahy ny famere­nana ny hasin’ny Antenimierampirenena 
ny fahamarinan-toeran’ny fitondram-panjakana. Fomba fiasa vaovao no ho­entintsika eto ary 
fijerena ny tombontsoa ambonin’ny firenena no tanjona”, hoy izy. 

Isan’ny fampanantenana nataon’ny filohan’ny Anteni­mierampirenena ihany koa ny fitakiana 
governemanta ny hanomezana fitavana an’ireo depiote mba hoentina miasa. 

Fanajana ny demokrasia 

Isan’ny fepetra notakian’ ireo solombavambahoaka Tim, mialoha ny latsa-bato ny “mba hanajàn’ny 
Antenimierampirenena vaovao ny demokrasia”. “Ny fahalalahana maneho hevitra dia taratry ny 
an’io demokrasia io. Hanohana anao izahay raha izay no tanterahanao”, hoy Razafima­nantsoa Hanitra. 

Ho an’ireo depiote tsy miankina kosa dia notakian’izy ireo ny mba hitsinjarana an’ireo toerana 
anivon’ny birao maharitry ny Antenimierampirenena mifanaraka amin’ny latsa-bato natao tamin’ny 
mey 2019 lasa teo. Anio maraina no hiroso amin’ny fifidianana an’ireo mpikambana handrafitra 
birao maharitry ny Ante­nimierampirenena ireo solombavambahoaka, dia ireo filoha lefitra hisolo 
an’ireo faritany enina ankoatra an’ireo Filoham-baomiera. 











Enregistrer mon nom, mon e-mail et mon site web dans le navigateur pour mon prochain commentaire. 



