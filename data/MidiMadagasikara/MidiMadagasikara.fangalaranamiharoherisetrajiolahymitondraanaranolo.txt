FANGALARANA MIHARO HERISETRA : JIOLAHY MITONDRA ANARAN’OLONA MALAZA – MIDI MADAGASIKARA

Tovolahy iray no nosamborina sy nohadihadiana teny anivon’ny kaomisarian’ny boriborintan’ny 
taorian’ny herisetra nataony tamin’ny tompon-trano iray vao lasibatry ny olon-dratsy, ny sabotsy 
teo. Tanim-boanjo tokoa ny anarana ! Ary raha ity tranga iray ity no dinihana dia nolotoin’ity tovolahy 
16 taona ity ny anaran’ilay olomangan’ny firenena, fanta-daza teo amin’ny resaka pôlitika. Araka 
tatitry ny pôlisy dia “niditra an-tsokosoko tao an-tranon’olona iray mpiray tanàna aminy ny tovolahy 
antsoina hoe Richard A., 16 taona, sy ny namany iray hafa”. Tao anatin’izany dia nanjavona ny solosaina 
amin’ity tokantrano iray ity. Tsy hita mihitsy ny nalehan’io entana very io fa ireo roa lahy no tazan’ny 
teo an-tokotany. Nitsoaka ilay namany, araka ny fampitam-baovao azo hatrany, raha noratrain’i 
tamin’ny antsy kosa ity olona nahita azy roa lahy ity. “Rehefa nanontany an’i Richard ilay olona 
dia namely tamin’ny antsy avy hatrany izy, ka nahavoa ny tarehiny ary namparatra azy”. Tsy nipetra-potsiny 
ity olona naratra ity fa nitondra ny raharaha teny anivon’ny pôlisy ary nosamborina ity tovolahy, 
anaran’olo-malaza ity. “Tamin’ny fanadihadiana natao taminy dia nilaza i Hervé fa tsy naka izany 
izany. Niaiky anefa izy fa nandratra ilay tompon-trano”, hoy hatrany ny vaovao. Omaly ihany no 
teny anivon’ny mpitsara mpanao famotorana teny Anosy i Richard. Mbola mandeha kosa amin’izao 
izao ny fikarohana ilay namany iray hafa, nitsoaka, raha ny fanazavana azo hatrany. 



