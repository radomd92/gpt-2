AMBATONDRAZAKA : NISY NANAFIKA NY “ABATTOIR”, OMBY FOLO VERY – MIDI MADAGASIKARA

Na dia eo ampovoan’ny tanàna aza no misy ny toerana famonoana omby eto amin’ny tanànan’Ambatondrazaka 
fotoana izao dia sahin’ireo dahalo ny nangalatra ireo omby misa 10 tao. Araka ny fanazavana voaray 
misy ireo omby saika hamidy ny ampitso , misy ireo omby vao tonga, ka samy nanjavona avokoa. Omby 
somary efa reraka ary marary tongotra no najanon’ireto jiolahy teny avaratry ny tanàna, fa ny ambiny 
dia mbola tsy hita hatramin’izao. Mitebiteby ireo mpivarotra hena amin’izao fotoana izao satria 
sahy mananika ny tanàn-dehibe ireo jiolahy mpangalatra omby. Mandeha ny fanadihadiana ataon’ny 
ny filaminana amin’izao fotoana izao. 



