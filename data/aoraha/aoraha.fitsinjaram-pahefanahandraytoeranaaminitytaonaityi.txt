FITSINJARAM-PAHEFANA :: HANDRAY TOERANA AMIN’ITY TAONA ITY IREO GOVERNORA • AORAHA

Ho feno tanteraka amin’ ity taona ity ireo rafitra samihafa miantoka ny fametrahana ny fitsinjaram-pahefana 
amintsika. Naverimberin’ny Filohan’ny Repoblika, Rajoelina Andry tany Tanambao Manampotsy, 
fa: “homena fahefana bebe kokoa ireo Governora sy ny Ben’ny tanàna. Tsy maintsy ho vita sy hapetraka 
ny faran’ny taona 2019 izy ireo ary homena fitaovana mba hahafahany manamboatra ny lalana rehetra 
aminareo”. 

Taorian’ny tsy naharaikitra an’ilay fitsapan-kevi-bahoaka nokasain’ny fitondram-panjakana 
amin’ny fifidianana solombavambahoaka no nisian’ izao fitetezam-paritra ataon’ ny Filoha izao, 
dia efa nolazainy nandritra ny tatitry ny zato andro nitondrany tamin’ny lanonana tetsy Mahamasina 
aza. 

Misy ireo sokajin’olona mandika an’ity fandehan-dehanan’ny Filoham-pirenena any amin’ny faritra 
ity ho toy ny fampielezan- kevitra an-kolaka amin’ny fanohanana an’ireo kandidà ho solombavambahoaka 
ny IRD. 

Momba ny fanambarany tany Tanambao Manampotsy dia tombanana hiroso amin’ ny fanendrena an’ireo 
ireo ihany ny Filohan’ny Repoblika. Toy izany koa ny mety hanatanterahana ny fifidianana Ben’ny 
amin’ity taona ity, izay efa nandrosoan’ny Vaomieram-pirenena mahaleo tena misahana ny fifidianana 
volavolana tetiandro amin’ny faran’ny volana jolay na ny volana aogositra 2019 ho avy izao. 









Enregistrer mon nom, mon e-mail et mon site web dans le navigateur pour mon prochain commentaire. 



