FIFIDIANANA BEN’NY TANÀNA : HIADY NY BAOLINA ETO ANTANANARIVO RENIVOHITRA

Tapa-bolana eo raha ela indrindra dia ho fantatra avokoa ireo kandidà hifaninana amin’ny fifidianana 
tanàna ho an’ny eto amin’ny kaominina Antananarivo Renivohitra. Ny 12 septambra ho avy izao mantsy 
hikatona ny fe-potoana fametrahana ny atontan-taratasy filantsahan-kofidiana eran’ireo Ovec 
manerana ny Nosy. Ho an’ny eto Andrenivohitra manokana, izay tena hanan-danja ny fifidianana 
tanàna, miisa roa ihany aloha hatreto ireo izay efa nanambara ampahibemaso fa hilatsaka ho fidiana, 
ny filoha mpanorina ny Antoko Politika Madio, Rakotoarisoa Faniry Alban izay fantatra amin’ny 
hoe Gangastabab, sy ny filohan’ny fikambanan’ireo Taxi miasa eto Antananarivo Renivohitra, 
Raharinirina. Raha noheverina fa handeha irery ny antoko TIM amin’ny fiatrehana izay fifidianana 
tanàna izay tany amboalohany, dia niova indray ny toe-javatra misy satria fantatra ankehitriny 
hanolotra kandidà iombonana ny RMDM na ny Rodoben’ny Mpanohitra ho an’ny Demôkrasia eto Madagasikara 
hivondronan’ny TIM sy antoko madinika manodidina ny 20 eo ho eo. Mazava ny an’ny RMDM fa izay fanapahan-kevitra 
raisin’ingahy Marc Ravalomanana ihany no tsy maintsy harahin’ireo mpanao politika ao anatin’io 
vaovao io, isan’izany i Alain Andriamiseza, Pasitera Edouard Tsarahame, Tabera Randriamantsoa, 
Randriamandranto, sns sns. Olona roa ihany noho izany no azo antoka fa mety hatolotry ny RMDM eto 
kaominina Antananarivo Renivohitra, tsy iza izany fa ny lehibeny, Marc Ravalomanana, na ny vadiny 
tanàna am-perinasa. Andrasan’ny maro ihany koa ny olona harotsaky ny antoko eo amin’ny fitondrana 
raha ny lôjika politika, raha ny vokatra farany tamin’ny fifidianana filoham-pirenena sy solombavambahoaka, 
ny iray amin’ireo kandidà hatolotry ny RMDM sy ny antokom-panjakana no hivoaka mpandresy eto Andrenivohitra. 
fa samy hiady mafy ny andaniny sy ny ankilany amin’io fifidianana io satria zava-dehibe loatra 
fahazoana an’ity renivohitr’i Madagasikara ity. Ho an’i Marc Ravalomanana sy ny forongony aloha 
ny voninahitry ny antoko TIM mihitsy no harovana amin’io fifidianana ben’ny tanàna io, taorian’ny 
nahazo azy ireo tamin’ny fifidianana filoham-pirenena sy depiote farany teo. Tsy izay ihany fa 
foana ny TIM nanomboka tany amin’ny fiandohan’ny taona 1999 fa an’azy ireo Antananarivo ka sarotra 
handresena azy ireo eto. Ho an’ny fitondrana kosa dia fahafam-baraka lehibe ny faharesen’ny kandidà 
satria azo raisina ho fitsapàna ho an’ny filoha Andry Rajoelina ny vokatry ny fifidianana eto Andrenivohitra. 
ny tarehimarika navoakan’ny CENI tamin’ny fifidianana filoham-pirenena farany, indrindra 
ny fiodinana faharoa , dia tsy mifanalavitra firy ny vato azon’i Andry Rajoelina sy Marc Ravalomanana 
Antananarivo. Midika izany fa hanan-danja lehibe ary hampiova zavatra ny safidy hataon’ireo 
tsy nifidy tamin’ny fifidianana filoham-pirenena sy solombavambahoaka. Hiankina betsaka amin’ny 
fandraisana anjaran’ny mpifidy noho izany ny voka-pifidianana eto Andrenivohitra. 

