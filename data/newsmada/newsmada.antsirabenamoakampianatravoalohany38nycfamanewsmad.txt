ANTSIRABE  : NAMOAKA MPIANATRA VOALOHANY 38 NY CFAMA | NEWSMADA

Par Taratra sur 23/05/2016 

Notanterahina ny asabotsy lasa teo tao amin’ny Centre de formation et d’application du machinisme 
Cfama Antsirabe, ny famoahana ireo mpianatra 38 nahazo ny mari-pahaizana « Licence » amin’ny lalam-piofanana 
mécanisation agricole». Nisalotra ny anarana Alpha ity andiany voalohany ity. Tonga nanome voninahitra 
ny minisitry ny Harena anaty rano, Gibert Francois sy ny minisitra eo anivon’ny repoblika misahana 
fambolena sy fiompiana. 

Anisan’ny reharehan’i Madagasikara ity sekoly ity, satria ny Cfama no hany sekoly mamolavola 
ambony mahafehy ny fampitaovana ny tontolo ambanivohitra eto Afrika andrefana. Izany indrindra 
antony hanokafana ny « Master grade » amin’ny taona manaraka. Haharitra dimy taona indray izany 
fiofanan’ireo mpianatra ao amin’ity sekoly ity. 

Tsara fahatongavana, araka izany, ilay Japoney avy amin’ny Jica, hizara ny traikefany amin’ireo 
ao amin’ny Cfama. Nosokafana tamin’ny fomba ôfisialy nandritra ny lanonana ihany koa ny taom-pianarana 
ny Oniversiten’i Vakinankaratra (annexe oniversite Antananarivo) sy ny fanomezana mari-boninahitra 
an’ireo mpanabe ao amin’ity oniversite ity. 



mankasitraka ny fisokafan’ny Master Grade izahay tantsaha e 

Les commentaires sont fermées. 

