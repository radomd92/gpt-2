HENJEHINA ARAKA NY LALÀNA: HIHAMAFY NY SAZY HO AN’IREO MPANONDRANA OLONA ANY VELANY | NEWSMADA

Par Taratra sur 12/04/2019 

Nampahafantarina nandritra ny filankevitry ny minisitra, omaly, fa henjehina araka ny làlana, 
hihamafy ny sazy ho an’ireo mpanondrana sy ireo nahatonga ny fandefasana ireo vehivavy Malagasy 
any ivelany. 

« Henjehina, araka ny lalàna velona, ireo mpanondrana sy ireo nahatonga ny fandefasana vehivavy 
miasa any ivelany ka manana olana sy nijaly ary hanonitra ny karama tsy voarain’ireo mpiasa sy ny 
rehetra amin’ny fikarakarana ireo vehivavy malagasy izy ireo », hoy ny tatitry ny filankevitry 
minisitra, omaly momba ny raharaha fanondranana olona hiasa any ivelany. Tapaka nandritry ity 
ny minisitra ity fa hihamafy ny sazy azon’ireo manondrana an-tsokosoko ireo mpiasa malagasy mankany 
ary ireo izay rehetra fantatra fa nandefa ireto teratany malagasy nampodiana ka niharan’ny herisetra 
tsy nandray ny tambin-karamany. Ireo mpandefa sy ireo voarohirohy mivantana na ankolaka amin’ny 
azy ireo no hanonitra ny lany rehetra sy ny tambiny rehetra momba ireo vehivavy malagasy nampodiana 
hoy hatrany ny tatitry ny filankevitry ny minisitra. Hisy koa ny fanaraha-maso manokana ireo toerana 
ireo vehivavy malagasy hiasa any ivelany izay voarara sy tsy nahazoan-dalana ary arahi-maso toy 
koa ny fivoahana ivelan’i Madagasikara amin’ireo zotram-piaramanidina mampitohy an’i Madagasikara 
faritra voarara ireo. 

Hisy laharana telefaonina finday manokana… 

Tinapaka tao anatin’ny tatitry ny filankevitry ny minisitra omaly fa hisy ny laharana telefaonina 
entina hahafahan’ny rehetra mifandray mivantana amin’ny tompon’andraikitra manoloana ny kolikoly 
ny fanakanana tsy amin’antony ataon’ireo teratany malagasy miditra sy mivoaka eny amin’ny seranam-piaramanidina 
iraisam-pirenena. Ireo mpiasa malagasy manana taratasy ara-dalàna izay efa miasa any ivelany 
dia afaka mivezivezy malalaka eto an-tanindrazana. 

Hisy araka izany, ny fanentanana sy fampahafantarana ny rehetra iarahan’ny minisitera misalahy 
ireo herisetra atao amin’ireo vehivavy malagasy mandeha mila ravinahitra na mifindra monina 
ivelany ho fampahafantarana azy ireo ny loza sy ny zavatra miandry azy ireo any ivelany, indrindra 
amin’ireo faritra voarara tsy tokony handehanan’ireo tovovavy malagasy. Manoloana ny raharaha 
izao, misy ihany ireo tovovavy malagasy sasany mbola mahita hirika hivoahana an’i Madagasikara 
any amin’ireny tany arabo ireny. Ankoatra izany, hampanambadiana sinoa lahy antitra any Chine 
ny ankamaroan’izy ireny ary tena misy mihitsy ny kolikoly avo lenta satria misora-panambadiana 
sinoa (toy ireo efa tratran’ny polisy teo aloha) izy ireo mba hanamorana ny fialana eto Madagasikara. 



Les commentaires sont fermées. 

