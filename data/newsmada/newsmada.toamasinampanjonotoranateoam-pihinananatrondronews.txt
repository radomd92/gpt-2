TOAMASINA: MPANJONO TORANA TEO AM-PIHINANANA TRONDRO | NEWSMADA

Par Taratra sur 26/03/2019 

Torana tampoka rehefa nihinana trondro ny raim-pianakaviana iray tao Antanambao Verrerie Toamasina, 
zoma teo. Nentin’ny hanoanana izy ka nanatono tamin’ireo trondro avy noharatoviny an-dranomasina… 

Raim-pianakaviana iray monina ao Antanambao Verrerie Toamasina no toran’ny trondro avy noharatoiny 
ny zoma tolakandro lasa teo. Raha ny fitantaran’ireo olona nanatri-maso, niakatra an-dranomasina 
avy nanjono ka nahazo trondro maromaro ihany ity raim-pianakaviana ity. Voalaza fa tsy mbola nisakafo 
izy tamin’ny fotoana niandriaka ary tsy niverina namonjy fodiana raha tsy tolakandro. Nahazo 
maromaro izy tamin’io fotoana io. Nentin’ny hanoanana anefa izy ka nony tonga teo amoron-dranomasina 
tora-pasika dia nandrehitra afo ary nitono iray tamin’ireo trondro ireo mba hatao sakafo. Rehefa 
izany dia nihinana soa aman-tsara izy ary mbola nisy ambiny aza nentina hanaovana tsakitsaky ampiarahina 
zava-pisotro misy alikaola kely rehefa tonga eny am-pivarotana. Roso namonjy fodiana avy hatrany 
izy raha teny an-dalana, nahita mpivarotra, nivily kely nisotro toaka sy nihinana nanao tsaky 
ambina trondro avy natono. Minitra vitsy taorian’izay fisotroana, akory ny hagagan’ny rehetra 
nahita azy nidaraboka safotra nianjera tamin’ny tany avy hatrany. Ny fokonolona teo an-toerana 
namelombelona azy teo ka avotra soa aman-tsara ihany ny ainy. 



Les commentaires sont fermées. 

