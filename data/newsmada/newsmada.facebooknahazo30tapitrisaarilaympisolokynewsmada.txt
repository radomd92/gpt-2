FACEBOOK: NAHAZO 30 TAPITRISA AR ILAY MPISOLOKY | NEWSMADA

Par Taratra sur 27/11/2018 

Voasambotry ny polisy avy ao amin’ny Sut, ny alakamisy 22 novambra 2018 teo, ny lehilahy iray nampiasa 
facebook sandoka ka naka vola tamina olona iray. Nametraka fitoriana teny amin’ny polisy ilay 
niharan’ny fisolokiana ka noraisim-potsiny ity lehilahy mpisoloky ity. Fantatra, nandritra 
fanadihadiana ity lehilahy ity, fa naka sarin’olona tao anaty facebook izy ka nampiasainy izany. 
ilay olona tao anaty facebook izay naman’ilay olona io ihany. Nilaza izy fa misy fahoriana sy marary 
nankany vola io niharan’ny fisolokiana io. Efa mitentina 30 tapitrisa Ar ny vola azon’ity lehilahy 
ity nandritra ny roa taona. Ity voasoloky koa, tsy teto an-toerana fa any andafy ka rehefa nody teto 
izy vao nahafantatra hoe tsy ilay olona noheveriny no naka vola taminy. Nametraka fitoriana tao 
polisin’ny Sut ao Tsaralalàna izy ary natao ny vela-pandrika. Tratra teny Tsaralalana ihany ity 
mpisoloky ity. Niaiky ny heloka vitany izy, nandritra ny famotorana nataon’ny polisy. Natolotra, 
ny fampanoavana ity mpisoloky ity ka nidoboka vonjimaika am-ponja eny Antanimora. 



Les commentaires sont fermées. 

