FISARIHANA TERATANY VAHINY :: HOHAMORAINA NY FAMPIASAM-BOLA AMIN’NY FIZAHANTANY ETO MADAGASIKARA • AORAHA

Nisokatra tamin’ny fomba ofisialy teny amin’ny Ivontoeram-pivoriana iraisam-pirenena (Cci) 
Ivato omaly, ny fihaonamben’ny fizahantany sy ny fitaterana ary ny fandraharahana (Wave Madagascar). 
Filohan’ny Repoblika, Rajoelina Andry, teny an-toerana ny fanomezan-toky sy ny fahavononan’ny 
malagasy hametraka lamina hahafahan’ireo mpandraharaha mampiasa ny volany eto amintsika. 

“Hiantohana ny fanamorana ny fandraharahana. Hohafainganina ny fomba fiasa amin’ireo sehatra 
hahafahana mampiasa vola. Hojerena miaraka amin’ny governemanta ny fepetra hapetraka hahatratrana 
tanjona”, hoy izy. 

Nampahafantatra an’ireo mpandrahahara an-jatony, vahiny sy Malagasy, amin’ny fanaovana ireo 
samihafa hahafahana miroso amin’ny fampiroboroana ny fizahantany ihany koa Rajoelina Andry. 
fa hisy ny fanamboarana fotodrafitrasa, toy ny lalana sy ny famelomana ny fitaterana an-dalamby 
hisarihana mpizaha tany maro eto amintsika. 

Nolazain-dRandriamandranto Joelle, minisitry ny Fizahantany sy ny fitaterana ary ny famantarana 
toetrandro indray fa laharam-pahamehana amin’izao fanatanterahana an’ity fihaonambe ity izao 
fampitomboana ny isan’ny mpizaha tany ho dimy hetsy hatramin’ny taona 2023 raha telo hetsy izany 
fotoana izao. Amin’ny zoma no hifarana tanteraka ny fihaonambe eny Ivato. 

Masoivohon’ny fizahantany 

Hanana tovovavy tsara bika sy tsara tarehy ho masoivohon’ny fizahantany (Miss tourisme) hisolo 
an’i Madagasika eo amin’ny sehatra iraisam-pirenena ny fitondram-panjakana. Hofantenana amin’ny 
fifaninanana io tovovavy io. Amin’ny 19 oktobra 2019 no hampahafantarana azy. Tanjona ny fampiroboroboana 
sehatra ity. “Fepetra iray napetraka ny fahaizana miteny vahiny maromaro. Eo ihany koa ny fahafantarana 
Madagasikara”, hoy i Claudia Lamarre, tompon’andraikitra misahana ny fifidianana ny “Miss tourisme”. 









Enregistrer mon nom, mon e-mail et mon site web dans le navigateur pour mon prochain commentaire. 



