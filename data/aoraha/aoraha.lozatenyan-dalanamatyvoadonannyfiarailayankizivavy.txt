LOZA TENY AN-DALANA :: MATY VOADONAN'NY FIARA ILAY ANKIZIVAVY NIAMPITA ARABE • AORAHA

Namoy ny ainy teo no ho eo ny ankizivavikely iray, telo ambin’ny folo taona, voadonan’ny fiara amin’irony 
«camionnette » irony. Tany an-tampon’i Maharidaza any amin’ny lalam-pirenena faharoa no nitrangan’ny 
omaly maraina. Niampita teo amin’ny arabe ilay ankizivavy no voafaokan’ny fiara. Notazonin’ny 
filaminana hatao famotorana ny mpamily nahadona. Nogiazana ihany koa ny fiara. Natolotra ny fianakaviana kosa ny razana, taorian’ny fizahana natao 
an-toerana. 

Avy aty an-drenivohitra nikasa ho any Manjakandriana ny « karandalana » iray nitondra olona. Nijanona 
teo an-tsisin-dalana ny fiara nony tonga teny an-tampon’i Maharidaza. Nivoaka naka rivotra ny 
rehetra. «Teo amin’ ny lalana mahitsy no nijanonan’ny fiara. Nivoaka haka rivotra ihany koa ny ankizivavikely iray. Avy tao afaran’ny 
izy no niampita tampoka ny arabe. Tonga avy any ny kamiao iray nitondra saribao avy any Manjakandriana. 
ilay ankizy», araka ny angom-baovao nataon’ny mpitandro filaminana teny an-toerana. 

Segaondra vitsy no nisehoan’ny loza. Nipitika teo an-tsisin’arabe ilay ankizy voadona. Voadona 
ny lohany ka izany no heverina ho nitarika ny fahafatesany teo no ho eo. Tafajanona teo ny kamiao. 
ho noho ny fivoahan’ilay ankizy tampoka avy tao aorian’ny fiara sy ny fiampitany tampoka no antony 
ny loza. Tsy hitany rahateo ny kamiao nandeha teo amin’ny arabe. Mipetraka any Manjakandriana ity ankizy namoy ny ainy ity. 









Enregistrer mon nom, mon e-mail et mon site web dans le navigateur pour mon prochain commentaire. 



