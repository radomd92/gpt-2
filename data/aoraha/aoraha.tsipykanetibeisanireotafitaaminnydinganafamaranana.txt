TSIPY KANETIBE :: ISAN’IREO TAFITA AMIN’NY DINGANA FAMARANANA I HASINA SY RAM’S • AORAHA

Tontosa, tamin’ny faran’ny herinandro lasa teo, teny amin’ny kianjan’ny klioba Les « H », teny 
ny fisantarana ny fiadiana ny ho tompondakan’ i Madagasikara amin’ny taranja tsipy kanetibe olon-droa miaraka lahy sy vavy. Dingana voalohany 
izy ity ka nahatafitan’ireo ekipa valo amin’ny dingana famaranana ho an’izany fifaninanana izany. Isan’ireo nisongadina ny olon-droa lahy sy vavy miaraka, Hasina sy Ram’s. Tompondaka eran-tany 
iry tovovavy mpilalao, raha efa nandrombaka ny anarana tompondakan’i Madagasikara olon-tokana 
mpandresy tamin’ny amboara “L’Equipe”, tany Frantsa, tamin’ny taon-dasa kosa, itsy mpilalao 
faharoa. 

Noravain’ny orana kosa ny fifaninanana, ka nijanona teo amin’ny manasa-dalana ny dingana voalohany 
Ambohimangakely, tamin’iny faran’ny herinandro iny. 

I Hasina sy Ram’s, no tokony ho nifanandrina tamin’i Nary sy Ny Antsa, raha fifandonan’i Sitrakiniaina 
Ando ary i Solo sy Mora kosa ny lalao manasa-dalana faharoa. Araka ny raiki-pohin’ny fifaninanana 
tafakatra amin’io dingana famaranan’ny fiadiana ny ho tompondakan’ i Madagasikara ho an’ny olon-droa miaraka lahy sy vavy io ireo ekipa efatra raraka tamin’ny ampahefa-dalana, 
i Vola sy Cobra, Mialy sy Jacky, Dô sy Coutity, ary Tatiana sy Tsiresy. Amin’ny 16 sy 17 febroary ho avy izao, mbola eny Ambohimangakely ihany, ny dingana farany amin’ity 
ity. Amin’ny 9 sy 10 marsa kosa ny famaranana lehibe. Hisolo tena an’i Madagasikara amin’ny fiadiana 
ho tompondaka eran-tany hatao any Espana ny ekipa hahazo ny fandresena farany, amin’io volana 
io. 









Enregistrer mon nom, mon e-mail et mon site web dans le navigateur pour mon prochain commentaire. 



