ANTENIBE ANTEHIROKA : ROALAHY NAHATRARANA RONGONY SY BASY – MIDI MADAGASIKARA

Rangahy iray, malaza ratsy amin’ny fivarotana rongony, no saron’ny mpitandro ny filaminana teny 
faritra Antehiroka iny. Rehefa nidina teny ny pôlisy, dia tsy vitan’ny rongony fotsiny no sarona 
aminy, fa mbola nahitana basy ihany koa. Tamin’ny fanadihadiana natao azy, araka ny fampitam-baovao 
fa nahafan’ireo mpitandro ny filaminana nilaza fa isan’ny mpikambana ao anaty tambajotran-jiolahy 
lehilahy ity; izy sy ny namany iray hafa. Fantatra mantsy fa lehilahy iray no tra-tehaka teo am-pifohana 
Ity farany ity indray avy eo no nanoro io io lehilahy izay mipetraka eny Antenibe Antehiroka io, 
mpamatsy rongony azy. Nanao avy hatrany ny fisavana teny an-toerana ireo mpitandro filaminana. 
rongony roapolo mahery teo, no sarona tany aminy, niaraka tamin’ity fitaovam-piadiana vita avy 
ivelany sy bala telo ihany koa. Tamin’ny alàlan’ireto fitaovam-piadiana sarona ireto, no nilazan’ireo 
fanadihadiana fa, jiolahy saika handeha hanao ny asa ratsiny ireto voasambotra ireto, ary mifoka 
aloha izy ireo alohan’ny hanavany izany. Tsy nijanona hatreo anefa, fa ity lehilahy teny Antehiroka 
indray avy eo no nilaza, tamin’ny fanadihadiana nataon’ireo mpitandro ny filaminana hatrany, 
ny mpamongady ireto zavamahadomelina ity, izay mipetraka eny amin’iny faritr’i Mahazo iny. Mbola 
hatrany ny fanadihadiana sy ny fikarohana ireo namany hafa, raha ny vaovao voaray hatrany. Omaly 
natolotra teo anivon’ny Fampanoavana ireto olon-dratsy ireto. 



