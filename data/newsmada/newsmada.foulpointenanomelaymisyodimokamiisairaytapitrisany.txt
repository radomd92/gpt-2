FOULPOINTE: NANOME LAY MISY ODIMOKA MIISA IRAY TAPITRISA NY AMERIKANINA | NEWSMADA

Par Taratra sur 14/02/2020 

Mitentina 3,88 tapitrisa dolara ny tentim-bidin’ny lay misy odimoka miisa 1 tapitrisa sy ny fizarana 
izay avy amin’ny fanjakana amerikanina, amin’ny alalan’ny Presidential Malaria Initiative 
izay USAID. 

Iandraiketan’ny minisiteran’ny Fahasalamam-bahoaka ny fandrindrana ny hetsika fizarana lay 
odimoka maharitra amin’ny alalan’ny tetikasa nasionaly iadiana amin’ny tazomoka (PNLP), sy 
tetikasa Impact an’ny USAID/PMI. Miasa any amin’ny faritra 13 eto Madagasikara ny tetikasa ary 
ny ahazoan’ny vahoaka malagasy fanafody sy vokatra ara-pahasalamana tsara kalitao. 

Ahitana ny fiaraha-miombon’antoky ny minisiteran’ny Fanabeazam-pirenena sy ny fampianarana 
sy arak’asa koa ity hetsika fizarana lay misy odimoka ity. 

“Mpianatra kilasy taona fahefatra (T4) miisa 70.000 no hiasa ho an’ny fiovana eny anivon’ny fiarahamonina,” 
ny tale jeneralin’ny USAID, i John Dunlop. 

“Naseho azy ireo ny maha zava-dehibe ny lay misy odimoka maharitra sy ny fampiasana azy araka ny 
ho izy. Noho izany fahalalana ananany izany dia ho lasa mpampianatra izy ireo : hampianatra ny fianakaviany 
ny mpianatra hafa ny antony ilàna ny lay misy odimoka.” Hanampy ihany koa ireo eo amin’ny fitsinjarana 
lay satria izy no mahalala ny tokantrano tsy mbola manana lay na efa simba ao aminy. 

Nilaza ny tale jeneraly Dunlop fa modely tena tsara eo amin’ny fiaraha-mientana eo anivon’ny fiarahamonina 
an’ny fahasalamam-bahoaka izao fandraisan’andraikitry ny mpianatra izao. 

Hozaraina ireo lay 1 tapitrisa hanatsarana ny fiarovana ny ankohonana any amin’ireo distrika 
any amin’ny faritra ianjadian’ny tazomoka eto Madagasikara. Ny hetsika dia natao hanohanana 
tanjon’ny PNLP hiaro ny 90% -n’ny mponina amin’ny fanomezana lay misy odimoka hatramin’ny faran’ny 
2022. 

Marihina fa tamin’ny taona 2018 dia lay miisa 13 tapitrisa no nozarain’ny USAID sy ny Global Fund 
an’i Madagasikara. Ireto lay 1 tapitrisa ireto izany dia hasolo ireo efa simba ary hiantoka ihany 
ny fiarovana an’ireo tokantrano vaovao. 



Votre adresse email ne sera pas rendue publique 















