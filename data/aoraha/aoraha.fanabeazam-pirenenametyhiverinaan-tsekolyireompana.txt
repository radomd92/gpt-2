FANABEAZAM-PIRENENA :: METY HIVERINA AN-TSEKOLY IREO MPANABE • AORAHA

Efa mizotra miandalana amin’ny famahana ny olan’ ny mpanabe ny tompon’ andraiki-panjakana isan-tsokajiny. 
hiverina an-tsekoly tsy ho ela ireo mpanabe raha matotra ny vahaolana homen’ny fanjakana, araka 
fanambarana navoakan’izy ireo, omaly, tetsy Anosy. 

Taorian’ny fanolorana mariboninahitra ho an’ireo mpiasa nahavita be sy mendrika miisa iraika 
valopolo sy roanjato teo anivon’ny minisiteran’ny Fanabeazam-pirenena dia nifampidinika tamin’ny 
Horace Gatien, ireo mpampianatra mpitokona sasany. Milaza ny vonona handray ny asany izy ireo 
toa ka misy ny marimaritra iraisana. «Izahay tonga eto dia solontenan’ny mpanabe avy amin’ny faritra 
amby roapolo. Efa hitanay ny dingana rehetra efa vitan’ny minisiteran’ny Fanabeazana manoloana 
fitakianay. Mbola vonona amin’ny fifampidinihana hamahana ny olanay izahay ka hihaona amin’ny 
Ntsay Christian amin’ny alatsinainy ho avy izao. Raha misy ny marimaritra iraisana dia hiverina 
izahay», hoy i Soalehy, mpikambana ao amin’ny Sendikan’ny mpampianatra manerana ny Nosy na Sempama 




Araka ny voalaza dia holeferin’izy ireo na tsy mivaly avokoa aza ny fampidirana ireo karazana tamby 
tokony ho 100 000 ariary isanisany fa rehefa mahazo 100 000 ariary hampidirina ao amin’ny karama 
ireo mpampi- anatra dia hiverina hiasa. 

« Kihon-dalana ahafahanay mpanabe mandray andraikitra amin’ny famaranana ny taom-pianarana 
mamita ny fanadinam-panjakana io. Mino izahay fa tsy hisy ny fahadisoam-panantenana amin’io 
hatao io satria efa matotra avokoa izay voasoratra ao aminn’ ny tondrozotra hivoahana amin’ny 
mpanabe. Na mbola tsy tafiditra amin’ny fanitsiana ny lalàna mifehy ny tetibolam-panjakana amin’ity 
ity aza izany fa matotra kosa ny fifampidinihana dia hiverina hampianatra izahay », hoy kosa i Gabrielle 
mpikambana ao amin’ny Sempana Nosy sady lehiben’ny Zap ao Bealanana. 

Toy ny efa fara fanantenan’ireo mpanabe ny fihaonana amin’ny Prai-minisitra amin’ny alatsinainy 
avy izao. « Aleo ho hita eo izay tapaka amin’ny fihaonana sy ny fifampi- resahana », hoy Ratolojanahary Arsène, filohan’ny Sempama Nosy. Miankina amin’izay tapaka amin’io 
no mety ho tohin’ny taom-pianarana. 

Lasa sorona foana ny mpianatra tsy manan-tsiny manoloana ny fiziri- zirian’ny mpanabe mpitokona 
ny fitondram-panjakana. Mitaintaina ny mpianatra sy ny ray aman-dreny manolona ny fanadinam-panjakana 
mananontanona. 









Enregistrer mon nom, mon e-mail et mon site web dans le navigateur pour mon prochain commentaire. 



