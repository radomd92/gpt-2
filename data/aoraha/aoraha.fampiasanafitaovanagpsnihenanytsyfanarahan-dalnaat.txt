FAMPIASANA FITAOVANA GPS :: NIHENA NY TSY FANARAHAN-DALÀNA ATAON’IREO TAKSIBE • AORAHA

Nampihena ny tsy fana­rahan-dalàna nataon’ ireo taksibe ao amin’ny zotra D ny fampiasana ny fitaovana 
na GPS tamin’ireo taksibe. Ny fiara fitaterana iray tamin’ ireo efapolo tao amin’ny zotra D nampiasa 
fitaovana io ihany no fantatra fa naiditra trano fihibohana tao anatin’ny iray volana nampiasana azy. Nahatratra sivy 
folo eo ho eo ireo ny isa ho an’ny fiara tsy nampiasa ny « GPS ». 

« Niova ny fitondran’ny mpamily fiara hatramin’ny nampiasana ny fitaovana fanarahan-dia. Anisan’izany 
,ny fanajana an’izay voasoratra ao amin’ny bokin’andraikitra. Mahazo fampitandremana avy hatrany 
ireo raha mitady handika lalàna », hoy Randriamandranto Joel, minisitry ny Fitaterana , fizahantany 
ny famantarana ny toetr’andro, nandritra ny fanolorana ny loka ho an’ireo mpamily sy ny mpanampy 
izay mendrika indrindra nandritra ny iray volana nampiasana ny « GPS ». Ity fiara ity no vitsy indrindra 
fandikan-dalàna nataony nandritra an’io fotoana io, taorian’ny fanaraha-maso nataon’ny orinasa 
Tec Company ». 

Nanamafy ny minisitra fa anisan’ny fitaovana iray hampihenana ny fitohanan’ny fifamoivoizana 
ho fisorohana ny lozam-piarakodia ny fampiasana an’io fitaovana io. Nampiany fa hihena ny vidin’ny 
ilaina amin’ny fiara sy ny vola aloa amin’ny trano fiantohana ary ny vidin-tsolika ho an’ireo fiara 
ny GPS . « Efa nanaiky ireo kaompanian-tsolika fa mbola hodinihina ny elanelam-bidy amin’izany 
araka ny fanampim-panazavan-dRandriamandranto Joel. 









Enregistrer mon nom, mon e-mail et mon site web dans le navigateur pour mon prochain commentaire. 



