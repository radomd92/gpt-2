FANAHIANA KORONTANA MANDRITRA NY FETY : MPITANDRO FILAMINANA 500 NO HIARO NY ENY ANOSY – MIDI MADAGASIKARA

Nananteraka valan-dresaka ho an’ny mpanao gazety, ireo mpitandro ny filaminana telo lafy, miombona 
anatin’ny Emmo, omaly tetsy Ankadilalana. Fantatra tamin’izany fa, eo anatrehan’ny fanahiana 
mety hisian’ny olona na vondron’olona mikasa ny hanakorontana mandritra ny fankalazana ny faha-55 
niverenan’ny fahaleovan-tena, dia mpitandro ny filaminana 500 no indray hahetsika, eny amin’iny 
Anosy sy ny manodidina iny, mandritra ny andron’ny 25 sy 26 jona izao. Izany dia ny mba hanaovan’ny 
fety am-pilaminana, indrindra fa ho an’ireo olona marobe ho tonga eny an-toerana. Manoloana izany 
dia miantso ny tsirairay ireto mpitandro ny filaminana ireto, mba ho tony sy hiantso avy hatrany 
tompon’andraikitra raha misy zavatra mampiahiahy. Etsy andanin’izay ihany koa, misy hoy izy 
ny fepetra manokana tsy maintsy noraisina, mba ho fitandroana izay fandriampahalemana sy filaminana 
Fantatra tamin’izany fa ho tapaka ny làlana miditra iny faritra Anosy iny, amin’ireo andro ireo 
misy ihany koa fisavana ireo fiara miditra sy mivezivezy amin’ireo toerana manodidina. 



