MBOLA RAJAONAH  : NITORY NY LA GAZETTE DE LA GRANDE ILE

Ity vao tonga amin’ilay fitenenana hoe: « ny latsaka an-kady indray no manofa lamba”. Fantatra 
ny taratasy fampiantsoana avy amin’ny borigady misahana ny heloka bevava etsy Anosy fa nisy nitory 
La Gazette de la Grande Ile. Tsy iza anefa io olona nitory io fa ny mpanolotsain’i Hery Rajaonarimampianina 
aloha, Mbola Rajaonah. Ity farany izay marihana ihany fa mihidy any amin’ny fonjan’i Tsiafahy, 
ny volana febroary lasa teo noho ny resaka kolikoly sy fanaovana hosoka amin’ny fadin-tseranana 
douanière). Izy mihidy any am-ponja indray ity no mitory gazety ka mahatonga ilay fomba fitenin’ny 
hoe: “mamo miantso pôlisy”. Tsy mbola fantatra mazava moa ny tena anton’ny fitoriana fa raha ny 
dia nisy hono ny lahatsoratra iray navoakan’ny La Gazette de la Grande Ile no nanala baraka azy. 
azo antoka moa amin’izao fitoriana izao dia tsy maintsy hitaky volabe na onitra amin’ny orinasa 
Gazette de la Grande Ile ity tandapa teo aloha migadra any Tsiafahy ity. Efa 9 volana izao no mihidy 
am-ponja i Mbola Rajaonah ary inoana fa tsy mbola hivoaka atsy ho atsy raha ny raharaham-pitsarana 
azy. Ankoatra ireo vesatra hiampangana azy izay nidirany vonjy maika ny Tsiafahy, dia mbola misy 
hafa no nalefan’ny Bianco eny anivon’ny PAC (Pôle anti-corruption) izay maha voasaringotra an’i 
Rajaonah. 

