AMBALAVAO : MPANGALA-JAZA ROALAHY MATIN’NY FITSARAM-BAHOAKA – MIDI MADAGASIKARA

Mpangala-jaza roalahy no matin’ny fitsaram-bahoaka tany Ambalavao, ny talata lasa teo. Raha 
vaovao voaray dia niditra an-tsokotsoko tamina sekoly ambaratonga fototra iray tao Ambalamahasoa 
izy roalahy, ny marainan’io talata io tamin’ny 6 ora sy sasany, ary mody nilaza tamin’ireo mpianatra 
tonga taloha tao miandry ny fotoam-pidirana amin’ny fito ora, fa izy ireo no solon’ny mpampianatra. 
nihorakoraka mafy ireo kilonga nahita ny fihetsika hafahafan’izy roalahy. Vao nikotaba ny ankizy 
nanao tongotra an-katoka nitsoaka ireto noahiahiana ho mpangala-jaza. 

Efa herinandro nihaodihaody teo an-tanàna. Raikitra ny antso vonjy sy ny kotaba, taitra ny olona 
amin’ny manodidina. Nifanenjehana avy hatrany izy roalahy ary tsy lasa lavitra dia voasambotra, 
anatin’ny segaondra vitsy monja dia nitangorona ny fokonolona, ary samy nidaroka sy namono ary 
mihitsy no nitoraka biriky. Araka ny vaovao voaray hatrany dia gadralava tamin’ny aferana vono 
ny iray tamin’ireto matin’ny fitsaram-bahoaka, ary efa herinandro izy roalahy ireto no voalaza 
efa hitan’ny fokonolona nihaodihady tao an-tanàna, nefa tsy mponina eny, ary tsy fantatra mihitsy 
tena tanjon’izy ireo, ka nampitombo ny ahiahin’ny mponina. 




















