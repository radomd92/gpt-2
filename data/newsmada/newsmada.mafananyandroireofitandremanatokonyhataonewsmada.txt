MAFANA NY ANDRO  : IREO FITANDREMANA TOKONY HATAO | NEWSMADA

Par Taratra sur 10/02/2018 

Ao anatin’ny hafanana tanteraka i Madagasikara. Mandefa hafatra ho an’ny mponina ny BNGRC sy ny 
Fahasalamana ho fitondrantena hahafahana misoroka ny loza mety haterak’izany hafanana izany. 

Ho an’ny fitafy, tsara ny manao akanjo maivana, malaladalaka ary miloko mazava. Mila misotro rano 
na tsy mahatsiaro mangetaheta aza hisorohana amin’ny tsy fahampian-drano amin’ny fatana ka hiteraka 
fahasalamana tampoka eny an-dalana. 

Rehefa tsy maintsy mivoaka ny trano, mila manao satroka na mamelatra elo hiarovana amin’ny herin’ny 
tsy hivantana amin’ny tarehy sy ny tampon-doha. Lemana na hatao mandomando ny satroka hampangatsiatsiaka 
loha. 

Tsy tokony hivezivezy eny ankalamanjana amin’ny fotoana mahamafy ny danik’andro, eo anelanelan’ny 
12 ora ka hatramin’ny 2 ora antoandro. Raha tsy maintsy hivoaka ny trano, na amin’ny vao maraimbe 
rehefa folaka ny andro. 

Mila mandro matetika na tobasana rano matetika ny vatana rehefa tena mafana be iny ny andro. Hatao 
na amin’ny ankizy na amin’ny lehibe. Mipetraka amin’ny malomaloka raha azo atao.Tsy misotro zavatra 
alikaola fa mahatonga tsy fahampian-drano. 

Sokafana tsara avokoa na ny varavarankely na ny varavarambe hahafahan’ny rivotra mivezivezy 
an-trano. Toraka izany ny any an-tsekoly izay be mpianatra ao anaty efitranon-tsekoly. 

Ho an’ny biby fiompy, apetraka amin’ny malomaloka izy ireny ary ampisotroina rano matetika mba 
ho tratry ny tsy fahampian-drano. Tsy azo atao ny manipitsipy afo na plastika na vera eny amin’ny 
misy ahitra na ravin-kazo maina fa mety hiteraka firehetan’ny tanety izany. 



Les commentaires sont fermées. 

