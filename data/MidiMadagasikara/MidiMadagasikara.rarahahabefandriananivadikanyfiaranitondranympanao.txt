RARAHAHA BEFANDRIANA : NIVADIKA NY FIARA NITONDRA NY MPANAO FANADIHADIANA – MIDI MADAGASIKARA

Tsy mitsaha-mivoatra ny raharaha Befandriana-Avaratra ary tsy mitsahatra ny mitodika any ihany 
ny mason’ny mpanara-baovao. Isan’ny vaovao fantatra ny fisian’ny lozam-pifamoivoizana izay 
ireo delegasiona mpitandro ny filaminana izay nalefa manokana tany mba hanokatra fanadihadiana. 
vita ny asan’izy ireo ary efa nizotra nitodi-doha aty an-drenivohitra no nivadika tampoka ny fiara 
azy ireo, teo amin’ny lala-mahitsin’ny lalam-pirenena. Nivoaka ny lalana ary nivadika ambony 
ny fiara Hyundai Getz izay nitondra ny delegasiona. Tsy nisy ny aina nafoy saingy maromaro kosa 
naratra raha araka ny fanamarinam-baovao natao. Amin’ity raharaha ity dia isan’ny nidina any 
ihany koa ny komisiona tsy miankina izay misahana ny fiarovana ny zon’olombelona, nandefa iraka 
mba hahafantatra ny zava-nisy marina. Ny tatitr’io komisiona io dia tsy mijanona eto amin’ny firenena 
fa alefa any amin’ny foiben’ny firenena mikambana ihany koa. Ankoatr’izay dia nanokatra komisiona 
misahana ny fanadihadiana ihany koa ny governemanta ary mitovy avokoa ny tanjon’ireo izay any 
dia ny fiezahana hamantatra ny marina. Ny handrasan’ny maro ankehitriny dia ny hoe hizotra mankany 
famaizana ho an’ireo izay nandika lalàna ve ny valin’ireo fanadihadiana ireo sa rehefa miala fotsiny 
lehibeny dia mijanona hatreo ny raharaha? Hatreto ny mpitondra fanjakana rehetra dia nanameloka 
zava-niseho ary samy nilaza fa tsy maintsy hofaizina izay tompon’andraikitra tamin’ny fanaparam-pahefana. 
raha hijanona fotsiny amin’ny teny izany… 




















