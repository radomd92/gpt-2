JUSTIN VALI : MISONGADINA INDRINDRA ANY AMIN’NY DISTRIKAN’ANDRAMASINA

Raha ny tombatombana sy fanirian’ny maro, dia ho solombavambahoaka vaovao ao amin’ny distrikan’Andramasina 
Justin Vali. Isan’ireo mpilatsaka ho fidiana depiote izy, miisa 8 izy ireo no mifaninana ao amin’izany. 
Andramasina mandroso, misokatra eran-tany miaraka Justin Vali », io no « slogan » na teny filamatra 
kandida n°4 ao Andramasina mandresy lahatra ny vahoaka. 

Tsy zoviana amin’ny maro raha i Justin Vali, na eto an-toerana na hatrany ivelany, satria isan’ireo 
nanandratra avo an’i Madagasikara nanerana izao tontolo izao ny lehilahy. Ankehitriny ny tenany, 
nahita ny fandrosoan’ny firenena maro izay efa nalehany, dia tapa-kevitra ny hampandroso ny tanindrazany 
ny fidirana ho solombavambahoaka no hitany fa fiandohana amin’izany fampandrosoana ny tany niaviana 
Efa maro ny toerana notetezin’ny Justin Vali, na dia vao andro vitsy ary izay ny fanomboan’ny fampielezan-kevitra, 
hita fa vahoaka maro hatrany no liana aminy amin’izany. Fantatra fa mbola hihezaka hitsidika ny 
rehetra manerana ny distrika ny tenany miaraka amin’ireo mpiara-dia aminy, ary ao Sabotsy Ambohitromby 
hifamotaonany amin’ny vahoaka amin’ity anio ity. 



