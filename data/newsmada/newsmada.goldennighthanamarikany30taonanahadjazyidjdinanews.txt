« GOLDEN NIGHT »: HANAMARIKA NY 30 TAONA NAHA DJ AZY I DJ DINA | NEWSMADA

Par Taratra sur 08/06/2019 

Tsy vitsy ny mahalala ireo mpanentana amin’ny mozika sy mpikirakira irony kapila irony, izay fantatra 
hoe “disc jockey” na DJ fanta-daza maneran-tany. Tsy tokony hadinoina koa anefa fa manana matihanina 
nianatra manokana momba izany ny Malagasy. Singanina amin’ireny i DJ Dina, izay anisan’ireo nisantatra 
sehatra sady karazana asa tsy mitsaha-miroborobo ity. 

Efa tany amin’ny taona 90 tany ho any no nanombohany izany. Izany hoe, feno 30 taona ny nilomanosany 
amin’ny sehatry ny “DJing”. Raha tsiahivina ny tantara, fanta-daza tamin’ny fanafanana lanonana, 
toerana tsy zovina amin’ny maro teto an-dRenivohitra (Hilton taloha, CCL, sns) i DJ Dina. “Vice 
na tompon-daka lefitra ny lehilahy, ny taona 2002. 

Nihalalim-paka tao anatiny ny fitiavana ity sehatra ity ka nanapa-kevitra ny hihazo an’i Frantsa 
ny taona 2006, hanamafy ny fahaizany. Tafiditra tao amin’ny sekoly fianarana DJ, ny UCPA ao Lyon 
tamin’io fotoana io ary niompana tamin’ny fanentanana ara-mozika sy ny seho an-tsehatra na “animation 
et scénique” (AMS) ny fiofanana narahiny. 

Nahazo ny mari-pahaizana manokana i DJ Dina, rehefa niofana nandritra ny taona vitsivitsy. Marihina 
ny UCPA no hany sekoly mampianatra momba ny “DJing” eken’ny fanjakana, any Frantsa. Taorian’ny 
mifantoka tanteraka amin’ity tontolo ity ny asany, ary anisan’ireo DJ fanta-daza any an-toerana 
Dina. 

Amin’izao tsingerin-taona faha-30 naha-DJ azy izao, hisy ny fiverenany eto an-tanindrazana 
hanolorany hetsika lehibe iray, “Golden night”, etsy amin’ny Carlton Anosy, ny 26 jolay izao. 
ny fotoana, amin’io hetsika io, ny mpanakanto fanta-daza folo eo ho eo, izay mbola hampahafantarina 
aoriana. Handimby izany ny fanentanan’ny DJ telo: i Dina sy i Big Jo ary i DJ Mark. 



Les commentaires sont fermées. 

