TRANGA VOAJANAHARY :: NIHETSIKA NY TANY TETO ANTANANARIVO • AORAHA

Nisehoana horohontany teto an-drenivohitra, afak’omaly alina. Faritra maro no nahare izany, 
ny teny Mandroseza, Ampitatafika ary Ankadifotsy sy ny hafa. Tamin’ny iraika ambin’ny folo ora 
sasany alina no nisehoan’ity horohorontany ity, raha ny fanazavan’ny tompon’ andraikitra eny 
Sampana mpamantatra ny any ambanin’ny tany, eny amin’ny Oniversiten’ Antananarivo na ny Ioga. 

Nahatratra 4,8 tamin’ny mari-drefy richter ny fihetsehana, araka ny fanampim-panazavana. Tany 
atsimon’i Soavinandriana, andrefan’ny kaominina Miandrarivo Faratsiho kosa no nisy ny foibeny 
manodidina ny 240 segondra ny faharetany. Fotoana vitsy tokoa no nampihovitra ny tany ka maro ireo 
nahare izany. Toran-kovitra noho ny tahotra kosa ireo ampahany nandre. 

“Efa natory aho no reko nihovitrovitra be ny latabatray sy ny varavarana hatramin’ ny trano ary 
fa nisy mpangalatra nikasa hiditra mihitsy tato aminay. Fotoana vitsivitsy taorian’ izay aho 
tonga saina fa hay horohorontany indray no niseho”, hoy i Lisy, mponina iray eny Ankadifotsy. 

“Azo lazaina ho antonony ihany ny hamafin’iny fihovitry ny tany iny. Henon’ny olona sasany ny fisiany, 
tsy mbola manimba entana”, hoy iry tompon’andraikitry ny Ioga iry. Nambarany ihany koa fa misy 
foana isan’andro saingy tsy misy mahare satria kely ny heriny. 











Enregistrer mon nom, mon e-mail et mon site web dans le navigateur pour mon prochain commentaire. 



