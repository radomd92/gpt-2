FITATERANA AN-DRENIVOHITRA :: HAKISAKA IREO FIANTSONANA TSY MANAJA NY LALÀNAN’NY FIFAMOIVOIZANA • AORAHA

Fandrindrana. Handamina ny fifamoivoizana eto an-drenivohitra ireo filohana kaoperativa manoloana 
fiantsonana tsy manara-dalàna. anisan’izany ny fanakisahana ireo fiantsonana mifanandrify, 
ny etsy ambanin’ny tetezana etsy Beoririka. Mifanakaiky tanteraka ireo fiantsonan’ny taksibe 
ireo ka miteraka fitohanana lavareny satria mihatery ny lalana. Hodinihina ihany koa ny hanakisahana 
toerana fiaingana sy ny faran’ny zotra 154 eo Amboditsiry. “Izahay filohan’ny kaoperativa miasa 
amin’ny faravatra rehetra no handinika ny mahakasika ireo fiantsonana ireo. Tsy ny etsy Behoririka 
Amboditsiry ihany fa ireo izay rehetra miteraka fanelingelenana ny fifamoivoizana dia hodinihinay 
ny handaminana azy”, hoy ny filohan’ ny kaoperativa iray, omaly. 

Nanamafy ity loharanom-baovao ity fa tsy ho ela no handinihan’izy ireo izany. Hoentina eo anivon’ny 
Antananarivo renivohitra avy eo ny hevitra tapaka mandritra izany. Tsiahivina fa tafiditra ao 
fandaharanasan’ ny kaominina Antananarivo renivohitra mahakasika ny fanalalahana ny lalana 
ny fampihenana ny fitohanan’ ny fifamoivoizana ny famindrana ireo fiantsonana sasany izay hita 
tsy manara-dalàna eto an-drenivohitra. Voaraikitra ao anatin’ity fandaharanasa io ny fanakisahana 
fiantsonana anaty fiolahana rehetra, toy ny eny amin’ny Tsaramasay, Ankazotokana sy ny etsy Ankorondrano 
amin’ ny lalam-baovao sy ireo rehetra mety hanelingelina ny fifamoivoizana. Mbola miandry kosa 
fanatanterahana azy raha ny vaovao voaray avy amin’ny loharanom-baovao iray eo anivon’ny fiadidiana 
hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Fitaterana an-drenivohitra :: Hakisaka ireo fiantsonana tsy manaja ny lalànan’ny fifamoivoizana 
apparu en premier sur […] 

