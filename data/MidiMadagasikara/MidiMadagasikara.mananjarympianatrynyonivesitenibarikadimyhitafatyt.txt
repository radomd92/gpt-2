MANANJARY : MPIANATRY NY ONIVESITEN’I BARIKADIMY, HITA FATY TAO ANATY RANO – MIDI MADAGASIKARA

Tovolahy iray mpianatry ny oniversite ao Barikadimy Toamasina nivahiny tany Mananjary, no hita 
tao anaty rano ambanin’ny tetezan’ Andovosira, ny alatsinainy naraina teo, tamin’ny 6 ora tany 
any. Raha ny fanazavana azo avy any an-toerana nampitain’ny fianakavian’ny maty, dia ny asabotsy 
teo ity tovolahy ity no nanomboka tsy hita intsony rehefa niara-nandro tamin’ny namana iray tamin’io 
io. Nampandre haingana ny olona teo an-tanàna ilay tovolahy niaraka nandro tamin’ilay hita faty, 
natao ny fikarohana rehetra sy ny fombafomban-tany misy, kanefa tsy nahitam-bokatra izany. Fantatra 
ny loharanom-baovao marim-pototra voaray, fa betsaka fadifady amin’io renirano io, ka raha tsy 
ny vahiny na mandika na manotafady, dia azon-tsampona avokoa, ary tsy vitsy ny namoy ny ainy teo, 
misy andro maromaro mihitsy vao hita ny fatiny. 


















