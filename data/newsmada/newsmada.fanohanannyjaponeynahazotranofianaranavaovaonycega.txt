FANOHANAN’NY JAPONEY: NAHAZO TRANO FIANARANA VAOVAO NY CEG ANTANIMALANDY | NEWSMADA

Par Taratra sur 09/04/2019 

Notanterahina, ny 6 avrily teo, ny fitokanana ny trano fianarana vaovao ao amin’ny CEG Antanimalandy 
Nanotrona izany ny mpanolo-tsaina eo anivon’ny masoivoho japoney, Ito Yorio, ny filoha lefitry 
faritra Boeny, ny prefen’i Mahajanga ary ny talen’ity sekoly ity, Riaziky Jao. 

Araka izany, namatsy vola ny fanamboarana ity trano fianarana vaovao ity ny governemanta japoney, 
alalan’ilay fandaharanasa fanampiana maimaimpoana ireo tetikasa madinika eny ifotony ho an’ny 
ny maha olona. Trano fanitso sy barika no nianaran’ny ankizy, teo aloha. Nahita izany ny mpilatsaka 
japoney ary nitaraina koa ireo mpitantana ny sekoly ka tonga ny tsirin-kevitra, nahazo valiny 
avy amin’ny masoivoho japoney. 

Naorina ny trano fianarana miisa roa, samy ahitana efitra roa avy. Mitentina 225 tapitrisa Ar ny 
asa, izay avy amin’ny governemanta japoney avokoa. Ankehitriny, mitontaly 18 ny efitrano fianarana 
amin’ny CEG Antanimalandy, izay lasa mahafinaritra sy mahate-honina kokoa, noho ny teo aloha, 
heverina fa hampirisika ny ankizy hanohy fianarana. 





Les commentaires sont fermées. 

