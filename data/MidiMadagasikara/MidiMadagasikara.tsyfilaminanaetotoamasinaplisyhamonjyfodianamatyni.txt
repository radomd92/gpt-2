TSY FILAMINANA ETO TOAMASINA : PÔLISY HAMONJY FODIANA, MATY NISY NITIFITRA TEO AM-BAVAHADINY – MIDI MADAGASIKARA

Raha fanafihana mitam-piadiana izay saika isan’andro no miseho eto Toamasina, dia tena tranga 
tsy nisy nanampo na inona na inona indray no niseho ny sabotsy alina nifoha ny alahady maraina teo, 
tsy fantatra intsony na valifaty manokana ny anton’ny zava-niseho, na lonilonim-piainana an-davanandro. 
am-pidirana ny vavahadin’ny tranon’ny ray aman-dreniny tao Tanamborizano ny alahady maraina 
ho tamin’ny 02ora ity polisy antsoina hoe Rasolonanahary Jacques 24 taona, no tonga ireo andian’olona 
fa nitondra kalaky, avy hatrany dia nitifitra azy ka nahavoa azy im-7 be izao ka ny telo tamin’izany 
ny vatany avokoa. Vao nahavita ny iraka nampanaovina azy ireto andian’olona nitifitra ireto, 
hatrany dia nitsoaka. Raha nivoaka nijery ny zava-nitranga ny tao an-trano dia ilay polisy efa 
tsy tra-drano teo am-bavahady nihosin-drà no hitan’ny havany, tsy nisy zavatra azo natao intsony 
azy ireo raha tsy ny nikarakara ny maty. Araka ny fanazavana azo, dia polisy tsy manana olana amin’ny 
ity polisy maty nisy nitifitra ity, tsy very tamin’izao nahazo azy izao koa ny basy sy ny fananany 
teny aminy, tamin’io fotoana nahavoatifitra azy io. Na hitory ny havan’ny maty na tsy hitory dia 
avy hatrany ny fanadihadiana ho fitadiavana izay mety nahavanona sy izay mety ho mpaniraka tamin’ny 
nahafaty polisy am-perinasa izao. Ankoatra izay, dia ho entina halevina an-tanindrazany any 
Ambatondrazaka ny razana aorian’ny fombafomba misy eo anivon’ny polisy sy ireo mpiara-miasa 
ao amin’ny kaomisarian’i Toamasina I. Raha mbola mitohy izany ny fanadihadiana tamin’ny famonoana 
telo lahy farany teo tany Fenerivo atsinanana, na efa misy miandry am-ponja aza ny ampahany tamin’izany, 
miseho indray ity fitifirana polisy tsy hay valifaty, tsy hay lonilony, tsy hay fialonana ity; 
hita eo ny tohiny. 




















