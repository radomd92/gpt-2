AMBANIDIA : TOBIN-DRY MASERA VOATAFIKA, VOLA AN’HETSINY MARO NO LASA – MIDI MADAGASIKARA

Voatafika indray ry masera ! Efa tsy mifaditrovana mihitsy amin’izao ireo olon-dratsy, ka tsy 
izay tafihana intsony. Omaly vao mangiran-dratsy dia nanavaon’ny andian-jioalahy latsaka alina 
tobin-dry masera teny amin’iny faritra Ambanidia iny. Tsy nisy naninona ireto relijiozy raha 
angom-baovao azo, saingy kosa vola valo hetsy ariary tao anaty poketran’ny iray tamin’izy ireo 
lasa. Tokony ho tamin’ny roa ora maraina tany ho any no niseho ity trangam-panafihana ity. Enin-dahy 
ireo raha ny loharanom-baovao azo teny an-toerana ary samy mirongo sabatra sy zava-maranitra. 
tafiditra tao an-tokotany ireto andian-jiolahy ireto vao taitra ny tompon-trano. Nikoropaka 
fa hoe misy inona? Kanjo efa ireo olon-dratsy tsy valahara no sendra azy ireo. Norahonany avy hatrany 
iray tamin’ireo masera ary noterena hamoaka ny vola rehetra misy tao amin’ilay toby. Nandà foana 
ireo voatafika fa hoe tsy misy vola tao. Teo anatrehan’izany, pôketra iray izay hitan’izy ireo 
teo no avy hatrany dia nalainy. Raha ny vaovao hatrany dia vola manodidina ny valo hetsy ariary teo 
eo no tao anatiny. Nitsoaka avy hatrany toy ny fanaony moa ireo olon-dratsy raha vao nahazo izany. 
ireo vao afaka niantso vonjy ireto voatafika. Efa mandeha ny fanadihadiana amin’izao fotoana 
hikarohana ireto andian-jiolahy ireto. 




















