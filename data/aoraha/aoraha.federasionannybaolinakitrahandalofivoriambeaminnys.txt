FEDERASIONAN'NY BAOLINA KITRA :: HANDALO FIVORIAMBE AMIN’NY SABOTSY NY VAOMIERAM-PIFIDIANANA • AORAHA

Hanatanteraka fivoriambe eny amin’ny Paon d’Or Ivato, amin’ny sabotsy ho avy izao, ny komity ho 
famere­nena amin’ny laoniny ny federasiona malagasin’ny baolina kitra na ny “comité de normalisation”, 
amin’ireo filohan’ny ligim-paritra iraika amby roapolo anjara. Tsy mbola isan’ireo hiatrika 
fivoriana ity ny avy ao amin’ny ligin’i Bongolava, izay notapahin’ ny komity fa haverina ny fifi­dianana 
amin’izy ireo ary hiainga amin’ny fifidianana izay hitantana ny seksionan’i Tsiroanomandidy 
Isan’ ireo hodinihina amin’izany sy hangatahana fankatoavana avy amin’ireo filohana ligy ireo 
momba ny vaomiera hisahana ny fifidianana sy ny lalàm-pifidianana. 

“Efa nambara tany amin’ ny fandraisanay ny fitantanana ny tsy maintsy hanavaozana ny mpikambana 
anivon’ny vaomieram-pifidianana sy ny lalam-pifidianana mba hizoran’ izany ao anatin’ny mangarahara 
tsy misy tomika”, araka ny nambaran’ny avy eo anivon’ny komity ho an’ny famerenana amin’ny laoniny 
Federasiona malagasin’ny baolina kitra. Aorian’ny fankatoavana izany dia hiroso amin’izay 
fifidianana izy ireo. Io rahateo no asa maika tsy maintsy tantera­hin’ity komity notendren’ny 
iraisam-pirenena (Fifa) sy ny Kaonfederasiona afrikanina (Caf) ity. Hiainga amin’ny famitàna 
fifidianana any Bongolava izany ary hitohy amin’ny fifidianana izay hitantana ny Federasiona 
baolina kitra, izay efa andrasan’ny maro. 











Enregistrer mon nom, mon e-mail et mon site web dans le navigateur pour mon prochain commentaire. 



