TOAMASINA  : MIARAMILA KILASY VOALOHANY TRATRA NAMAKY MAGAZAY | NEWSMADA

Par Taratra sur 31/05/2018 

Miaramila galona kilasy voalohany (1ère classe) miasa ao amin’ny tobin’ny tafika 1/RM 3 Analankinina 
Toamasina no voasambotry ny polisin’ny UIR ao Toamasina, ny talata hifoha alarobia. 

Araka ny fampitam-baovao avy amin’ny polisy, tratra teo am-pamakiana magazay sy nangalatra entana 
amin’ity magazay fitahirizana entam-barotra ity izy niaraka tamin’ny jiolahy hafa miisa telo, 
hiaraka aminy hanao ny asa ratsy. Raha ny loharanom-baovao voaray hatrany, miaramila telo lahy 
ireto no irahin’ny lehibeny hisahana ny fiambenana ity magazay an’ny teratany Karana iray ao Ampilaolava 
ity isaky ny alina. Tamin’ity indray mitoraka ity, nirahin’ilay miaramila mitondra ny galona 
voalohany handeha hatory any amin’ny sakaizany ireo namany roa lahy. Taorian’izay, tonga ny namany 
sivily hanatanteraka ny famakiana ilay magazay. Niditra avy eny ambony tafon-tranon’ilay magazay 
jiolahy ka anisan’izany ilay miaramila miaraka amin’ny basy Kalachnikov. Teo am-pamoahana ny 
amina baoritra maro isan-karazany izy efa-dahy no tonga tampoka ny polisin’ny UIR ka noraisim-potsiny 
zalahy, anisan’izany ilay miaramila. 

Zara raha mahazo vola ireo miaramila… 

Nambaran’ny manamboninahitra iray eo anivon’ny tafika raha nantsoina tamin’ny antso an-tariby 
vokatry ny fitiavam-bolan’ny kaomandin’ity tafika ity teo aloha ny mahatonga izao. Nilaza ilay 
fa mahazo volabe avy amin’ny Karana na Sinoa tompon’ny magazay na trano na birao ambenan’ny tafika 
ireo fa zara raha mahazo vola kosa ireo vata-miaramila manao ny fiambenana ka lasa manita-kevi-dratsy 
izao. “Tsy anjaran’ny tafika rahateo ny miandry trano na magazay sy biraon’olon-tsotra fa ny andrimpanjakana 
ny fiandrinam-pirenena ihany ny arovan’ny tafika”, hoy ilay manamboninahitra tsy nanaiky ny 
fanirahana miaramila manao io asa fiambenana olon-tsotra io. Sokajiny ho fitiavam-bolan’ny 
ny toy izao, raha ny nambarany. 



Les commentaires sont fermées. 

