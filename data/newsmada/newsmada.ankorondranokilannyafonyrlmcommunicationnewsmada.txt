ANKORONDRANO: KILAN’NY AFO NY RLM COMMUNICATION | NEWSMADA

Par Taratra sur 08/01/2019 

Mafampana… Mirehitra ny tanàna ? May noho ny antony tsy fantatra ny foiben-toeran’ny RLM Communication, 
Ankorondrano, omaly tokony ho tamin’ny 2 ora maraina. May, tahaka izany koa ny biraon’ny tsena 
Anosibe… Efa mandeha avokoa ny fanadihadiana. 

“Simba sy potika avokoa ny fitaovanay rehetra ary tsy misy azo noraisina. Efa tonga namono ny afo 
eo anivon’ny mpamponjy voina… Anisan’ny may ny biraon’ny fitantanana sy ny efitrano roa fivoriana”, 
ny mpanao gazety Andry Rakoto, anisan’ny mpiasa eo anivon’ny RLM Communication. Ahitana ny haino 
On Air radio sy TV, gazety an-tsoratra maromaro toy ny Le citoyen, ny Triatra, ny La Ligne de mire, 
La Depeche ity trano may ity. Na izany aza, efa tonga teny an-toerana nijery ifotony ny zava-misy 
eo anivon’ny polisy siantifika ary efa mandeha ny fanadihadiana. Tsiahivina fa an’ilay mpandraharaha 
Mbola, sady mpanohana ny K25 ity orinasa ho amin’ny haino aman-jery may ity. 

Nisy nandoro ny biraon’ny tsena Anosibe 

Tranga iray mifanandrify amin’ity teny Ankorondrano ity koa, ny alahady teo tokony ho ny misasakalina 
nirehitra ny biraon’ny tsena Anosibe. Nidedaka ilay trano, saingy nalaky voafehy tsy niitatra 
tsenabe. Araka ny fanazavana, nahitana « bidon »-n-dasantsy sy lahin’afo ary taratasy nalahatra 
afo tao amin’ilay birao. Tsy nisy fipoahana herinatara teny an-toerana rehefa nojerena. Mandeha 
jiro rehefa nozahana ka mandeha ny ahiahy ny amin’ny fandoroana niniana natao. Miandry ny fanadihadiana 
mpitandro filaminana ny rehetra amin’ireto tranga roa ireto. Izy ireo no afaka mamaly raha toa 
nisy ny asa ratsy tao ambadiky ny firehetana na loza tsy nahy. 

Yves S. sy Synèse R. 

Les commentaires sont fermées. 

