AMBOHIDRANO AMBATOLAMPY : NITETY TANÀNA NY JIOLAHY, OLONA 5 MATY NANDRITRA NY FANAFIHANA

Nisehoana asan-jiolahy mahatsiravina indray tao amin’ny tanànan’Ambohidrano Avaratra, ao 
distrikan’Ambatolampy, ny alin’ny alarobia hifoha omaly alakamisy. Andian-jiolahy nitam-piadiana 
nanafika tao amin’ity tanàna ity, ary raha ny fantatra dia olona 5 no namoy ny ainy nandritra izay 
izay ka fianakaviana iray ny 4. Rehefa avy nahafaty ireto olona 5 ireto io jiolahy dia mbola nanohy 
asa ratsiny ka nitety ireo tanàna rehetra manodidina. Tonga tao an-toerana moa ny zandary rehefa 
nampandre, saingy efa tsy tao intsony ireo mpanao ratsy fa tafatsoaka. Raha ny fantatra dia sorena 
mponina tao amin’ity tanàna ity satria tara tsy araka ny tokony ho izy ny fahatongavan’ireo zandary. 

