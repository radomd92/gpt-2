GRANDE BRADERIE : HISY NY FIHENAM-BIDY BE AMIN’IREO ENTANA

Notanterahina tetsy amin’ny lapan’ny fanatanjahan-tena sy ny kolontsaina eny Mahamasina, ny 
fahefatra sady farany amin’ity taona ity ny “La Grande braderie de Madagascar”, izay karakarain’ny 
Madavision. Naharitra dimy andro ny hetsika ary androany no hifarana . Miisa valopolo sy roanjato 
tranoheva izay ahitana mpandray anjara miisa telopolo sy roanjato. Niompana be be kokoa amin’ny 
Noely sy ny fetin’ny faran’ny taona no nampiavaka ity andiany farany ity. Ireo entana mifandraika 
indrindra no tena anisany nibahan-toerana toy ny kilalao isan-karazany ho an’ny ankizy, ny akanjo 
ny kiraro, ny haingo trano, ny sakafo, sy ny kojakoja maro samihafa ilaina ao an-tokantrano. Toy 
mahazatra dia notanana hatrany ny fihenam-bidy 15 isan-jato amin’ireo entana ampiratiana ao 
“La Grande braderie” ho fanomezana fahafaham-po an’ireo mpitsidika rehetra. Amin’izao andro 
izao dia maro amin’ireo mpandray anjara no manao fihenam-bidy be mba andaniana ny entan’izy ireo, 
mahatratra hatrany amin’ny 50 isan-jato. Ho hafapo tanteraka araka izany ireo mpiantsena rehetra 
fanomanana ny fety. Eo amin’ny dimy alina eo moa ny isan’ireo mpitsidika andrasana mandritra an’io 
andro io. 

