FENOARIVO : TRA-TEHAKA NIHANIKA « POTEAU », SAIKA HANGALATRA « PANNEAU » – MIDI MADAGASIKARA

Hafa indray koa ! Efa mahazaka maniraka tokoa ny tsy fahampiana amin’izao fotoana izao, hany ka 
manaotao foana avokoa ny olona. Lehilahy iray no nampidirina am-ponja indray, noho ny fangalarana 
« panneau solaire » amin’ny andrin-jiro ireny, tetsy amin’ny lalana digue, RN1, teo anelanelan’i 
Ampitatafika sy Fenoarivo. Ny voalohandohan’ny herinandro teo ranamana no tra-tehaky ny zandary 
fisafoana tamin’iny làlana iny, raha teo am-pihanihana ilay andrin-jiro mihitsy, tokony ho tamin’ny 
ora maraina tany. Noraisim-potsiny tamin’izany izy ary rehefa nanontaniana dia nilaza tokoa 
saika hangalatra ireo vatoaratra ireo. Araka ny famotorana nataon’ireo mpisambotra dia efa mpamerin-keloka 
asa ratsiny io ity lehilahy ity, izay monina any Avaradrano ary manao ny asa ratsiny any Atsimondrano. 
iray volana lasa mantsy ranamana no nivoaka ny fonja, noho izay halatra sy fanimbana fananam-bahoaka 
ihany, dia izao tratra am-bodi-« poteau » izao. Ny alarobia teo moa izy no natolotra ny fampanoavana 
dia naverina am-ponja indray aloha, mandra-piandry ny fotoam-pitsarana azy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

