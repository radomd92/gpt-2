BAKALOREA-FOULPOINTE  : NOLAVIN’NY KAOMININA NY FANAMPIANA | NEWSMADA

Par Taratra sur 18/07/2017 

Saika hiakatra indray ny hafanam-pon’ny ray aman-drenin’ny mpianatra tao Mahavelona Foulpointe 
handray fanampiana avy tamin’ny fikambanana Zami, tarihin’ny Praiminisitra lefitra teo aloha 
ny fitondrana tetezamita, Botozaza Pierrot, ny zoma teo. Nofoanan’ny ben’ny tanàna ary tsy neken’ny 
distrika tampoka indray ny hetsika sosialy entina hanampiana ny mpianatra miisa 122, kandida 
fanadinam-pajakana bakalorea. Fanampiana ihany koa ireo ray aman-dreny miisa enina hiantoka 
fanaraha-maso ‘ ireo mpinatra hamonjy ny ivontoeram-panadinana any Toamasina. 

Saika haneho hatezerana tamin’ny ben’ny Tanàna ny fokonolona, 

Tonga nanelanelana kosa ny filoha nasionalin’ny fikambanana Zanaka Ambanivolo Mivoatra (Zami) 
tarihin’i Botozaza Pierrot. 

Nitadiavana toerana malalaka nanatanterahana ny lanonana sy nahafahana niara-nisakafo tamin’ 
ankizy miisa 122. Teo koa ny ray aman-dreniny sy ireo tompon’andrikitry ny lycée ary ny mpikambana 
avy amin’ny kaominina manakaiky an’i Foulpointe. 

Raha iverenana, notolorana volan-tsakafo 24.000 Ar miampy 10.000 Ar saran-dalana mandroso sy 
ireo mpiadina tsirairay. Toy izay ihany koa ny volan-tsakafon’ny ray aman-dreny miisa enina. 
rehetra ho nofon-kena mitam-pihavanana kosa ny omby iray. 



Les commentaires sont fermées. 

