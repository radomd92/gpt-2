FRANKÔFÔNIA : AFA-BARAKA INDRAY NY MPITONDRA FANJAKANA MALAGASY

Roa taona izay no lasa raha itodihana ny fandraisan’i Madagasikara an’ilay fihaonana an-tampon’ireo 
mpiara-dia ao amin’ny vondron’ny firenena mampiasa ny teny frantsay na ny “Frankôfônia”. Nirehareha 
fitondrana Rajaonarimampianina fa “vita soa aman-tsara izy iny ka voninahi-pirenena”. 

Mety ho marina izany, raha ny endriny ivelany no ifotorana, saingy rehefa idirana ny antsipirihan-javatra, 
fahafaham-baraka sy henatra eo imason’izao tontolo izao, ary mampalahelo fa sahin’ny mpitondra 
malagasy ny mandainga eo anoloan’ny raharaha toa ireny. 

Ny marina koa aloha tsy azo totofana fa tsy maintsy mipoitra, na inona hafetsena na inona fiheveran-tena 
mahay. Fantatra àry ankehitriny fa mbola misy vondrom-barotra avy amin’ny seha-pandraharahana 
36 karazana tsy mbola naharay ny sandan’ny asa nataony avy amin’ny fifanarahana tamin’ny mpitondra 
malagasy tamin’ny fikarakarana sy fanatanterahana an’iny fandraisana ny fivoriana an-tampon’ny 
iny. 

Ara-tarehi-marika ara-bola dia manodidina ny 6.000 tapitrisa ariary ny fitambaran’ny vola tsy 
fanjakana malagasy amin’ireo mpiantoka asa tamin’iny fandraisana ny fivorian’ny Frankôfônia 
Izany hoe “trosan’olona amin’ny fanjakana malagasy” izany, nefa ny mpitondra fanjakana, tamin’ny 
minisitra ny Vola, Andriambololona Vonintsalama dia nilaza fa “tsy ananan’olona trosa intsony 
fanjakana tamin’iny raharaha iny”. Ka ahoana izany? Te handa tsy hanefa ny trosan’olona aminy 
izany izao fitondrana izao? 

Endrika iray isehoan’ny fivadiham-pitokisana izany ary karazan’ny fanamparam-pahefana koa. 

