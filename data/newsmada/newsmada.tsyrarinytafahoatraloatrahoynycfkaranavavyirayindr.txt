“TSY RARINY, TAFAHOATRA LOATRA…”, HOY NY CF: KARANA VAVY IRAY INDRAY NO NALAIN’NY JIOLAHY AN-KERINY, TETSY IVANDRY | NEWSMADA

Par Taratra sur 07/07/2018 

Mila ho isan’andro ny ”kidnapping karana”. Nalain’ny andian-jiolahy nirongo fiadiana mahery 
an-keriny, tetsy Ivandry indray koa, omaly antoandro, ny vehivavy karana iray, antsoina hoe Shaberah 
Vadina mpandraharaha karana goavana eto an-dRenivohitra izy io. 

Fakana an-keriny fanindiminy tao anatin’ny roa herinandro! Omaly tokony ho tamin’ny 12 ora sy 
teo amin’ny parking Assist Ivandry, nalain’ny jiolahy miisa dimy an-keriny ka ny telo tamin’ireo, 
Kalachnikov, ny vehivavy karana iray antsoina hoe Sabira Vasram. Nanatona ny fiara nentin’ity 
vavy ity avy hatrany ny fiara nentin’ireo jiolahy. Nivoaka izy dimy lahy ary namaky ny fitaratry 
fiaran’ilay Karana, ary nisintona azy io avy ao. Naiditr’izy ireo tao anatin’ny fiara 4×4 iray 
fitaratra miloko mainty avy hatrany ilay Karana. Nahita izany ny mpiambina ny Assist ka nanidy 
vavahady, kanjo voaambana basy ka tsy afa nihetsika. Nivoaka moramora ny fiaran’ireo jiolahy 
nitsoaka tamin’iny lalana alarobia iny, tsy nisy arakaraka. 

Voalaza fa vadina tompona orinasa mpivarotra fiara eny Ankorondrano ity Sabira Vasram ity. Handeha 
sakafo antoandro miaraka amin’ny fianakaviany izy, izao nalaina an-keriny izao. Hitan’ny olona 
an-toerana ity tranga ity, izay tsy nisy afaka nanao na inona na inona nanoloana ny basy mirangaranga. 
ny nahita maso fa lehilahy lava ranjanana avokoa ireo mpaka an-keriny, nanao akanjo “blouson” 
ary nanao saron-tava. “Manoatra noho ireny mpitandro filaminana mpisambotra olona ireny ireo 
ary hita fa havanana amin’ny zavatra ataony”, hoy ny nahita maso. 

Fakana an-keriny efa 113 

Voalaza fa fakana an-keriny teratany efa faha 113 izy ity hatramin’ny taona 1991 ka hatramin’izao. 
11 ny fakana an-keriny ny taona 2017 ary valo tamin’ity 2018 ity. Efa tafahoatra tanteraka ny raharaha 
eto amintsika. Vao afakomaly ny tany Mahajanga, vao ny alatsinainy teo no votsotra i Pirbay , ilay 
an-keriny tany Toamasina, izay naharitra 25 andro tany am-pelatanan’izy ireo. 

Miraviravy tanana ihany ny mpitandro filaminana manoloana itony tranga itony. Toy ny miala maina 
anatrehan’ny mpaka an-keriny? Nisy ihany ny efa tratra, saingy tsy lasa lavitra ny fanadihadiana 
ireo, matoa miverina hatrany ity asan-jiolahy ity. Ny praiminisitra, ny minisitra tompon’andraikitra 
efa nilaza fa hiady amin’izy ity, saingy toa tsy misy vokany akory. 



Les commentaires sont fermées. 

