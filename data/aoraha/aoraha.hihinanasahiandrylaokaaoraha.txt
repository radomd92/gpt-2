HIHINANA SA HIANDRY LAOKA ? • AORAHA

Mahatsiravina ny fihatsaram-belatsihy amin’ny fanenjehana an’ireo tsimatimanota eto amin’ny 
Maro ireo fikambanana sy sehatra ary sokajin’olona samihafa no efa nanakiana ny fana­vesarana 
fombafomba hahafahana manenjika olom-panjakana ambony nandika lalàna teto Madagasikara. 

Notampena-maso sy vava tamin’ny fananganana an’ilay Fitsarana natokana ho an’ireo olona ambony 
isika. Mpiray tsikombakomba ihany koa ireo mpamatsy vola iraisam-pirenena, satria isan’ny mason-tsivana 
maintsy fenoina raha te hisitraka ny fanampiana avy amin’izy ireo, hono, ny fijoroan’io rafi-pitsarana 
io. Mipoapoaka fotsiny ny filazana ny fahafahana manenjika, ka mety hanasaziana (fampidirana 
na/sy fandoavana onitra) an’ireo minisitra sy Praiminisitra, na Filoham-pirenena hatramin’ireo 
andrimpanjakana. 

Ny tena marina anefa, dia be sakantsakana sady be filirony vao mety ho tody (raha ho tody) any amin’izany 
olom- panjakana ambony ny saziny raha nisy fandikan-dalàna nataony teto amin’ny firenena izany. Tsy 
manomboka akory aza ny raharaham-pitsarana eo anivon’ilay HCJ, nefa firifiry ireo mpitondra teo aloha izay itoerana 
no efa dila ny rano nitany ? Manginy fotsiny ny tetezana tsy maintsy hiampitana etsy amin’ireo solombavambahoaka, 
Tsimbazaza. Inona no antenaina amin’ny fandinihan’ireo depiote an’ireo antontan-taratasy 
olom-panjakana ambony teo aloha izay nalefa any amin’izy ireo ? 

Asa izay ho tena finiavana amin’ny famaizana an’ireo mpambotry ny vahoaka sy ny firenena, fa tsy 
halako bika tsy tiako tarehy mbamin’ny lonilony politika fotsiny ! Tsy mbola mahamaika miohatra 
fanohanana kandidà amin’ny ben’ny tanàna moa io raharaha io, toy ny tsy mbola maha rototra an-dry 
solombavambahoaka amin’ny lalàna mifehy ny Tetibolam-panjakana 2020. Zatra miandry lava sy 
isika noho ny antony samihafa, ka mahakely finoana ny ho fahombiazan’ity fanenjehana an’ireo 
ity. 









Enregistrer mon nom, mon e-mail et mon site web dans le navigateur pour mon prochain commentaire. 



