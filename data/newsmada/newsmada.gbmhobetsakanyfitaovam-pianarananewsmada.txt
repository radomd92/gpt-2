GBM: HO BETSAKA NY FITAOVAM-PIANARANA | NEWSMADA

Par Taratra sur 28/09/2018 

Hotanterahina, ny 3 ka hatramin’ny 7 oktobra izao etsy amin’ny lapan’ny Kolontsaina sy ny fanatanjahantena, 
hetsika « La Grande Braderie de Madagascar » (GBM). Fotoana hanomezan’ny orinasa Madavision, 
ny hetsika, ireo tolotra rehetra momba ny fidiran’ny mpianatra, io dimy andro io. 

Anisan’ny hetsika andrasan’ny mpanaraka ny GBM io tsenan’ny fitaovam-pianarana io. Hentitra 
ny mpikarakara amin’ny fampanarahana ny fihenam-bidy tsy maintsy ataon’ny mpivarotra rehetra 
anjara. 

Ankoatra ny fitaovam-pianarana, ho hita mandritra ny « La Grande Braderie de Madagascar » ihany 
ireo entana efa mahazatra ny mpiantsena, toy ny kojakojan-dakozia, ny haingon-trano, ny firavaka 
ny karazana ranomanitra…. 

Mbola mitana ny anjara toerany koa ny tontolon’ny sakafo, mampalaza ny hetsika. Maromaro ireo 
mitondra ny vokatra sakafo, mandritra ny dimy andron’ny tsenabe ao Mahamasina. 

Ankoatra ireo, manamarika ny mpikarakara fa fotoana ivoahan’ny lamaody fanao amin’izao andro 
izao ity hetsika GBM, volana oktobra, ity. Efa tonga ny entana nohafaran’ireo mpivarotra mandray 
hanomezana fahafaham-po ny mpiantsena. 



Les commentaires sont fermées. 

