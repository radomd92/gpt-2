FAHAVAKISAN’NY FONJABEN’I TOLIARA  : GADRA TELO INDRAY TRATRA | NEWSMADA

Par Taratra sur 04/05/2016 

Tafakatra sivy ny isan’ireo gadra tafatsoaka ny fonja voaverina nandritra ny fahavakisan’ny 
Toliara, ny alatsinainy vao maraina lasa teo. Gadra telo indray voasambotry ny andrimasom-pokonolona, 
halina… 



Nitombo telo indray ireo gadra nandositra tratra hatramin’izao. Saron’ny andrimasom- pokonolona 
ny jado ao amin’ny kaominin’i Betsinjake Toliara, omaly halina ny iray tamin’ireo gadra tafaporitsaka. 
fa nifanehatra tamin’ireo jado ireo gadra raha iny nikasa hanohy ny diany hitsoaka iny. Io alina 
ihany, natolotr’izy ireo ny mpitandro filaminana ireo gadra ireo mba hahafahana mamerina azy 
am-ponja. 

Manoloana ity fahavakisan’ny fonja ity, nanao antso avo ny lehiben’ny faritra Rabe Jules ka niangavy 
mponina rehetra mba ho tony fa efa mandray ny andraikiny ny fitondrana izay nanetsika ny mpiray 
rehetra mba hanara-maso ny olona mivezivezy ao amin’ny faritra. Samborina avy hatrany ny olona 
mazavazava toy izao ka hatolotra ny mpitandro filaminana. Marihina fa tao Betsinjake ihany koa 
nahitana ny iray amin’ireo gadra tafaporitsaka ny alatsinainy teo raha tany Maninday sy Andabizy 
Sanfily kosa ny sasany. Jiolahy raindahiny izay nomelohin’ny fitsarana sazy mandra-pahafatiny 
voasambotra tao Betsinjake, ny alatsinainy teo, raha ny fanazavana hatrany. Araka ny fivorian’ny 
Atsimo Andrefana, nisy ny fanaparitahana ireo sary sy ny mombamomba ireo voafonja nandositra 
amin’ireo mpitandro filaminana ao an-toerana. Nohamafisin’ny miaramila ny fiambenana ny fonja 
misy koa fangatahana fiaraha-miasa amin’ny mponina ao Toliara. 



Les commentaires sont fermées. 

