KAOMININA AMPASIMBE : TELO MIANADAHY MPIBIZNA TAOLAM-PATY – MIDI MADAGASIKARA

Efa nanomboka ny volana septambra sy ny volana oktobra ny taona nivalona iny no tena nirongatra 
vaky fasana tao amin’ny kaominina Ampasimbe izay kaominina mamarana ny faritra atsinanana amin’ny 
faha-02. Ny tao amin’ny fokontany Seranandrano sy Ambodimanga Bemavony no tena nahitana izany, 
fitorian’ireo fianakaviana tratra nanomboka ny fanadiadian’ny zandary. Ny talata lasa teo dia 
ny fikarohan’ny zandary tamin’ny fahatrarana ity vehivavy mpanera iray antsoina hoe Viviane 
ao Ampasimbe Tampon-tanana, teo am-pitadiavana ity mpividy ireto taolam-paty voalaza fa avy 
Antananarivo. Izy indray avy eo no nanoro ireo ny namany roa dia Fanomezantsoa avy ao Ampasimbe 
izay anadahin’i Viviane ihany sy Lezoma avy ao Ambodimanga Benavony; ity farany izay sahy nangalatra 
taolam-patin’ny razam-beny nokasaina hamidy izao. Samy niaiky ny heloka vitany avokoa izy telo 
ireto, saingy tsy nanoro kosa ireo mpividy ny taolana ao Antananarivo sy ny mety ho vidin’ny taolan-dava 
Niisa 121 ireto taolan-dava tratra tao anatin’ny gony roa izay nafenin’izy ireo tany anaty ala 
ny fisamborana nataon’ny zandary izao. Taorian’ny fiakaran’izy ireo fampanoavana sy mpitsara 
famotorana omaly tolakandro dia miandry fitsarana ao Ambalatavoahangy avokoa izy telo mianadahy 
ka ingahy Lezoma sy Fanomezantsoa voalaza fa mpamaky fasana raha mpiray tsikombakomba kosa i Viviane. 
ny kaominin’Ampasimbe ireto taolam-paty ireto raha tsy misy ireo fianakaviana milaza ho tompony… 




















