AMBATOMARO : ANDIAN’OLONA MANAKAN-DALANA AMIN’NY SABATRA – MIDI MADAGASIKARA

Tsy vitsy tokoa ny efa mitaraina fatratra ny amin’ny firongatry ny asan-jiolahy eny amin’iny faritra 
sy ny manodidina iny. Amin’izao dia fantatra indray fa misy andian’olona mirongo sabatra, manakana 
fiara sendra mandalo alina eny amin’iny lalan’i Bibilava iny. Zara raha misy jiro eny amin’iny 
iny ary zara ihany koa raha misy mpandeha. Hany ka tsy misy afa-maina ireo fiara sendra taraiky ka 
amin’iny lalana iny. Araka ny nambaran’ireo efa lasibatra tamin’izany dia andiany maromaro izy 
Ka eo amin’ny telo eo no mijoro eo am-povoan’arabe ary ny hafa eny amin’ny sisin-dalana miezaka 
sy mampijanona ilay fiara. Raha sendra ny tampoka ilay mpamily ka mijanona tampoka dia mirohotra 
hatrany izy ireo mamaky fitaratra sy mandroba ny fiara, hoy hatrany ny fitantaran’ireo efa sendra 
andian’olona ireto. Tsy resaka fanakanan-dalana ihany anefa fa manjaka tanteraka ihany koa amin’izao 
vaky trano sy ny fanendahana eny amin’iny faritra iny, araka ny fitarainan’ireo efa voa hatrany. 
isan’andro dia ahenoana olona miantso vonjy foana na mitsoaka kiririoka. Misy aza trano efa intelo 
teny an-toerana, kanefa hatreto dia tsy mbola nisy tratra ireo olon-dratsy. Araka izany dia manentana 
mpitandro filaminana tompon’andraikitra amin’iny faritra iny ireo mponina fa tena miaina tanteraka 
horohoro. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

