RAHARAHA FANDRATRANA MPISOLOVAVA :: NAIDITRA AM-PONJA VONJIMAIKA IZY MIRAHALAHY ZANAKA JENERALY • AORAHA

Nilatsaka ny didy avy amin’ny Fampanoavana, momba ilay raharaha herisetra nihatra tamina mpisolovava, 
sabotsy maraina lasa teo, tetsy Antanimena. Naiditra am-ponja eny Antanimora ireo mpirahalahy, 
manamboninahitra iray tompon’ andraikitra ambony teo aloha momba ny fiarovana eny amin’ny Fiadidiana 
Praiminisitra. 

Tsy tonga teny amin’ ny lapan’ny Fitsarana Anosy kosa ny lehilahy fahatelo isan’ireo voampanga. 
Fitsarana taratasy fikarohana amin’io raharaha io izy. 

Mafonjafonja ihany ny vesatra anenjehana azy mirahalahy izay niatrika ny Fampanoavana nandritra 
maromaro tetsy Anosy, omaly. « Vono niniana natao sy fanimbana fananan’ olona ary fampitahorana 
basy no fitoriana mitambesatra amin’ireto lehilahy nikasi-tanana mpisolovava ireto. Nilaza 
nitory azy telo lahy ihany koa ny lehilahy iray hafa, amin’ny maha vavolombelona azy tamin’ io raharaha 
», hoy ny zandary nisahana ny fanadihadiana. 

Tokony ho tamin’ny 12 ora antoandro no nanomboka noraisin’ny mpitsara teo anivon’ny Fampanoavana 
raharaha, omaly. Ny tolakandro vao nivoaka ny didy famonjana vonjimaika. Araka ny nambaran’ny 
akaiky ny famotorana dia nametraka fitoriana ihany koa ireto mpirahalahy zanaka jeneraly ireto. 

Miandry famotorana hafa 

Raha ny fanampim-panazavana avy amin’ny zandary dia « nitory an’ilay mpisolovava iretsy voarohirohy 
ny hoe fikasana famonoana azy ireo ». « Heno tamin’ny fakàna am-bavany fa saika nodonin’ilay mpisolovava 
fiarany izy mirahalahy, tamin’iny sabotsy iny. Andrasana ny toromarika avy amin’ny Fampanovana, 
hanokatra fanadihadiana momba izay ihany koa ny mpanao famotorana » , hoy ihany ny mpitandro filaminana. 

Tsiahivina fa nahoraka tamin’ny tambajotran-tserasera Facebook, nanomboka ny marainan’ny 
lasa teo, ity raharaha ity. Telo lahy mitangorona amin’ny lehilahy roa, ny iray mihohoka ary ny 
mandohalika, no hita tamin’ny fiandohan’izany horonantsary izany. Niparitaka ny vaovao, indrindra 
fisian’ny hambana basy sy daroka, nandritra izany tranga herisetra nalaza be tetsy Antanimena 


Izao niafara tamin’ny fiakarana teny amin’ny Fampanoavana izao ny raharaha. Andrasana ny fotoam-pitsarana. 









Enregistrer mon nom, mon e-mail et mon site web dans le navigateur pour mon prochain commentaire. 



