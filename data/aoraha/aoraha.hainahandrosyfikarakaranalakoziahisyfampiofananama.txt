HAINAHANDRO SY FIKARAKARANA LAKOZIA :: HISY FAMPIOFANANA MAIMAIMPOANA MOMBA NY FANDRAHOAN-TSAKAFO ETSY ANDAVAMAMBA • AORAHA

Sehatra natokana ho an’ny hainahandro sy ny manodidina ny lakozia ny hetsika “Salon de la Gastronomie”, 
hotontosaina etsy amin’ny Alliance Française Andavamamba (AFT) amin’ny 27-29 septambra 2019. 
ny dimampolo ny isan’ny trano heva handravaka amin’io fampisehoana ara-tsakafo io amin’izao 
fahaenina izao. 

Matevina ny fandaharam-potoana mandritra ny telo andro hanaovana ny hetsika. Hisy ny varotra 
ireo karazan-tsakafo sy zava-pisotro ary kojakoja ilaina ao an-dakozia. Misongadina ihany koa 
fampianarana maimaimpoana momba fandrahoan-tsakafo sy ny fanamboarana mofomamy. Manampy ireo 
fampiofanana momba ny fanaingoana sakafo sy tsindrin-tsakafo amin’ny alalan’ny sôkôla, vatomamy… 
tombony ireo mpitsidika ho avy eny an-toerana satria afaka manao andran-tsira amin’ireo karazan-tsakafo 
izy ireo. 

Ankoatra izay, hisy ny kilalao sy fifaninanana isan-karazany mety hahazoana loka, toy ny tapalika 
mividy entana mitentina roa hetsy ariary. Tsara ho fantatra fa hisy atrikasa arahina famelabelarana 
ny sakafo ho an’ireo liana te hiditra lalindalina amin’izany. 









Enregistrer mon nom, mon e-mail et mon site web dans le navigateur pour mon prochain commentaire. 



