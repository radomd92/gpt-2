FIVAROTAN-TENA MODERINA : TANDINDONIN-DOZA NY TANORA MALAGASY

Trangam-piarahamonina iray tsy dia resahina firy eto amintsika kanefa mirongatra izay tsy izy, 
mety hitera-doza ho an’ny tanora ny fivarotan-tena. Efa misy fivoarana lehibe moa ankehitriny 
endriky ny fivarotan-tena ankehitriny fa tsy mitovy amin’izay nisy tany aloha, 15 na 20 taona lasa. 
ny fijorojoroana eny amin’ny sisin-dalana amin’ny andro maizina no tena nahafantarana ny mpampanofa 
tany aloha tany, dia efa misy amin’izao vanim-potoana izao ny fomba hafa afahana manao izany asa 
izany eto amintsika noho ny fivoaran’ny teknolojia. Ankaotra ny fahasahiranana sy ny fahantrana, 
tena mampiroborobo ny fivarotan-tena ny fisian’ireo tambazotran-tserasera sôsialy. Ny tena 
anefa amint’ity trangam-piarahamonina iray ity, raha tsy hiresaka afa-tsy ny eto Andrenivohitra 
ihany, dia miha tanora hatrany ireo vehivavy miditra na voasarika amin’io asa mamoafady io. Na 
mpianatra mbola tsy ampy taona aza dia betsaka no tafaroboka, mampiasa ny tambazotran-serasera 
mba hahazoana mpanjifa. Mazava ho azy fa miafina ireo mpianatra ireo rehefa mampanofa ny tenany 
tsy mahafantatra na inona na inona ny ray aman-dreny. Ao anaty tambazotran-tserasera ao no mitady 
olona hiaraka aminy ilay mpianatra, ary eo no ho eo ihany dia vita ny ady varotra sy ny fotoana hiarahana. 
fivarotan-tena amin’ny alalàn’ny tambozotra Facebook io no tena miroborobo, ankehitriny, saingy 
misy ihany koa ny endriny hafa izay miha mahazo vahana eto Andrenivohitra. Amin’izao fotoana izao 
misy eny anivon’ireo liseam-panjakana sasantsasany no misy tambazotrana mpianatra mpivarotena 
rehefa mahita mpanjifa ny lehilahy iray, na any anaty trano fisotroana na toeram-pandihizana, 
mampiditra ireo zatovovavy mpianatra ao anatin’io tambazotra kely io. Efa karazan’ny “proxénétisme” 
moa ity tranga vaovao misy enivon’ny liseam-panjakana ity, saingy tsy mbola fantatry ny ray aman-dreny 
ireo manam-pahefana izay voakasika mivantana amin’izany. Araka ny efa nambara tery ambony dia 
ireo zatovovavy no tafaroboka amin’io fivarotan-tena moderina io, ankehitriny, ary raha tsy 
andraikitra hentitra raisin’ny fanjakana dia ho potika tanteraka ny tanora eto amintsika. 

