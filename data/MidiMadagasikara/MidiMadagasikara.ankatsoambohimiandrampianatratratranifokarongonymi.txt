ANKATSO – AMBOHIMIANDRA : MPIANATRA TRATRA NIFOKA RONGONY – MIDI MADAGASIKARA

Tsy nampoizin’izy ireo mihitsy, ny mpitandro filaminana nidina teny amin’iny faritra Ankatso 
ny manodidina iny. Mpianatra dimy no tratra am-bodiomby, teo am-pifohana rongony teny Antsahamamy, 
ny talata hariva teo. Tsy vitan’ny nifoka izy ireo, fa mbola nahatratrarana fonosana maromaro 
tany aminy, araka ny voalazan’ny pôlisy, nanateraka ity fisafoana ity. Fa ankoatr’io teny Ankatso 
dia nahavalalanina sy nampisahotaka ny mponina rehetra teny amin’iny faritra Ambohimiandra 
ny fisiana andian’olona maromaro, noraofin’ny pôlisy. Raha ny voalazan’ireo mponina teny an-toerana 
ity trangan-javatra ity, dia nandeha tongotra izy ireo ka ny roa taminy ihany no nofatorana rojovy. 
ny fanazavana azo dia tratra teo am-pifohana sy fivarotana rongony ireto olona valo ireto. Raha 
omaly sy afak’omaly fotsiny izany, tafiakatra 13 no tratra nifoka rongony. Araka ny fantatra dia 
hetsika hitandroana ny fandriahampahalemana sy ho famongorana ireo asa ratsy, eny amin’ireo 
isan’isany, amin’ity fetin’ny faran’ny taona efa mihamanakaiky ity, ireo sampana maromaro ao 
polisim-pirenana, nanomboka ny herinandro lasa teo. Inoana anefa fa tsy hijanona amin’ny fanjonoana 
mpidoroka ihany, fa mba hiafara amin’ny fahatratrana ireo jiolahy rain-dahiny, mpamono olona, 
trano sy mpanendaka, hahafahan’ny vahoaka hanao fety am-pilaminana. 



