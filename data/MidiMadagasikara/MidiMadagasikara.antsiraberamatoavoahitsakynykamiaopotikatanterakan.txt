ANTSIRABE : RAMATOA VOAHITSAKY NY KAMIAO, POTIKA TANTERAKA NY LOHANY – MIDI MADAGASIKARA

Nitrangana lozam-pifamoivoizana tao atsinan’Ivohitra omaly Talata 5 Aogositra 2014, tokony 
tamin’ny 10 ora maraina. Ramatoa iray manodidina ny 45 taona no maty voahitsaky ny kamiao. 

Tao Bevoninkazao no niseho ny loza, voalazan’ny nanatri-maso fa, nisotrosotra tao amina toeram-pivarotana 
ilay ramatoa. Vao nivoaka ny varavarana izy dia tafintohina tampoka, nisy kamiao nandalo anefa 
fotoana io ka tafatsofoka tao ambany fiara ilay ramatoa ary dia ny lohany no nandeha aloha. Fipoahana 
be no nanaitra ilay mpamily, ka nampijanona azy ary naniraka ny mpanampy azy nijery izay fipoahana 
Hatairana ny an’ity mpanampy mpamily ity nahita ny lohan’ilay ramatoa efa potiky ny kodiarana 
ao aoriana. Tsy nisy inona azo natao intsony fa dia niantso ny tompon’andraikitra sisa . Tonga teny 
ny mpitandro filaminana sy ny BMH nijery ny zavanisy. Marihana fa vita rarivato avokoa ny làlana 
toerana iny ary isan’ny mameno ny lalana ny fisian’ireo mpivarotra amoron-dalana izay manelingelina 
mpampiasa làlana. 



