FIKAROHANA OLON-DRATSY :: TSY MISY MANGIRANA NY MOMBA IREO VONO OLONA TELO TETO AN-DRENIVOHITRA • AORAHA

Ny polisy ao amin’ny Borigady misahana ny heloka bevava (BC) etsy Anosy no misahana ny fanadihadiana 
ny tranga telo samy nisy vono olona izay namoizana ain’olona efatra, niseho teny Anosizato sy Anosimpatrana 
Tsiadana, tamin’ny alakamisy sy zoma lasa teo. Ao anatin’ny fanadihadiana lalina ny mpanao famotorana. 

Voalaza fa tsy mbola ahitana mangirana ny momba an’ireo olon-dratsy na ireo ahiana ho tompon’antoka 
nandray anjara mivantana tamin’ireo vono olona ireo. Tsy mbola misy ny olona voasambotra. 

«Vono olona niniana natao no niseho tao amin’ilay trano teny Anosizato, izay nahafatesana mpiambinaa 
lahy. Tsy mbola voafaritra mazava hatreto ny antony nahatonga ny famonoana. Tsy mbola misy rahateo 
olona ahiahiana. Efa nohenoina kosa ny olona rehetra nifandray tamin’ireo roalahy namoy ny ainy 
hoy ny Kaomisera Seraly Hercule, talen’ny polisy mpanao famotorana eo anivon’ny Polisim-pirenena, 
Anosy (DPJ). Tranga voalohany niseho tamin’ny alakamisy 5 septambra lasa teo io teny Anosizato 
Samy hita faty ny lehilahy roa mpiambina tao amin’ny trano vao amboriana ana orinasa iray. Tsy mbola fantatra ihany koa ny olona namono an’ilay vehivavy hita faty teo amoron’ny ranon’Ikopa, 
Anosimpatrana, tamin’ny marainan’io alakamisy io ihany. 

Ankoatra ireo dia mbola karohin’ny polisy ny andian-dehilahy nanafika mpivady nody hariva teny 
Ambohidempona, tamin’ny harivan’ny zoma lasa teo. «Nanohitra noho ny fiarovana ny vadiny no antony 
jiolahy an’ilay lehilahy. Niara-dalana hamonjy fodiana izy mivady voatafika ireo», hoy ihany 
Kaomisera Seraly Hercule. 









Enregistrer mon nom, mon e-mail et mon site web dans le navigateur pour mon prochain commentaire. 



