FISAVANA KAMIAO :: TRA-TEHAKA NY VATO KRISTALY VALO AMBY ROAPOLO TAONINA • AORAHA

Voalaza fa tsy ara-dalàna sy tsy feno ny taratasy milaza ny fitondrana vato kristaly milanja valo 
roapolo taonina tra-tehaka tao anaty kamiao roa, tany Ivato Centre Ambositra, ny sabotsy antoandro 
teo. Nogiazana avy hatrany ireo vato ireo. Notazonina ihany koa ny mpamily nitondra ny fiara sy 
olona hafa niaraka taminy. 

Naheno vaovao mialoha ny zandary tao Ivato Centre fa misy kamiao roa avy any Ambatofinandrahana 
vato kristaly hoentina aty an-drenivohitra. Nosakanana ireo fiarabe roa voalaza ireo. Nosavaina 
nakàna ny taratasy milaza ny mombamomba an’izany ny olona tao anaty fiara. Voatery notazonina 
ireo, taorian’izay. Nampandrenesina avy hatrany ny Polisy misahana ny harena an-kibon’ny tany 
akaiky ny zava-misy sy hanao fanadihadiana. 

«Tranga faharoa nahatrarana fitondrana vato kristaly, tao anatin’ny tapa-bolana izay, ity niseho 
ny sabotsy ity. Ny fanamarinana ny vaovao voaray sy fisamborana no nataonay. Ny eo anivon’ ny Pôlisy 
ny harena an-kibon’ny tany kosa no misahana ny famotorana rehetra», hoy ny zandary any Ambositra. 









Enregistrer mon nom, mon e-mail et mon site web dans le navigateur pour mon prochain commentaire. 



