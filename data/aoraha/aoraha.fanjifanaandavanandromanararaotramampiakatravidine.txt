FANJIFANA ANDAVANANDRO :: MANARARAOTRA MAMPIAKATRA VIDIN’ENTANA IREO MPIVAROTRA • AORAHA

Taorian’ny nisian’ny fanambaràna amin’ny fampiakarana tataon-ketra halaina amin’ny savony, 
menaka sakafo sy ny menaka fampiasa amin’ny milina ary ny ronono mandry mamy, izay hafaran’i Madagasikara 
ivelany dia manararaotra mampiakatra vidin’entana sahady ireo mpivarotra. Raha ny tokony ho 
dia amin’ny volana septambra ho avy izao no hampiharana izany saingy mbola nampiatoana aloha. 

« Maheno fanamarihana voaray maro manerana ny faritany izahay, fa misy sahady ireo manararaotra 
ny vidin’entana. Hametrahana ny fepetra fiarovana ny indostria eto an-toerana sy hanaovana fanadihadiana 
no tanjona. Manamafy izahay fa naato iny fanapahan-kevitra iny. Nisy ny dinika niarahana tamin’ireo 
entana, ny mpiaro ny zon’ny mpanjifa sy ny minisitera foibe ary ny fadin-tseranana mba hampahomby 
fampiharana an’io fepetra io », hoy ny loharanom-baovao avy ao amin’ny Fahefam-pirenena misahana 
fanitsiana ny fepetra ara-barotra (ANMCC). 

Nahitana fiakarana avokoa ireo entana fampiasa andavanandro, toy ny menaka, siramamy, lafarina 
anatin’ny tapa-bolana. Niakatra 500 hatramin’ny 800 ariary isaky ny litatra, ohatra, ny menaka 
100 ariary isaky ny kilao kosa ny siramamy sy ny lafarina. 

« Avy any am-potony mihitsy no mampiakatra ny vidin’ny menaka. 4 500 ariary teo aloha ka lasa 5 200 
Nanambara ireo mpandraharaha mpanafatra entana any ivelany fa sarotra ny famoahana ny entana 
amin’ny fadin-tseranana », araka ny voalazan’ny mpamongady iray etsy Anosibe. 

Tao anatin’ny herinandro ihany koa dia nahitana fiakarany 50 ariary isaky ny kilao ny vidim-bary 
an-toerana raha 100 ariary ireo vary nohafarana avy any ivelany. 









Enregistrer mon nom, mon e-mail et mon site web dans le navigateur pour mon prochain commentaire. 



