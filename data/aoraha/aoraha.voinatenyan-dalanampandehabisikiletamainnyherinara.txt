VOINA TENY AN-DALANA :: MPANDEHA BISIKILETA MAIN'NY HERINARATRA TAMIN'NY ANDRIN-JIRO • AORAHA

Loza tampoka. Maty tsy tra-drano ny lehilahy iray main’ny herinaratra, tany Feramanga Ambatondrazaka, 
tokony ho tamin’ny dimy ora sy sasany hariva. Nianjera ny andrin-jiro iray. Tapaka ny tariby mpitondra 
ka nifatratra teny amin’io lehilahy io. Voalaza fa kila tanteraka tamin’izany ny vatany. Tsy nisy 
natao intsony nanavotana ny ainy. 

Nisy oram-be narahina rivotra nifofofofo, tany Ambatondrazaka sy ny faritra manodidina, afak’omaly 
nitohy ny harivariva. Teny an-dalana hamonjy fodiana any Ambararata ny lehilahy iray, manodidina 
dimampolo taona, nandeha bisikileta. Niharam-boina izy rehefa nandalo tany Feramanga, kilaometatra 
miala ny tampon-tanànan’ Ambatondrazaka. 

«Noho ny hamafin’ny fitsokan’ny rivotra no nampianjera ny andrin-jiro iray teo amin’ny arabe. 
ny tariby iray amin’irony mpitondra herinaratra mahery vaika irony. Nitselatselatra izany ka 
an’ilay lehilahy teny ambony bisikileta», hoy ny mpitandro filaminana nanao ny angom-baovao 
olona nahita maso ny fitrangan’ny loza. Ambony sy mafy ny herin’ny herinaratra niantefa teny amin’ ilay lehilahy. Nikarainkona sy kila 
ny vatany. Nieren-doza, tsy nisy naratra na namoy ny ainy kosa ireo olona hafa niara-dalana taminy. 
ny fianakaviana ny razana, taorian’ny fizahana nataon’ny mpitsabo sy ny mpitandro filaminana. 

«Nalaza teto an-tanàna sady nampivarahontsana anay iny vaovao mampalahelo iny. Vao sambany rahateo 
loza tahaka iny. Mitebiteby izahay », hoy ity vehivavy iray mipetraka any Ambatondrazaka tsy lavitra 
toerana nisehoan’ny loza. 









Enregistrer mon nom, mon e-mail et mon site web dans le navigateur pour mon prochain commentaire. 



