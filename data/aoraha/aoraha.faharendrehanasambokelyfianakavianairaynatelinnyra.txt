FAHARENDREHANA SAMBOKELY :: FIANAKAVIANA IRAY NATELIN’NY RANOMASINA, ROA NO EFA HITA FATY • AORAHA

Tra-doza teny ambony ranomasina ny fianakaviana iray nandeha sambo, tany Antsiraka Soanierana 
omaly maraina. Rendrika ny sambokely mandeha maotera, vita amin’ny hazo, nitondra azy ireo. Olona 
ankizy iray sy olon-dehibe iray no efa hita faty. Mbola eo am-pikarohana ny olona telo ambiny ny 
filaminana sy ny tompon’ andraikitra any an-toerana. 

Manodidina ny dimampolo kilaometatra miala an’i Soanierana Ivongo no misy ny tanànan’ i Antsiraka. 
seranan-tsambo teo amin’io toerana io, teo aloha. Ora iray eo ho eo vao tonga any Sainte-Marie amin’ny 
sambo. Tokony ho tamin’ny enina ora maraina no niainga teo Antsiraka ireto fianakaviana nikasa 
fety any Agnaladary, Sainte-Marie. Ankoatra ny entana, olona roapolo tamin’ireo fianakaviana 
no niondrana tamina sambokely iray. 

«Entana matetika no entina amin’io karazana sambokely io. Niangavy hiaraka amin’izany ireto 
Maro loatra izy ireo, ka tsy zakan’ilay sambokely », hoy ny loharanom-baovao iray avy any an-toerana. 

Vao niala dimanjato metatra teo dia rendrika ny sambo. Tombanana ho noho ny herin’ny rano- masina 
ny hamafin’ny onja no nahatonga ny loza. Navesatra ihany koa ny entana sy ny olona noentin’ilay 
ihany koa izany, araka ny fanazavana avy amin’ny mpitandro filaminana. 

Tafalentika tany anaty ranomasina ny olona dimy. Avotra ny ambiny. Nilomano, niezaka nanavotra 
ireo rehetra afaka nanao izany. 

Natao ny fikarohana ka vatana mangatsiaka roa no nampiakarina an-tanety, omaly. Mbola mitohy 
fikarohana, araka ny vaovao heno farany omaly ihany. Nidina any an-toerana ny lehiben’ny distrika 
ny avy eo anivon’ny APMF Analanjirofo (Agence Portuaire Maritime et Fluviale) niaraka tamin’ny 
hikarohana an’ ireo olona ireo ary ny avy amin’ny Zandarimaria. 









Enregistrer mon nom, mon e-mail et mon site web dans le navigateur pour mon prochain commentaire. 



