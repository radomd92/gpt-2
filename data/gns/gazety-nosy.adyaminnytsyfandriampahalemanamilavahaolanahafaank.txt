ADY AMIN’NY TSY FANDRIAMPAHALEMANA : MILA VAHAOLANA HAFA ANKAOTRA NY FAMPIASAN-KERY

Efa manomboka voafehy ny tsy fandriampahalemana eto amintsika, amin’izao efa-bolana nitondran’ny 
Andry Rajoelina izao? Ekena fa efa misy ny andraikitra maromaro noraisin’ny fitondram-panjakana 
mbola mety tsy nampiharina mihitsy tany aloha tany, saingy ny hita sy tsikaritra aloha ankehitriny 
mbola ny omaly tsy miova ihany no misy eto amin’ny firenena raha izay tsy fandriampahalemana izay 
resahina. Mbola manao ny ataony ny dahalo mpangalatr’omby any ambanivohitra, tsy misy fitsaharany 
ny fanafihan-jiolahy mitam-piadiana amin’ireo tanàn-dehibe. Vao tamin’ny zoma lasa teo ohatra, 
iray nitondra mpizahan-tany vahiny no notafihan’ny andian-dahalo manodidina ny 20 lahy. Lasan’ireo 
tamin’io fotoana io, ny vola rehetra teny amin’ireo mpizahan-tany sy ny entana lafo vidy rehetra. 
Amparafaravola, Faritra Alaotra Mangoro, olona 5 no naratra mafy rehefa notifirin’ny dahalo 
tao amin’ny kaominina Amboavory. 30 lahy no nanafika ny tanàna ka lasan’izy ireo tamin’izany ny 
miisa 50 mahery. Tsy mbola milamina ihany koa ny eto Andrenivohitra satria saika isan’andro no 
fanafihana mitam-piadiana, asa fanendahana, sns sns. Ny alin’ny zoma lasa teo ohatra, tokony 
tamin’ny 10 ora alina, notafihan’ny andian-jiolahy teny Anosipatrana ny fiara mpitondra ny mpiasan’ny 
l’Expresse de Madagascar. Raha nihaino ny fampielezan-kevitra nataon’ny filoha am-perinasa 
izay ady amin’ny tsy fandriampahalemana izay, dia mifantoka betsaka amin’ny fanomezana fitaovana 
sy manara-penitra ny mpitandro filaminana ny paik’ady entina miady amin’ireo dahalo sy jolahy. 
fanatsarana sy fanampiana ny fitaovana entin’ny mpitandro filaminana no heverin’ny mpitondra 
hamongorona ny tsy fandriampahalemana, izany hoe hamafisina ny fampiasan-kery. Tena izay ihany 
ve anefa ny vahaolana tsy maintsy raisina raha tena hiady amin’ity resaka tsy fandriampahelemana 
Sao dia misy ny vahaolana hafa tokony ho raisina mira zotra amin’ fampiasan-kery? Tsy tokony adinoina 
antony maro no mampirongatra ny tsy fandriampahalemana eto amin’ny firenena, raha tsy hitanisa 
ny tsy fananan’asa, ny kolikoly misy eo anivon’ny mpitandro filaminana sy fitsarana, ny fikorontanan’ny 
sns sns. Ahoana no ieritreretana fa hihena ny mpanao halatr’omby, sy mpanendaka sy ny mpamaky trano 
mbola tsy an’asa ny ampahany betsaka amin’ireo tanora efa tokony hiasa? Raha ny mikasika manokana 
halatr’omby ohatra, dia maro amin’ireo mpandinika ny raharaham-pirenena no tsy sasatry ny milaza 
tsy ho foana mihitsy ny halatr’omby raha tsy ireo dahalo ambony latabara mihitsy no hanaovana hazalambo. 
ny eny anivon’ny fitsarana, raha mbola manjaka ny kolikoly dia misy hatrany ny tsy maty manota amin’ireo 
ratsy. Tsy azo lavina fa ilaina ny fanatsarana ny fitaovana entin’ny mpitandro filaminana manao 
asany, saingy tsy ny fampiasan-kery ihany no afahana miady amin’ny asan-dahalo sy asan-jiolahy 
tokony hisy ny vahaolana hafa raisina mira zotra amin’izany. 

