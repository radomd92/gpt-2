MAROANTSETRA : MPIVAROTRA BASY 12 SARON’NY ZANDARY – MIDI MADAGASIKARA

Mpivarotra basy 12 saron’ny zandary 

Matotra ny fiaraha-miasan’ny zandary sy ny ben’ny Tanana, ao Manambolo distrikan’i Maroantsetra 
nahazoana vokatra amin’ny fiarovana ny filaminam-bahoaka, indrindra atsy ho atsy dia hiditra 
fotoan’ny fiotazana ireo vokatra fanondrana ny tantsaha sy ny mpandraharaha ary ireo mpanagom-bokatra. 
izany no nanomezan’ny ben’ny Tanana vaovao ny zandary, fa misy ity olona antsoina hoe Ratianarivo 
izay avy any Antalaha mivarotra basy PA vita gasy ao amin’ny kaominina iadidiany; vao nahare izany 
zandary tao Maroantsetra dia tsy niandry ela fa avy hatrany dia nidina tany amin’ity kaominina 
nitady an’ingahy Ratianarivo ny 18 febroary 2018 lasa teo, ka nandritra ny fisamborana azy izay 
zandary vela-pandrika manokana, dia tratra tany amin’ity rangahy ity ny basy PA efatra vita gasy 
tsy lafo tany aminy. Nandritra ny famotorana azy no nilazan’ity rangahy ity, fa mbola misy basy 
vita gasy valo napetrany amin’ireo namany any Ankofabe, koa vao nandre izany ny zandary dia nidina 
amin’ity kaominina ity ihany koa nikaroka ireo olona voalaza fa nametrahana ireto basy PA vita 
ireto hamidy. Tratra tamin’izany ny olona telo sy basy PA vita gasy valo izay mbola niaraka tamina 
valo ihany koa. Raha ny fanazavan’ny zandary avy any an-toerana dia amidin’izy ireo 600.000 ariary 
basy iray raha 20.000 ariary kosa ny bala iray iray bala “caliber 12” fampiasa aminy. Ho an’ny komandan’ny 
zandary ao Maroantsetra ny GPHC Tefinanahary tamin’ny fanazavana nomeny, fa ho an’ireo te-hividy 
ho fiarovana ny tenany sy ny fianakaviany ary ny fananany, dia misy ny lalana tsy maintsy harahina 
afaka manatona ny tobin’ny zandary ireo te-hividy izany hahafahan’izy ireo manoro azy ireo ny 
tokony haleha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

