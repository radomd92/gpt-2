FIKAMBANANA AKAMASOA  : VOAN’NY ARETIN’NY TAOVAM-PISEFOANA NY MPONINA | NEWSMADA

Par Taratra sur 24/08/2017 

Nahazo fanafody, fitaovana sy kojakojam-pahasalamana avy amin’ny minisiteran’ny Fahasalamana, 
toeram-pitsaboana telo eny Andralanitra, Mahatsara ary Manantenasoa ao amin’ny fikambanana 
ny fiandohan’ny herinandro lasa teo. Tsy ny ao Andralanitra ihany fa notolorana fanampiana koa 
tobim-pahasalamana ao Ambohimahitsy sy Betsizaraina, samy eo ambany fiahian’ny CSB ao amin’ny 
Ambohimangakely avokoa. « Aretina mpahazo ny mponina raisina an-tanana ao amin’ny toeram-pitsaboana 
Manantenasoa ny aretin’ny taovam-pisefoana, vokatry ny asa famakiana vato sy ny setroka be avokan’ny 
dorana eo amin’ny fanariam-pako eo Andralanitra », araka ny fanazavan’ny lehiben’ny mpitsabo, 
Voahangy Nirina. 

30 ny mpiasa mampihodina ny tobim-pahasalamana telo voalaza izay mandray ny fianakaviana ao amin’ny 
Akamasoa sy avy amin’ny fokontany manodidina koa. 



Les commentaires sont fermées. 

