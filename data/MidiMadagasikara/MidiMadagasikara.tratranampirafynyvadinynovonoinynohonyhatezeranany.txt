TRATRA NAMPIRAFY NY VADINY : NOVONOINY NOHO NY HATEZERANA NY ZANANY – MIDI MADAGASIKARA

Hafa kely ity tranga niseho tamin’ny fokontany Andavanio, 06km miala an’i Soanierana Ivongo ity, 
tratrany ambodiomby nampirafy azy nampiaraka tamin’ity sakaizany ny vadiny, dia ny zanany mbola 
indray no nakarapony tamin’ny arabe tara ka maty tsy tra-drano vokatra izany. Raha ny fanazavana 
any an-toerana dia niala tao an-trano fa hoe handeha hiasa ny vadiny ny alakamisy maraina, tsy nanampo 
anefa rangahy fa hivoaka hividy zavatra ilainy ao an-tranony ilay ramatoa vadiny sy ny zanak’izy 
mbola kely. Nifanehatra teny an-dalana izy ireo nandritra izany, ilay rangahy nampiaraka tamin’ny 
ilay ramatoa nitrotro ny zanany sy ny harona keliny. Vokatry ny fahatezerana teo amin’ilay ramatoa 
ny nataom-badiny azy tsy taitra akory na nahita am-badiny tamin’ny fiarahany tamin’ny sakaizany, 
ilay zazakely tsy manan-tsiny teny an-trotroany no natontony tamin’ny arabe ka sady tapatapaka 
vaky loha ary maty tsy tra-drano vokatr’izany. Nandositra ity renim-pianakaviana nahavita namono 
ity taorian’izay, nefa hatramin’ny alakamisy nitohy ny zoma dia raikitra ny fikarohan’ilay rangahy 
ny fianakaviany ity ramatoa namono anaka noho ny fampirafesan’ny vadiny azy ity amin’ireo ala 
tanana manodidina rehetra. Mandrahona izy ireo fa “ny aina solon’ny aina”, ary hisy avy hatrany 
fitsaram-bahoaka amin’ny fotoana hahitan’izy ireo ity ramatoa namono ny zanany ity. Mitaintaina 
izany koa ny fianakavian’ity renim-pianakaviana namono ny zanany ity vokatr’izao toe-javatra 
ao amin’ny tanana Andavanio Soanierana Ivongoizao. Ho hita eo ny tohiny. 




















