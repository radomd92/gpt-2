FANAMBOARANA ARINA  : MENDRIKA NY TETIKASA | NEWSMADA

Par Taratra sur 23/06/2017 

Nibata ny loka goavana satria mendrika indrindra tamin’ny fifaninanana tetikasa mahomby iatrehana 
fiovan’ny toetr’ andro, Rakotonirina Nomenjanahary Zo. Mpianatra avy amin’ny Cisco Ifanadiana 
nahazo ny laharana voalohany amin’ny tetikasa fanamboarana arina fandrehitra vita amin’ny tanimanga, 
ary ampombo mahery. Nisafidy ireo akora ireo izy satria fahita amin’ny fiainana andavanandro 
ampiasaina betsaka amin’ny toerana maro, araka ny fanazavany, omaly, teny Anosy. Laharana faharoa, 
Brian, avy any lycée Jacques Rabemananjara, Toamasina amin’ny tetikasa fanadiovana ny ranomasina 
hihena ny entona CO2 eny amin’ny tontolo iainana miteraka ny fiakaran’ny maripana eto amintsika. 
ho vokatra hafa ny fako hiarovana ny fahadiovan’ny tanàna. Fahatelo nomena fankasitrahana ny 
Razafimandimby Lionot, avy any amin’ny lycée Antaninarenina, Cisco Toliara I, nampiseho tetikasa 
fatana mitsitsy sy arina fandrehitra azo avy amin’ny tain’omby mba tsy hanapaka hazo betsaka intsony 
olona rehefa ahandro sakafo isan’andro. 

Enina ny mpianatra avy amin’ny faritany enina nanao ny famaranana omaly, teny amin’ny foiben’ny 
Fanabeazam-pirenena. Hanome tohana ny minisitera sy ny orinasa Vivo Energy, tompon-kevitra 
mpanohana ny fifaninanana ho an’ny tetikasa mendrika mba hampiasaina hampandrosoana ny ady amin’ny 
toetr’andro. Nitondra mody fahitalavitra écran plat, tablette Samsung ary fitaovam-pihainoana 
ilay mpianatra voalohany. 

2 062 ny mpianatra avy amin’ny lycée 372 nandray anjara tamin’ny fifaninanana. 600 ny mpanabe nanohana 
mpianany nandritra ny fanatontosana ny tetikasa. Nahasarika ny mpianatra ny fifaninanana ary 
ny fitiavany mikarokaroka, hoy ny tale jeneralin’ny Vivo Energy. 



Les commentaires sont fermées. 

