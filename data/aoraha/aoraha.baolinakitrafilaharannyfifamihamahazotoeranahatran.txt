BAOLINA KITRA – FILAHARAN’NY FIFA :: MIHA MAHAZO TOERANA HATRANY NY BAREA • AORAHA

Nampiakatra ny filaharan’i Madagasikara ireo fandresena indroa nisesy azony tamin’ny fikatsahana 
tapakilan’ny fiadiana ny amboaran’i Afrika na ny CAN 2021, farany teo. Raha laharana faha-95 no 
antsika, taorian’ny fanovàna tamin’ ny 24 oktobra, dia niakatra ho eo amin’ny laharana faha-91 ny Barean’i Madagasikara amin’ny filaharana 
ny Federasiona iraisam-pirenen’ny taranja baolina kitra na ny Fifa. 

Omaly no nanova indray ny filaharana ity rafitra maneran-tany ity ka nahadingana zana-tohatra 
ny Malagasy. Eo alohantsika amin’io filaharana io i Congo, raha i Maoritania kosa no eo aorian’i Madagasikara. 
isa 1 249 ny Barean’i Madagasikara, tamin’ny 24 oktobra lasa teo. Niampy isa valo ambin’ny folo izany tao anatin’ny 
volana teo ho eo. Isan’ireo niakatra filaharana ihany koa i Kaomôro, taorian’ny ady sahala sy fandresena azon’izy 
nanoloana an’i Ejipta sy Togo. Raha laharana faha-142 izy ireo teo aloha dia lasa laharana faha-133 
amin’izao fotoana izao. 









Enregistrer mon nom, mon e-mail et mon site web dans le navigateur pour mon prochain commentaire. 



