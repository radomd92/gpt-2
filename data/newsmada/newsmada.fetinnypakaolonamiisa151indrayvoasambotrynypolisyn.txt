FETIN’NY PAKA…  : OLONA MIISA 151 INDRAY VOASAMBOTRY NY POLISY | NEWSMADA

Par Taratra sur 04/04/2018 

Nanao tatitra momba ny vokatra azon’ny polisim-pirenena manoloana ny tsy fandriampahalemana, 
ny 29 marsa 2018 sy nandritra ny fetin’ny Paka ny teo anivon’ny Commissariat Central Tsaralalana. 
151 ireo olona voasambotra… 

“Tsy nikely soroka hatrany ny polisim-pirenena fa nanao izay ho afany tamin’ny fitandroana ny 
Miisa 151 ireo olona voasambotra ka tao anatin’izany ireo mpanao sinto-mahery sy mpamaky trano 
misy kosa ireo nosamborina satria mampiahiahy. Tsy nisy kosa ny lozam-pifamoivoizana namoizana 
tao anatin’izay fotoana izay”, hoy ny lehiben’ny Commissariat Central, ny kaomisera Tsaramonina 
raha nanao tatitra tamin’ny mpanao gazety, omaly momba ny tsy fandriampahalemana. Nahazo vahana 
ny fetin’ny Paka teo ny sinto-mahery satria tontakely miisa 43 indray voasambotra raha halatra 
vaky trano sy halatra madinidinika kosa ny ambiny. Olona miisa efatra kosa tratra nitazona sy nifoka 
ka nosamborina avy hatrany. Nisy kosa ireo olona mamo toaka an-dalambe ka voatery tsy maintsy nosamborina 
koa. Olona mampiahiahy miisa 50 voasambotra ka nanao fanadihadiana manokana. Na teo aza anefa 
nisy ihany ny lozam-pifamoivoizana tsotra izay nandratra olona. Nohamafisin’ity manamboninahitra 
ity fa miisa 19 ireo trangana lozam-pifamoivoizana nitrangana tao anatin’iny fety ity, saingy 
nisy kosa ny famoizana ain’olona fa nisy ihany ireo naratra. Mpamily iray tratra fa nahenoana fofon-toaka 
ambony familiana ka voatery najanona avy hatrany ny fiara. Fiara roa nitsoaka tsy nanaiky ny fisavana 
polisy. 

Nambarany hatrany fa miisa 1 167 ireo polisim-pirenena nahetsika nisahana manokana ny fitandroana 
filaminana sy fandrindrana ny fifamoivoizana nandritra ny fetin’ny Paka teo. Nahitana polisy 
na teto an-drenivohitra izany na teny amin’ny lalam-pirenena mivoaka ny renivohitra indrindra 
amin’ireo toerana nisy fampisehoana sy maro olona mifamezivezy. 



Les commentaires sont fermées. 

