ANTSIRABE II : MIRONGATRA INDRAY NY HALATRA LAKOLOSIM-PIANGONANA – MIDI MADAGASIKARA

Raha ny resaka halatra taolam-paty no nampikaikaika ny vahoakan’i Vakinankaratra roa taona teo 
dia ny halatra lakolosim-piangonana indray izao no malaza. Ny fiangonana FLM Andasibe, fileovana 
ao anatin’ny Distrikan’Antsirabe II indray moa no lasibatra tamin’ity indray mitoraka ity. Omaly 
raha iny andeha hampaneno lakolosy fidirana amin’ny lamesa maraina iny ny mpiandraikitra izany, 
gaga raha nahatsikaritra fa efa tsy teo intsony ny lakolosy. Samy tsy nisy nahalala izay zava-niseho 
tranga izao moa ireo mpiangona fa ny lakolosy tsy naneno tamin’ny ora tokony nanenony no nahatalanjona 
maro. Tsapa amin’izany fa tsy mifidy andro hangalarana sy toerana hanaovan-dratsy ny mpangalatra 
fotoana izao. Ny fanontaniana mipetraka ao an-tsain’ny maro dia ny hoe “hanaovana inona ?” indray 
Tsy vitsy moa ireo nanamarika fa ireo mpanao aferana vy no tena mitady azy itony. Misy aza ireo mahasahy 
lafo tokoa, hatramin’ny 1400000Ar. Tsy ao Antsirabe ihany no hitrangana fangalarana lakolosy 
izao fa saika manerana ny Nosy mihintsy. Heverina ho vahaolana azo haroso ny fanoloana ireny lakolosim-piangonana 
ho lakolosy “elektronika” saingy miankina amin’ny hoenti-manan’ny fiangonana tsirairay avy 
moa izany. Ankilan’izany, mitebiteby sahady ny mponina manakaiky ireo sarona lakan-drano vaovao 
vao napetraka vao haingana: bizina vaovao ho an’ny mpangalatra. 




















