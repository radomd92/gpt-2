FIFAMPITIFIRAN’NY POLISY SY JIOLAHY :: ROA LAHY SAMY LAVON’NY BALA TENY ANOSIVAVAKA • AORAHA

Naharitra minitra maromaro ny poa-basy teny Anosivavaka, omaly hariva. Vatana mangatsiaka roa 
teo amin’ny arabe sy fiara iray feno diam-bala no tazana,taorian’izay. 

Lehilahy roa ireo namoy ny ainy ireo, voalaza fa nifampitifitra tamin’ny mpitandro filaminana. 
Hery vonjitaitra avy eo anivon’ny Pôlisim-pirenena SAG, USI ary ny UIR no teny an-toerana. Araka 
fampitam-baovao voaray avy amin’ny Pôlisim-pirenena, omaly hariva, dia jiolahy ireto voatifitra 
lavon’ny bala ireto. Nahitana basy poleta teny amin’izy roa lahy izay nogiazana avy hatrany. 

«Efa hatramin’ny maraina no nanarahana an’ireo andian-dehilahy fantatra fa olon-dratsy ireo. 
nanao fanamiana sivily nitondra môtô sy fiara no nirotsaka an-tsehatra nanao izany. Noahiana 
ho nikasa hanao fanafihana mitam-piadiana izy ireo. Nifankahatratra teny Anosivavaka ny roa 
Raikitra teo ny fifampitifirana», hoy ny fanazavana avy amin’ny Pôlisim-pirenena. Mitohy ny 
sy ny fikarohana an’ireo izay mety ho naman’ireto lehilahy roa ireto. 

Tranga faharoa niseho teto an-drenivohitra, tao anatin’ny roa andro, ity fifampitifirana teny 
ity. Tsiahivina fa nisy poa-basy nahafatesana olona toy izao ihany koa teny Antohomadinika, tamin’ny 
tolakandro. Lehilahy roa voalaza fa jiolahy ihany koa no maty voatifitra tamin’izany. Tsy mbola 
na misy ifandraisany ireo tranga roa ireo. 









Enregistrer mon nom, mon e-mail et mon site web dans le navigateur pour mon prochain commentaire. 



Nitrangana hain-trano goavana tany amin’ny Kaominina Anaborano, distrikan’Ambilobe, afak’omaly 
Maherin’ny sivifolo tafo ny trano kilan’ny afo, araka ny fampitam-baovao avy amin’ny Zandarimariam-pirenena, 
Ambilobe. Fianakaviana maromaro ahitana olona efatra arivo no tra-boina vokatr’izany. 

An-tapitrisany ariary ny teti-bidin’ny entana simba. Tsy nisy ny olona naratra na namoy ny ainy.Tsy 
mazava ny antony nahatonga ny afo tao amina trano iray, afak’omaly tokony ho tamin’ny 10 ora maraina. 
no niitatra niampita tamina trano hafa. Nitsoka mafy ny rivotra. Trano falafa rahateo ny eo an-tanàna 
vetivety dia niredareda ny afo. Mbola any an-toerana, ankehitriny, ny mpitandro filaminana manao 
fanadihadiana. Fantatra fa efa nisy fanampiana avy amin’ny fitondram-panjakana ho an’ireo tra-boina. 









Enregistrer mon nom, mon e-mail et mon site web dans le navigateur pour mon prochain commentaire. 



