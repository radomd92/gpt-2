AMBANJA : TOKANTRANO IRAY VOATAFIKA, VOAAMBANA ANTSY HATRAMIN’NY ZAZA – MIDI MADAGASIKARA

Tokantrano iray indray no notafihin’ny jiolahy misaron-tava ny alatsianiny lasa teo vao mangiran-dratsy. 
amin’ny fokontany atao hoe Antanambazaha ao amin’ny distrikan’Ambanja no nisehoan’izany, tokony 
telo ora sy sasany tany ho any. Raha ny fitantaran’ny tompon-trano dia tsy nanam-po velively ny 
hitranga izy ireo satria azo lazaina ho mbola mandry fahalemana ihany iny faritra iny. Nandritra 
fanafihana dia marihina fa voaambana antsy avokoa ny tao an-trano hatramin’ny zanak’izy ireo 
tsy hiantso vonjy any ivelany. Lasan’ireo olon-dratsy tamin’izany ny fitaovana informatika 
tao amin’ity tokantrano ity, ny “tablettes”, sy ny vola rehetra hitan’izy ireo tao. Tsy nisy nahafantatra 
zavatra nitranga araka izany ny manodidina raha tsy efa maraina ny tompon-trano nampandre ny mpiandraikitra 
ny sefo fokontany . Ireto farany anefa dia samy tsy nisy tao avokoa tamin’ny ora nametrahan’izy 
ny fitarainana. Nampandre ny polisy sy ny zandary ihany koa izy ireo ary mitaky ny hijerena akaiky 
raharaha satria raha ny fantatra dia misy marika nahafantaran’ny tompon-trano ireo olon-dratsy 
izy ireo ihany. Andrasana araka izany ny mety ho tohin’ny fanadihadiana. 




















