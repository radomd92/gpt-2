SERASERA: MILA MIFAMPATOKY NY MINISITERA SY NY FITSARANA | NEWSMADA

Par Taratra sur 03/08/2017 

Miditra amin’ny andiany fahenina ny Andron’ny lehiben’ny saham-pitsarana. Tafiditra amin’ny 
Tantsoroka ho an’ny fandriampahalemana ara-pitsarana izay, tohanan’ny masoivoho frantsay 
eto amintsika eo amin’ny lafiny vola. Natao tany Toliara, ny faran’ny volana jolay lasa teo, ity 
fahenina ity nandritra ny hateloana. Nosafidina manokana ny lohahevitra Fitsarana mahomby, 
ny fahatokisan’ny rehetra. Nampihaonina manokana, nandritra ny hetsika, ny mpitantana ao amin’ny 
Fitsarana sy ny lehiben’ny saham-pitsarana. Nivoitra fa tokony hipetraka ny fifampitokisana 
amin’ny roa tonta hahatrarana ny tanjona iraisana. Nentaina amin’ny fampiasana ny fitaovana 
ny teknolojia vaovao ny lehiben’ny saham-pitsarana hanamorana ny asany sy ny fifandraisana amin’ny 
hafa. 

Niompanan’ny dinika koa ny fanatsarana ny serasera eo anivon’ny ambaratonga misy eo amin’ny fitsarana 
ny olana samihafa miseho amin’izao fotoana izao manodidina ny asam-pitsarana. Hitohy any Mahajanga, 
amin’ny herinandro ambony, ny fifampizarana amin’ny Andron’ny lehiben’ny saham-pitsarana. 
Toamasina kosa ny volana septambra ho avy izao ihany. 



Les commentaires sont fermées. 

