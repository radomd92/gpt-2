MPAMPIANATRA FRAM: EFA NIVOAKA LISITRA HO MPIASAM-PANJAKANA | NEWSMADA

Par Taratra sur 02/12/2019 

« Efa nivoaka ny lisitr’ireo mpampianara Fram voaray ho mpiasam-panjakana manerana ny Nosy, ho 
taona 2019 », hoy ny minisitry ny Fanabeazam-pirenena tany Manakara, ny faran’ny herinandro lasa 
nandritra ny fanokafana ny taom-pianarana vaovao 2019-2020. Tokony ho feno ny antontan-taratasy 
vao alefa aty amin’ny minisitera foibe isorohana ny olana avy eo, hoy ihany izy. Nohamafisiny koa 
maimaim-poana ny fikarakarana ny taratasy ilaina eny amin’ny Cisco, eny amin’ny sampandraharahan’ny 
Asa no alaina ny « équivalence ».Vita ny dinika tamin’ny minisiteran’ny Fitantanam-bola ka hafainganina 
fikarakarana ny fifanarahana momba ny asa hozaraina amin’ireo mpampianatra voaray ho mpiasam-panjakana. 
500 ny isan’ny mpampianatra azo raisina ka tafiditra ao ny Fram, ny mpampianatra eny amin’ny fampianarana 
ary ny mpandraharaha samihafa ho an’ny minisiteran’ny Fanabeazam-pirenena sy ny fampianarana 
Natao ampahibemaso ny fandraisana teny anivon’ny Cisco hangarahara tanteraka. 5 5000 amin’izao 
izao ny mpampianatra Fram ka hotsinjaraina ara-drariny isaky ny Cisco ny fandraisana ho mpiasam-panjakana. 

Nambarany fa hahazo CEG manara-penitra i Manakara ahitana efitra 24 ary misy toerana ahazon’ny 
mikirakira informatika. 



Votre adresse email ne sera pas rendue publique 















