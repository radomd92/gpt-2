LOZAM-PIFAMOIVOIZANA :: VEHIVAVY SY ANKIZY NOFAOHIN’NY TAKSIBOROSY MIADY AMIN’NY FAHAFATESANA • AORAHA

Voa mafy tsy mahatsiaro tena ny vehivavy iray 46 taona sy ankizivavy iray enina taona avy nodonin’ny 
taksiborosy mampitohy ny renivohitra amin’ny Mahajanga, omaly tokony tamin’ny 12 ora sy sasany 
tany amin’ny lalam-pirenena fahefatra (RN 4), Andranobevava, any Maevatanàna. 

« Nisy fiara taksiborosy iray nijanona tamin’ny sisin-dalana nanala olona teo amin’ilay toerana 
loza. Avy any Antananarivo nikasa ho any Mahajanga ny fiara taksiborosy iray marika « Mercedes 
» nandalo teo amin’io toerana io. Niala lavitra ny fiara nanala olona izy dia nanitsy nifaoka ireo 
nandeha teny amin’ny sisin-dalana. Naratra mafy ny olona telo, vehivavy iray sy ankizy roa”, hoy 
loharanom-baovao avy any an-toerana. 

Tapaka avokoa ny tongotr’ilay vehivavy lehibe miisa roa. Voa mafy tsy mbola mahatsiaro tena ihany 
ilay ankizivavy kely enina taona. Eo am-pikarohana fiara hitondrana azy mianaka ireo aty an-drenivohitra 
mpitandro filaminana nijery ity loza ity hatramin’ny omaly hariva. 









Enregistrer mon nom, mon e-mail et mon site web dans le navigateur pour mon prochain commentaire. 



