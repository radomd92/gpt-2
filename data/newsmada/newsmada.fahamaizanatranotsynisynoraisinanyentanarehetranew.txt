FAHAMAIZANA TRANO: TSY NISY NORAISINA NY ENTANA REHETRA | NEWSMADA

Par Taratra sur 28/09/2019 

Lavenona sisa tavela, ireo no vokatry ny fahamaizana trano iray teny Ambohijatovo ambony, omaly 
manodidina ny tamin’ny 10 ora. Fantatra nandritra ny fanadihadiana fa tsy nisy olona tao amin’ity 
misy rihana iray ity, nandritra ny fahamaizana ary tsy fantatra ny antony nahatonga ny fahamaizana. 
ny nambaran’ny mponina teny an-toerana dia tsy nisy nahita ny nanombohan’ny loza fa izy efa nisy 
niredarerda tao amin’ny efitrano ambony no nisy nahatsikaritra ka nampifandrimbona ny mponina 
tamin’ny famonoana ny afo mandra-piavin’ireo sampana mpamonjy voina etsy Tsaralalana. « Nananosarotra 
famonoana ny afo nandritra ny fahamaizana noho ilay trano ambony toerana sady anaty tanàna » hoy 
solon-tenan’ireo mpamonjy voina, omaly. 

Nohazavain’i Felana, mponina eny an-toerana fa lehihlahy iray no niezaka namoaka ny entana mavesatra 
tao amin’io trano io toy ny vata fampangatsiahana sy ny fanaka. Nandritra izany indrindra no nahenoin’ireo 
maso ny fipoahana mafy izay tsy fantatra hoe inona. Taorian’ ny fandihadiana no namantarana fa 
teny an-toerana ny mpitandro filaminana nialohan’ny nahatongavan’ireo sampana mpamonjy voina, 
10 ora mahery. 

Voina teny Andavamamba 

Trano iray misy rihana telo ihany koa no niharan’ny fahamaizana, omaly manodidina ny tamin’ny 
ora antoandro tetsy Andavamamba, akaikin’ny mpanao lambamena. Raha ny fanavazan’ny mponina 
amin’ny manodidina dia mety ho fahasimban’ny herinaratra (cours circuit) ny anton’ny fahamaizana 
ny entana rehetra tao amin’ity rihana fahatelo ity ho ravan’ny afo tanteraka. Nohamafisin’izy 
ihany koa fa tsy nisy olona tao amin’io trano io, nandritra ny voina ka ny manodidina no niezaka namoaka 
entana, izay tsy iza fa ny rahavavin’ny tompon-trano. Voafehy ara-potoana ny afo, hoy ny mpamonjy 
ary tsy nahatahorana ny fihitaran’izany. nohamafisin’izy ireo tamin’izany fa tamin’ny 2 ora 
25 minitra vao maty tanteraka ny afo tao amin’ity trano ity. 





Les commentaires sont fermées. 

