FIONDRANANA AN-TSOKOSOKO :: AFRIKANINA SIVY MIANAKA VOATAZON'NY ZANDARY • AORAHA

Noentin’ny zandary natao famotorana ny olona sivy, olon-dehibe dimy sy ankizy efatra samy teratany 
avy any Burundi, izay nampiahiahy tany Antanamitarana Dzamandzar Nosy Be, tamin’ny herinandro 
teo. Hatolotra ny Fampanoavana izy ireo, aorian’ny fanadihadiana rehetra. 

Fantatra, araka ny valin’ ny famotorana nataon’ny zandary, fa nikasa hiondrana an-tsokosoko 
Nosy Mayotte ireo andiana teratany vahiny ireo. 

Ora dimy mandeha sambo miala ao Nosy Be no ahatongavana any Mayotte. Nisy nampandre ny zandary ao 
Be fa misy olona mampiahiahy mipetraka amina trano falafa any Dzamandzar. Hitan’ny mpitandro 
tao ireo Afrikanina vitsivitsy. «Tsy ara-dalàna ny taratasin’ ireo olona ireo. Efa ho lany daty 
taratasy fahazoan-dalana mivahiny na Visa an’ ny roa tamin’izy ireo», hoy ny zandary any Nosy Be. 

Efa nisy teratany vahiny tratra nikasa hiondrana an-tsokosoko toy izao ihany koa tany Ambanja, 
vitsy lasa izay. Vehivavy roa, Roandezy, no tratra ary efa naiditra am-ponja vonjimaika. 









Enregistrer mon nom, mon e-mail et mon site web dans le navigateur pour mon prochain commentaire. 



