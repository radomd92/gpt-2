IVATO – TALATAMATY : SAKAOSY ROA NAHIAHIANA HO NISY BÔMBA NAMPISAHOTAKA NY MARO – MIDI MADAGASIKARA

Bômba etsy, bomba eroa … Nahitana izany ny faran’ny herinandro teo, teny amin’ny seranam-piaramanidina 
sy teny Talatamaty. Ny sabotsy tolakandro lasa teo, nisahotaka avokoa ireo mpandeha rehetra teny 
rehefa nijanona teo anoloana sakaosy iray ireo alika mpitsongo dia, mpanimbolo ireo zavatra ahiahiana. 
avokoa ireo tompon’andraikitra isanisany teny an-toerana, satria dia noheverina fa nisy bômba 
anatin’izany entana izany. Manginy fotsiny ny fiavian’ilay entana, izay tao anatin’ny sidin’ny 
Turkish Airlines. Raha ny fampitam-baovao azo, dia ana tantsambo iray izany ity entana ity. Voatery 
fepetra mahakasika ny resaka fampihorohoroana ireo tompon’andraikitra ary nibata ilay entana 
haingana sao hoe mipoaka. Tamin’ny fisavana ilay entana anefa no nahafantatra fa, hay entana tsotra 
tsy misy atahorana ilay entan’olona, ary dia naverina tamin’ny tompony ihany izany, rehefa nanaraka 
fenitra rehetra. Fa ny omalin’io, teny Talatamaty indray, samy nikoropaka namonjy ny ainy avokoa 
rehetra tao anatin’ity taxi-be iray, rehefa nisy olona iray toa ninia nametraka kitapo maintimainty 
amin’ny seza aorian’ity fiara. Samy nihevitra avokoa mantsy ny olona fa mety ho nisy bômba tao anatiny. 
ireo avy hatrany dia nitsambikina teny am-baravarankely, tao kosa ireo nibosesisika nivoaka 
fiara. Raha ny fanazavana azo, dia lehilahy iray no nitondra ilay sakaosy. Nisy niantso tampoka 
ity farany ary najanony teo ilay kitapo. Tao anaty fitohanana rahateo ny fiara. Somary hafahafa 
ny fihetsik’ity ranamana ity ka isan’ny nahamailo ny iray taxi-be. Rehefa nokitihan’ilay mpanampin’ny 
ity kitapo hadino, dia nisy zavatra naneno tao anatiny. Antony nampisahotaka ny rehetra. Tonga 
an-toerana avy hatrany ny tompon’andraikitry ny filaminana teo anatrehan’izany. Ny fanazavana 
tamin’ireto farany no nahalalana ,fa tsy bômba araka ny niheveran’ny maro no tao anatin’ity kitapo 
fa zavatra hafa. Izany rehetra izany dia takaitra taorian’ilay zava-nitranga tetsy Mahamasina, 
26 jona lasa teo. Maro ireo tsy milamin-tsaina intsony ny amin’ity resaka bômba ity. Dia ho tonga 
tanjona niriany tokoa ve araka izany izay tao ambadik’iny resaka iny, hampisavorovoro ny saim-bahoaka 
resaka fampihorohoroana, toy ireo mitranga any ampitan-dranomasina any ? 




















