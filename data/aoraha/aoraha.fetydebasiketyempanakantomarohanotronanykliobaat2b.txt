«FETY DE BASIKETY E!» :: MPANAKANTO MARO HANOTRONA NY KLIOBA AT2B • AORAHA

Amin’ny maha fety sy basikety ny “Fety de basikety e!”, karakarain’ny klioba Andraisoro Tia Basket-ball 
dia hisy ireo mpanakanto hanafana ny hetsika mandritra ny famaranana lehibe, hotanterahina amin’ny 
herinandro ho avy izao, eny amin’ny kianjan’Andraisoro. 

Isan’ireo ho avy eny an-toerana i Stéphanie, Mr Sayda, Agrad&Skaiz sy ireo maro hafa. “Hifangaro 
ny fety sy ny basket, izay hoentina mankalaza ny faha-10 taona nijoroan’ny klioba AT2B”, hoy i Pascal 
tompon’ andraikitra eo anivon’ity klioba ity ary isan’ireo namorona ny “Fety de basikety e!”. 

Tao anatin’ny faran’ny herinandro valo ambin’ny folo no nanatanterahana ny dingan’ny fifanintsanana 
manasa-dalana ho an’ity fifaninanana ity. Nahatratra 1 302 ny isan’ireo mpilalao basket-ball 
ho ao anatin’ny sokajy enina (U12 zazalahy, U18 zazalahy, Vétéran vehivavy, Vétéran lehilahy, 
vehivavy, Senior lehilahy). Misy ihany koa ny amboara iray atolotry ny AT2B amin’izany fahafolo 
izany. 









Enregistrer mon nom, mon e-mail et mon site web dans le navigateur pour mon prochain commentaire. 



