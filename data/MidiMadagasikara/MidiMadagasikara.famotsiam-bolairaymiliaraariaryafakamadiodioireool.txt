FAMOTSIAM-BOLA IRAY MILIARA ARIARY : AFAKA MADIODIO IREO OLONA FITO VOAROHIROHY – MIDI MADAGASIKARA

Niakatra fitsàrana (Chaine pénale anti-corruption) omaly hariva be, ilay raharaha famotsiam-bola 
miliara ariary. Naharitra ora maromaro ihany ny fotoam-pitsarana raha ny fantatra, satria dia 
amin’ny 2 ora maraina tany ho any vao vita. Fantatra tamin’izany ary fa nahazo fahafahana madiodio 
olona fito voarohirohy tamin’ity raharaha ity, ary anisan’izany ireo teratany Sri-lankais roalahy, 
fa atidoha nikotrika azy iny. Araka ny vaovao voaray ihany dia toa hoe mbola hanohy ny fanadihadiana 
Fitsarana ary mbola hisy ny fotoam-pitsarana hafa. Mampametram-panontaniana ihany ny tranga 
izany ? Sanatria tsy hoe hanao tsinontsinona ny valim-pitsarana akory, fa midika zavatra betsaka 
fanafahana madiodio ireto olona voarohirohy ireto. Nisy inona tao ambadika ? Dia ho naverina tamin’ny 
indray ve izany ireo volabe nogiazana ? Vola be, izay raha ny voalazan’ireo mpanao famotorana dia 
nanaraka ny lalàna velona ny fomba nahazoana azy. Lasa ihany ny sain’ny mpanara-baovao manoloana 
tranga izao, herim-po very maina fotsiny izany ny asan’ireo zandary nanao famotorana tamin’iny 
iny. Tsy iny raharaha iny ihany akory mantsy no isan’ny goavana natsikafon’ny avy ao amin’ny zandarimariam-pirenena 
anatin’ny iray volana izay. Raha tsy hiteny afa-tsy ny fiezahana ny hamongotra ny raharaha famotsiana 
halatra any Atsimo, izay efa tambajotra matanjaka. Etsy andanin’izay ihany koa ny fandravana 
tambanjotra mpanao sekin’ny solika sandoka ary iny raharaha famotsiam-bola amina miliara iny. 
raharaha lehibe farany teo, ilay volamena amam-polony kilao sarona tetsy Ivato. Harem-pirenenana, 
efa hita sy fantatry ny rehetra, fa saika haondrana an-tsokosoko tany ivelany. Ny vaovao farany 
aloha hatreto dia toa hoe, ao anatin’ny famotorana tanteraka ry zareo amin’ny zandarimariam-pirenena 
fotoana izao. Dia ho sanatrian’ny vava ihany koa ve, ka ho very an-javony ny tohiny ? Ny hirarian’ny 
fotsiny ary isan’ny handrandrain’ireo mpanara-baovao rehetra ny handraisana fepetra henjana 
an’ireny mpambotry ny Malagasy ireny. 



