AMBOHIMANARINA : MPAMAKY TRANO NIFANENJAHANA – MIDI MADAGASIKARA

Ny alin’ny alakamisy lasa teo dia andian-jiolahy saika hamaky trano no nifanehatra tamin’ny pôlisy, 
tonga haingana teny an-toerana, teny Ambodihady Ambohimanarina. Raikitra ny fifanenjahana, 
tafaporitsaka nihazo elakelan-trano sy nafenin’ny haizina ireto olon-dratsy. Araka ny fanazavana 
avy amin’ny mpitandro filaminana mifehy iny faritra iny dia raha vao nanomboka nihaodihaody teo 
tanàna ireto jiolahy no efa mailo ireo tompon-trano ka nampiantso avy hatrany ny pôlisy. Efa teo 
ny varavarana mihitsy izy ireo no tojo ireo mpitandro filaminana ka rifatra nitsoaka. Tsy nahatanteraka 
asa ratsiny, araka izany, izy ireo. Na izany aza tsy mipetra-potsiny ireto mpanenjika fa mbola 
ny fanadihadiana sy ny fikarohana ireto olon-dratsy ireto hatrany, raha ny fantatra. Eo amin’izay 
izay indrindra, raha voalaza hatramin’izay fa faritra mena iny Ambohimanarina iny dia efa manomboka 
izy hatreto, araka ny filazan’ny tompon’andraikitry pôlisy misahana iny faritra iny. Ity farany 
nilaza fa manao izay azony atao izy sy ireo mpitandro filaminana eo ambany fifehezany, hitandroana 
filaminan’ny tanàna izay. Na izany aza anefa, zavatra isan’ny mahatalanjona ireo mpanara-baovao 
fisian’ireo olona voasambotra hitam-poko sy ambara fa tratra ambodiomby manao asa ratsy izao, 
miriaria indray eny amin’ny fiaraha-monina sy miverina ihany koa manao ny ataony, fotoana fohy 
taorian’ny fisamborana azy. Hany ka na misy aza ny ezaka sy ny hetsika atao hamongorona izay firongatry 
jiolahy izay dia toa zava-poana ihany. Ny eo ihany tsinona no miverina, voasambotra androany, 
rahampitso. Mipetraka ny fanontaniana : aiza sa iza ary no lesoka ? 



