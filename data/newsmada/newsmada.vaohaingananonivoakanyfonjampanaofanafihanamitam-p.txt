VAO HAINGANA NO NIVOAKA NY FONJA…  : MPANAO FANAFIHANA MITAM-PIADIANA 14 LAHY VOASAMBOTRY NY ZANDARY | NEWSMADA

Par Taratra sur 18/03/2016 

Olona marobe indray voasambotry ny zandary, voalaza fa jiolahy raindahiny eto an-drenivohitra 
ny manodidina. Olona efa nigadra avokoa ireo, ary vao haingana no nivoaka ny fonja. 

Voasambotry ny zandary avy eny Ambohimangakely ny jiolahy raindahiny mpanao fanafihana mitam-piadiana 
faritra maro eto an-dRenivohitra sy ny manodidina. Ny 12 marsa lasa teo, nahazo vaovao tamin’olona 
sitrapo ny zandary fa misy lehibena andian-jiolahy raindahiny efa nokarohina hatry ny ela antsoina 
anaram-bositra hoe Bota, misotro toaka ary miaraka amin’ny volabe ao amin’ny “bar” iray eny Ambohimahitsy. 

Nidina teny an-toerana avy hatrany ny zandary ary nanao ny fisamborana. Niaiky izy ireo, nandritra 
famotorana ary nanoro ireo namany, fa izy ireo no nanao ireo fanafihana mitam-piadiana teny amin’ny 
Ambohimangakely sy ny manodidina. Nanafika tany Tsarahonenana, Ampasampito, Ambohimirary, 
Ankadindramamy, Soamanandrariny hatrany Ambohipo nanomboka ny volana novambra 2015. 

Valo lahy ny isan’ireo jiolahy voasambotry ny zandary teny Ambohimahitsy ary voalaza fa vao avy 
ny fonja ny ankamaroan’izy ireo. Ankoatra ireo fanafihana tranon’olona sy toeram-pivarotana, 
izay olona tratra alina ihany koa ireto olon-dratsy ireto. Nahatrarana basy poleta iray vita avy 
Italia miaraka amin’ny bala telo tany amin’izy ireo, ary mbola misy koa ireo namany hafa mbola karohina. 

Tsy nijanona teo fa nosamborina ihany koa ireo mpandray entana halatra miisa enina izay vehivavy 
iray. Tratra tany amin’ireo ny entana toy ny baffles, vilany, subwoofer, tv ecran plat, lecteur, 
sns… Naseho ny mpanao gazety, omaly, ireo ary natolotra ny fampanoavana omaly ihany. Mety hihena 
ny asan-jiolahy amin’ireo faritra voatanisa etsy ambony. Ny tena raindahiny mihitsy ireto tratra. 
anefa, ny eo tratra; ny hafa mipongatra indray. 



Les commentaires sont fermées. 

