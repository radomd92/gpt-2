FAHAPOIZINANA ARA-TSAKAFO :: ANKIZY IRAY MATY, MARO HAFA NAIDITRA HOPITALY TANY AMBATO BOENY • AORAHA

Fanapoizinana tsy fantatra antony. Ankizy iray no voalaza fa namoy ny ainy noho ny fahapoizinana 
tao amin’ny sekoly ambaratonga faharoa na Ceg Ambato Boeny, ny faran’ny herinandro lasa teo. Mpianatra 
ny dimy ambin’ny folo ihany koa no voalaza fa tsy maintsy naiditra hopitaly vokatry ny aretin-kibo 
azy ireo taorian’ny fihinanana io sakafo io ihany, ny sabotsy. 

« Nanatanteraka fety fifampiarahabana nahatratra ny taona vaovao ireto mpianatra ireto, ny zoma 
teo. Nanao sakafo toy ny paty izy ireo, ka tsy fantatra na ny atody nampiasain’izy ireo nanaovana 
no nitarika ny aretina nahazo azy ireo na zavatra hafa », hoy ny fanazavan’ny mpitandro filaminana 
avy ao amin’ny borigadin’ny zandarimaria ao Ambato Boeny, omaly. 

Araka ny fantatra, efa tara loatra ny fahatongavan’ ilay ankizy iray tao amin’ny toeram-pitsaboana, 
nitarika ny fahafatesany. Voalaza ihany koa fa mbola nitondra ambin-tsakafo nody ny mpianatra 
tany an-toerana ka nampihombo ny aretina. Efa nahazo ny fitsaboana sahaza azy avy kosa ireo mpianatra 
noentina teny amin’ny tobim-pitsaboana. 

Noho ny tsy fahafantarana marina ny sakafo nitondra ny aretina dia nanamafy ny amin’ny tokony hitandreman’ 
tsirairay amin’ny fahadiovan’ny sakafo hanina ny tompon’andraikitry ny faha- salamana any an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



