TOLIARA II –MILENAKE :  ZAZA 240 MATIN’NY ARETINA « BAKABAKA » TAZOMOKA MAHERY – MIDI MADAGASIKARA

Misy ny aretina hafahafa toa tazomoka mahery, antsoin’ny mponina amin’iny tapany avaratr’i Toliara 
hoe : « Bakabaka » mandripaka olona tao anatiny andro maromaro. Raha kely indrindra, hoy ny vaovao 
dia ankizy 11 latsaky ny valo taona isanandro no maty. Tafakatra 240 ny zaza namoy ny ainy any amin’ny 
Milenake, distrikan’i Toliara II. Fokontany telo ao amin’ity kaominina ambanivohitra ity no 
lasibatr’ity aretina ity, raha ny fanazavan’ny lefitry ny ben’ny tanàna. Anisan’izany ny ao amin’ny 
Antranolahatra : 40 no maty. 3 000 isam-bolana marary. Na dia eo aza ny firongatry ny aretina mandripaka dia tsy mamonjy tobim-pahasalamana 
ankamaroan’ny mponina noho ny tahotra an’ireo dahalo mamono eny an-dalana. Noho izany, betsaka 
ray aman-dreny manan-janaka marary manatona ombiasy, ary asian’ity mpimasy fehin-tanana mainty 
marary ho fiarovana, satria miely ny tsaho fa « angatra » na « lolo » no mitondra sy manaparitaka ny 
« Reraka tsy sitrana avy any amin’ireo dadarabe ny marary vao mamonjy hopitaly. Tara ny fitsaboana 
mitombo isa ireo maty », hoy ny fanazavan’ireo mpiasan’ny fahasalamana miasa any an-toerana. 
ny fanazavana azo hatrany dia olona maherin’ny telo arivo isam-bolana no mamonjy hopitaly ao Ankililoaka, 
fa tratran’ny tazomoka mahery, nanomboka ny volana febroary lasa teo no mankaty. 



