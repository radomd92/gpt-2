ANDRANGY ANTSIRABE : TOKANTRANO NASESIN’NY JIOLAHY, RANGAHY IRAY VOATIFITRA – MIDI MADAGASIKARA

Nisehoana fanafihan-jiolahy tao Andrangy Antsirabe I ny faran’ny herinandro lasa teo ka raim-pianakaviana 
no voatifitra teo amin’ny feny. 

Jiolahy manodidina ny folo lahy, mirongo fitaovam-piadiana mahery vaika no nanao ny fanafihana, 
fa ny roa tamin’izy ireo no nitondra basy kalaky. Tokantrano telo no nasesin’ireo jiolahy notafihana 
tamin’ny 9 ora alina raha ny fanazavan’ny niharam-boina ka tokantrano iray no tena voa mafy tamin’izany. 
fa mpivarotra avokoa ireo tokantrano ireo fa nisy ny niato kely vokatry ny fanitarana izay atao. 
2 hetsy ariary no azon’ireo jiolahy tao amin’ny tokantrano iray raha toa ka 7 arivo ariary monja 
tao amin’ny tokatrano iray hafa . Naharitra ny fanafihana raha ny vaovao voaray hatrany, tokony 
10 ora alina tany ho any mantsy no niditra tao amin’ilay tokatrano ireo jiolahy, ity tokatrano ity 
tena nahita faisana. Rehefa tafiakatra tao amin’ny trano fatoriana ireo olon-dratsy, tsy nitsitsy 
avy hatrany dia nitifitra ny varavarana ka nandaka izany avy eo. Voatosika no sady voavelin’ny 
ilay ramatoa tao an-trano,avy hatrany dia nipoaka fanindroany ny basy ka niantefa teny amin’ny 
raim-pianakaviana. Nitaky vola ireo jiolahy saingy tsy nisy afa-tsy voa 7 000 ariary tao an-trano 
iny no nomena ireo jiolahy, tsy nanaiky anefa ireto farany ka nandrahona ny hamono, nipoaka indray 
basy ka teny amin’ny fandriana nisy zaza kely iray no niantefa, soa aloha fa tsy voakitika ilay zaza 
nandalo teo anilany ny bala izay nandoaka ny lamba sy ilay fandriana nisy azy. Nifamaly vokatr’izany 
jiolahy avy eo fa nisy tsy nankasitraka ny hitifirana ilay tokantrano. Nisy tamin’ireo olon-dratsy 
aza no nanampy ilay ramatoa namehy ny ra tsy handeha tamin’ilay rangahy, ary nibaiko ny itondrana 
eny amin’ny hopitaly haingana. Heverin’ny fianakaviana noho izany fa olona mahafantatra tsara 
ireo jiolahy nanafika. 



