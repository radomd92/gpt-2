ANTOHOMADINIKA  : TRATRA IREO ANDIAN-JIOLAHY MPANENDAKA | NEWSMADA

Par Taratra sur 11/06/2018 

Saron’ny polisy avy ao amin’ny kaomisarian’Isotry tao anaty vela-pandrika ireo andian-jiolahy 
dimy mpanendaka sy mpangarom-paosy eny amin’ny faritra Antohomadinika sy ny manodidina iny. 
araka ny fanazavan’ny polisy fa marobe ireo fitarainana voarain’izy ireo eo anivon’ny kaomisarian’ny 
fahefatra momba ny resaka harom-paosy sy fanendahana eny an-toerana indrindra eny amin’ny fiantsonan’ny 
eny Antohomadinika. Manoloana izany, nanao fanadihadiana ny polisy ka fantatra fa manodidina 
amin’ny 4 ora hatramin’ny 6 ora maraina no tena ora fanaovan’ireo olon-dratsy ny asa ratsiny. Nidina 
fisafoana tampoka teny an-toerana ny polisy ka indreo fa tratra teo tokoa ry zalahy. Ireo mpandeha 
vao maraina mampidina ny entany eny amin’ny fiantsonan’ny taksiborosy Antohomadinika no tena 
ireo. Nandritra ny fanadihadiana nataon’ny polisy, fantatra fa efa nigadra noho ny asa fanendahana 
izao ihany ny jiolahy roa amin’izy ireo, saingy izao nanohy ny asa ratsiny izao indray nony nivoaka 
fonja. 



Les commentaires sont fermées. 

