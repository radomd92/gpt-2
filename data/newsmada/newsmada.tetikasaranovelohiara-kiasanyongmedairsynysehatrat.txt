TETIKASA RANO VELO: HIARA-KIASA NY ONG MEDAIR SY NY SEHATRA TSY MIANKINA | NEWSMADA

Par Taratra sur 02/02/2019 

Vonona hanohana ny fikambanan’ireo orinasa misy eto amintsika mitsinjo manokana ny lafiny sosialy 
amin’ny fampahazoana rano fisotro madio any amin’ny faritra atsimo ny Medair. Voafaritra ny tetikasa 
hoe Rano velo ka hizarana rano ho an’ny mponina ao amin’ny distrikan’i Beloha. Sady hamatsy rano 
ireo no hiady amin’ny aretina vokatry fampiasana rano maloto. Nanomboka ny taona 2002 no nisehatra 
maha olona teto Madagasikara ny Medair ary amin’izao fotoana izao, manome lanja ny fametrahana 
hahazoana rano madio ity mpisehatra ity. Tsy mianona amin’ny fametrahana fotodrafitasa fotsiny 
mampianatra amin’ny fomba hitahirizana rano, fitaterana ny rano sy ny fanadiovana ny rano ho azo 
izy ireo any amin’ny kaominina Marolina efa niasany. Hanohana ara-bola ny tetikasa Rano velo ny 
hanitarana ny asa ka hampitombo ny isan’ny olona hisitraka rano madio. Nosantarina ny volana septambra 
ny tetikasa Rano velo ary vatsian’ny USAID. Ankehitriny, hitondra ny anjara birikiny ny PSHP. 

Anisan’ny faritra sahirana amin’ny tsy fahampian-drano sy ny haintany any atsimo, indrindra 
trotraka ny fiakaran’ny maripana amin’ny ranomasina ka manamaina ny rivotra iainana. Voakasika 
ny distrikan’i Beloha sy Ampanihy. Voalaza fa 14 tapitrisa ny isan’ny olona niharan’ny tsy fiahiana 
sy ny tsy fanjarian-tsakafo. 



Les commentaires sont fermées. 

