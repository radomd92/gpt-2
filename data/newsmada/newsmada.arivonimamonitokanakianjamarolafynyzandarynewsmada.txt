ARIVONIMAMO : NITOKANA KIANJA MAROLAFY NY ZANDARY | NEWSMADA

Par Taratra sur 27/03/2017 

Notontosaina tao amin’ny ivon-toerana fitaizana zaza kambotin’ny zandarimariam-pirenena 
Arivonimamo ny 25 marsa teo, ny fitokanana kianja marolafy fanaovana fanatanjahantena ho an’ireo 
taizana ao amin’ity toby ity. Ny fikambanana “Rotary club Tsimbaroa Antananarivo” no nanolotra 
kianja io tamin’ny alalan’ny Jeneraly Rasolofo Lumène, filoha mpitarika ny fikambanana. Tonga 
ity lanonana ity ireo manampahefana any an-toerana. Anisan’ny nanatrika izany ny minisitry ny 
anatiny. Nisolo tena ny Seg sy ny komandin’ny zandarimariam-pirenena ny Jeneraly lefitra faharoa 
amin’ny fibaikoana, nandray ireo tolotra. Nanambara ny filohan’ny Rotary Club Tsimbaroa, fa 
manokana ity ivon-toerana ity noho izy manamboninahitra jeneraly ao amin’ny zandarimaria sy 
izy efa niaina tamin’ny tifitra nataon’ny dahalo azy, ka mangoraka ny fo, hoy izy, mahita ireo ankizy 
tsy fidiny matin’ny dahalo. Nanambara kosa ny Jeneraly Lefitra faharoa ao amin’ny fibaikoana 
zandarimaria, fa zava-dehibe ho an’ireo ankizy izao ho fitaizana ara-batana sy ara-tsaina azy 
Nanao antso avo ihany koa anefa izy ho an’ireo mpanao asa soa mba hanampy hatrany ity ivon-toerana 
satria maty ho an’ny firenena ireo rain’izy ireo noho ny fitiavan-tanindrazana. 



Les commentaires sont fermées. 

