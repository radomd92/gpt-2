BETROKA  : MPANDRAHARAHA NOTAFIHIN’NY DAHALO, LASA NY LALIMOARA FENO VOLA | NEWSMADA

Par Taratra sur 24/01/2017 

Nirefodrefotra indray ny poa-basy tao an-tampon-tanànan’i Betroka, ny alin’ny alahady 22 janoary 
Dahalo 20 lahy nirongo fitaovam-piadiana mahery vaika nanafika mpandraharaha iray. Niditra 
tao an-tranon’ilay niharam-boina ireo dahalo nandritra ity fanafihana ity. Vokany, nobatain’ireo 
ny lalimoara misy ny vola sy ny antontan-taratasy rehetra momba ity mpandraharaha ity. Voalazan’ny 
avy any an-toerana fa naharitra teo amin’ny adiny iray teo ho eo ity fanafihana ity. Tsy nisy aina 
satria nitazana fotsiny izay nataon’ireo dahalo ilay mpandraharaha. Naratra kosa ny zanany vavy 
ny ambana basy nahazo azy. Fantatra izao fa miverina indray ny fanafihana mitam-piadiana ao Betroka. 
tsy lavo loha ny mponina amin’ny afitsoky ny dahalo. 

Fotoana fohy taorian’izay koa, dahalo dimy lahy nanafika tao Sahalimiky Ianabinda. Nanara-dia 
hatrany ny fokonolona sy zandary taorian’izay. Navotsotr’ireo dahalo ny omby rehetra. Lasa nandositra 
ry zalahy. Ny borigadin’ny zandary ao Betroka no manao ny famotorana ireto raharaha ireto. 



Les commentaires sont fermées. 

