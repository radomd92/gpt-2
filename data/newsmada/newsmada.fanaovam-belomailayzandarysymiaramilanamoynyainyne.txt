FANAOVAM-BELOMA ILAY ZANDARY SY MIARAMILA NAMOY NY AINY | NEWSMADA

Par Taratra sur 12/04/2017 

Notanterahina teny amin’ny Toby Richard Ratsimandrava sy ny Toby 1/RM1 Analakely ny fanaovam-beloma 
ara-pomba miaramila ny GP2C Rajaonarivelo Anjarasoa sy ny Sergent Randrianjafy Samuël izay lavon’ny 
dahalo raha namely ny antson’ireo mponina ao “Ambatofotsy ferme”, Bemahatazana Tsiroanomandidy 
ny fahaverezan’ny ombin’izy ireo ny 9 hifoha 10 avrily 2017 misasakalina. 

Nasondrotra ho zandary prinsipaly kilasy faharoa (GP2C) Rajaonarivelo Anjarasoa raha Sergent 
Randrianjafy Samuël. Samy notolorana mari-boninahitra “Chevalier de l’ordre national” ihany 
izy ireo. 

Nifampizara ireo manam-pahefana nanotrona ny nanatanteraka izao lanonana fanomezam-boninahitra 
ka ny minisitry ny Fiarovam-pirenena, ny Jly Rasolofonirina Beni Xavier no nitarika ny fanaovam-beloma 
ara-pomba miaramila teny amin’ny 1/RM1 Analakely. Ny Sekreteram-panjakana miadidy ny zandarimariam-pirenena 
Jly Paza Didier Gérard kosa ny teny amin’ny Toby Ratsimandrava. Notanisain’ireo tompon’andraiki-panjakana 
ireto fa very olomanga ny Foloalindahy indrindra ny firenena satria tsy vitan’ny tia tanindrazana 
ireo fa mbola mamy hoditra teo anivon’ny fiarahamonina sy modely ho an’ny Tafika sy ny zandarimariam-pirenena. 



Les commentaires sont fermées. 

