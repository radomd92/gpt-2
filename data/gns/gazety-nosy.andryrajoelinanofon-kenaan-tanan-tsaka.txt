ANDRY RAJOELINA : NOFON-KENA AN-TANAN-TSAKA

Accueil > Gazetin'ny nosy > Andry Rajoelina : Nofon-kena an-tanan-tsaka 

Publié le 07 mai 2019 



Ny nofon-kena rehefa azon’ny saka dia manahirana ny hahafahana manala azy eny. Matetika no tsy 
mihitsy fa dia lanin’ny saka tsy misy ambiny. 

Tsy misy valaka amin’izany ny kisary mifaritra an-tsaina raha mahita ny fihetsiketsehan’ny filoha 
hatramin’ny famelabelarany ny vinam-pampandrosoana “IEM” talohan’ireny fampielezan-kevitra 
fifidianana tamin’ny taon-dasa ireny ka hatramin’izao isika. 

Tsaroana tsara mihitsy ny fanipihany teo anoloan’ny olona maro nanatrika ny fanazavana nataony, 
ny hoe “ny harem-pirenentsika no hianteherana sy hahavitantsika manarina ny firenena sy manatanteraka 
vinam-pampandrosoana “IEM” fa raha hiantehitra hatrany amin’ny Banky Mondialy eto isika, dia 
mandrakizay”. 

Dia nitranga ireny fanazavana nentiny tamin’ny alahady teo ireny, dia ilay hoe “Zato andron’ny 
Goavana ny resaka nationy momba ny solika sy ny Jirama. Raha akapoka dia ekeny intsony ny hangejan’ireo 
ireo ny firenena amin’ny solika sy ny tsikombakomba maloto miaraka amin’ny lainga isan-karazany 
ny Jirama sy ny famokarana herin’aratra. 

Hentitra ny filohampirenena nilaza fa “tsy maintsy midina na mihena ny vidin’ny solika”. Mazava 
azy fa mbola maro ny herin’aratra vokatra avy amin’ny milina ahodin’ny solika ka raha mihena ny 
dia mihena koa izany ny mason-karena amin’ny famokarana herin’aratra ka hihena manaraka an’izany 
saran’ny herin’aratra eto. 

Ny tsy tokony hadinoina dia ireo orin’asam-barotra misahana ny fanafarana sy fandraharahana 
solika eto, izay an’ny vahiny avokoa dia manana fifandraisan-tendro any ivelany any amin’ireo 
matanjaka eo amin’ny tsena iraisam-pirenena, izay azo ambara fa mpiara-miombona antoka amin’ireo 
eo anivon’ny fianavaimabe iraisampirenena, ka isan’izany ny Banky Mondialy sy ny Fmi. 

Dia gaga indray ny mpanara-maso fa ny ampitson’ny namatrapatraran’i Andry Rajoelina ny momba 
orin’asam-barotra misahana soklika eto ireo no tonga teto ny filohan’ny Banky Mondialy ka naneho 
manolana (???) an’i Madagasikara dia nilaza fa hanome vola hatramin’ny 390 tapitrisa dôlara ho 
Madagasikara. Teo dia hita fa fanina sahady i Andry Rajoelina satria tsy nahatanty ny mena niraviravy. Satria 
hoy ny mpanara-maso, tsy hita voaka ireo mpampiasa vola nampanantena hanatanteraka ny “IEM”? 

Ny marina dia firenena efa toy ny nofon-kena an-tanan-tsaka teo amin’ny Banky Mondialy i Madagasikara 
raha mbola mpitondra fanjakana tsy mahatohitra ny fakam-panahin’ny vahiny toa ny filoha Rajoelina, 
tsy hahatana ny teny nataony mihitsy hoe “raha hiantehitra amin’ny Banky Mondialy eto isika dia 
mandrakizay”. 

Toraka izany koa ny fihazakazahan’ny Vondrona Eraopeana nanao dinik’asa teny aùmin’ny lapam-panjakana 
alakamisy teo, ka nahamenatra fa ny filohampuirenena ANdry RAJoelina mihitsy no nitarika ny mpitondra 
Malagasy niatrika azy ireo. ANgaha tsy vitan’ny minisitra izany no midina ambany dia ambany manetry 
voninahi-pirenena toa izany ny filooha RAjoelina, hoy ny mpanara-maso? 

REhefa muiresaka VOndrona ERaopeana moa isika dia I FRantsa no mbya ao an-tsaina voalohany satria 
MAdagasikara dia zanatany franatsay, ka mbola miseho mibaribary hatrany izany fa “,ofon-kena 
FRAntsay ny filoha RAjoelina”. 

TSy ireo ihany fa rehefa nohadihadiana ny fanazavana rehetra natraon’ny filoha RAjoelina hataramin’ny 
azy filohampirenena, telo volana izao, dia saika ny dian’ireo mpitondra rehetra teo aloha hatrany 
arahiny sy ivavahany. Lala-masaka efa nampidi-kizo nyb firenena satria niteraka fahantrana 
an’ny vahoaka anefa izany, ka sanatriavin’ny vava ve, ireo tetik’asa niofaritana ao anatin’ny 
“IEM” sy naaovana velirano tamin’ny vahoaka dia tafiditra ao anatin’ireo tetik’asa hovatsian’ireo 
mpampisambo-bola nahazatra hatrizay? IZany hoe tsy hisy fanantenaaan ho an’ny vahoaka fa ho an’olona 
manan-katao sy ny vahiny ihany? 

RAha te hanarina sy hanaisotra an’izao firenena izao ao anatin’ny fahantrana isika dia tsy maintsy 
amin’ny maha-nofon-kerna an-tanan-tsaka antsika eo anoloan’ireo hery vahiny efa namppahantrana 
aloha. KA ny filoha RAjoelina ve anefa hahavita an’izany sa “mampiesona” indray koa? 





