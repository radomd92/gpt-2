MAORISY  : VEHIVAVY MALAGASY NAHATRARANA HÉROÏNE 260 GRAMA | NEWSMADA

Par Taratra sur 26/03/2018 

Tratran’ny sampandraharahan’ny fadin-tseranana atsy Maorisy, ny 4 marsa teo, ny vehivavy Malagasy 
37 taona, nitondra rongony heroine milanja 260 grama. Voalaza fa tombanana any amin’ny 41, 6 tapitrisa 
ny tetimbidin’ireo rongony ireo, tratra tao anatin’ny sosona anatin’ny poketrany. Nandritra 
fanadihadian’ny tompon’andraikitra maorisiana azy, nambarany fa fantany tokoa fa nitondra 
tsy ara-dalàna izy, saingy noheveriny fa vovo-bolamena ny nentiny tao anaty poketrany. 

Nantsoin’ny tompon’andraikitry ny raharaha ladoany ao amin’ny masoivohon’i Madagasikara any 
indray izy ny 13 marsa teo, teo imason’ny tompon’andraikitry ny Vondrona miady amin’ny zava-mahadomelina 
(ADSU). Nilaza ilay vehivavy fa fanomezana noho ny tsingerintaona nahaterahany ny nahazoany 
ho any Maorisy, nomen’ny namana teratany srilankey iray monina any Japon. Mipetraka any Toamasina 
ary sambany ny tany amin’ity Nosy ity, ka nanoro hevitra azy ny ho any ny namany vehivavy akaiky, 
mpandeha matetika any Maorisy ary nanolo-tena hikarakara ny antontan-taratasiny. Vokatry ny 
teo aminy sy ity farany, nekeny ny nindraman’ilay namany ny poketrany miloko mainty, lazainy fa 
manokana amina fety iray. 

Nisy tranga toy ity, ny febroary teo 

Niainga tany Toamasina izy ary nihaona tamin’ilay vehivavy namany teto Antananarivo, mialoha 
handehanany ho any Maorisy. Tonga teny Ivato izy roa 10 minitra mialoha ny fikatonan’ny fandraisana 
lisitra ny mpandeha, ary naverin’ilay namany ilay poketra. Nolazain’ity farany taminy fa misy 
azy, fa vovo-bolamena ny ao anatin’ilay poketra ary nampahafantariny ny olona homena azy rehefa 
any Maorisy. 

Tsiahivina fa nisy tranga toy izao koa tratran’ny ladoany maorisiana ny volana febroary teo. Midika 
fa misy tambajotra mihitsy manao ity trafika rongony ity. Efa tratran’ny tompon’andraikitra 
an-toerana koa ilay saika handray ny entana nentin’ilay vehivavy malagasy. Mitohy ny fanadihadiana. 



Les commentaires sont fermées. 

