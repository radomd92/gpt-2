IAVOLOHA : TOAKA GASY 215 LITATRA SARONA, OLONA SIVY VOASAMBOTRA – MIDI MADAGASIKARA

Toaka voarara aman-jatony litatra, voatsinjara tao anatina jerikanina sy tavoahangy plastika 
indray no saron’ny pôlisy avy etsy amin’ny kaomisaria Tanjombato, omaly maraina teny Iavoloha. 
ny fampitam-baovao azo dia teo am-pisavana fiara zotra rezionaly mampitohy an’Ambatofahavalo 
Ampefiloha no nahatratrarana ity trafika ity. Natao teny ambony fitoeran’entana toy ireny solika 
ny sasany tamin’ireo toaka ary ny hafa kosa nafenina tany ambany seza. Efa mailo tanteraka anefa 
pôlisy ka nosavaina tsirairay ny zavatra tao anatin’ireo jerikanina ireo. Olona sivy no voasambotra 
voarohirohy tamin’ity resaka fitondrana toaka gasy ity. Ny roa tamin’izany dia vehivavy, araka 
fampitam-baovao azo hatrany. Any amin’izany toerana antsoina hoe Beparasy izany no nangalan’izy 
ireto toaka ireto ary saika hamidy eto an-drenivohitra amin’ny vidiny 1200 ar ny iray litatra. 
misy mpandray azy ireo, araka ny fantatra amin’ireo toerana maro eto an-drenivohitra, toy ny eny 
Antohomadinika, Andranomanalina ary tonga hatrany Ivato. Tsy vao izao moa izy ireto olona ireto 
ity trafikana toaka gasy ity fa efa mpanao izao. « Efa matetika izy ireo no mitondra entana miakatra 
andrenivohitra», hoy ny vaovao. Nogiazana avy hatrany moa ny toaka ary nentina natao andry maso 
amin’ny fanadihadiana ireto olona ireto. Fito amin’ireo no tena tompon’entana fa ny roa mpamily 
mpanampin’ny mpamily amin’’ilay taxi-brousse. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

