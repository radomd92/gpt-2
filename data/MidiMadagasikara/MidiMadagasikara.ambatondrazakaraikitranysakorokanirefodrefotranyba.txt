AMBATONDRAZAKA : RAIKITRA NY SAKOROKA NIREFODREFOTRA NY BASY ,OLONA IRAY NO NARATRA – MIDI MADAGASIKARA

Gidragidra teo amin’ny toerana fisotroana iray teo amin’ny tsenan’Ambatondrazaka no nitatra 
lasa ady saritaka tsy hay notohaina ny faha-12 janoary teo. Tovolahy anisan’ny mpikirakira vato 
any amin’ny faritr’i Toliara iny no nifamaly sy niady tao amin’ity Bar iray ity ,niantso namana 
ankilany ka dia toy ireny tany amin’ny horonan-tsary ireny no niseho, na dia vao tamin’ny 5 ora hariva 
ny andro, ny faha-12 janoary 2016 teo. Raikitra ny toraka tavoahangy sy seza, nisahotaka ny manodidina 
tapaka tanteraka ny lalana mihazo ny garaben’Ambatondrazaka iny. Niantso mpitandro ny filaminana 
tompon’ilay toerana ka nalaky ny nahatongavan’ny zandary sy ny polisy. Rehefa nandray andraikitra 
mpitandro ny filaminana dia noezahin’ireo olona niady hosintomina ny basin’ny polisy, kinanjo 
izy ireo, ny olona rahateo nanomboka vory ka tsy maintsy nanao tifi-danitra ny polisy vao nisava 
nilamina ny rehetra .Hatreto dia olona iray no tsy maintsy nampidirina hopitaly, izay vehivavy, 
olona telo no nosamborin’ny polisy. Roa kosa no voatazona teny anivon’ny zandary . 

Nandray andraikitra avy hatrany ny mpitandro ny filaminana ka nanao ny fiambenana manodidina 
tanàna ny harivan’io andro io, ka basy poleta avolenta no sarona tamin’ny tovolahy 3 mirahalahy 
ny tamin’ny 1 ora maraina. Araka ny fanazavana dia milaza ho very omby izy telo mirahalahy ireto, 
mitondra basin’ny mpitandro ny filaminana tsy nahitana taratasy. Na dia manao ezaka goavana aza 
polisy sy ny zandary eto an-toerana dia ho zava-poana ny ezaka raha tsy misy ny fiaraha-miasa amin’ny 
Tokony hofoanana ihany koa ny fitrandrahana tsy ara-dalàna ny vato sarobidy any Didy, satria manjakazaka 
ny hariva eo amin’ireo toeram-pisotroana ny vahiny isaky ny faritra, indrindra ny avy any atsimo 
avaratra. 




















