FANAHIANA NY VOKA-PIFIDIANANA :: MIHAMAFY NY TSINDRY MIANTEFA AMIN’NY CENI • AORAHA

Saro-toerana. Miha mafampana ny toe-draharaha taorian’ny nialan’ireo solontenan’ny kandidà 
Andry tao anatin’ ny Vaomieram-pirenena mahaleo tena misahana ny fifidianana (Ceni), ny talata 
teo. Andian’ olona vitsivitsy no nanao hetsika fitakiana ny fandravana an’ity rafitra mpanomana 
mpi- karakara ny fifidianana ity, tetsy Alarobia, omaly tolakandro. 

Mpanao pôlitika sy solontenana kandidà vitsivitsy no nitarika izany teny an-toerana. Efa nihatrana 
ny vavahadiben’ny Ceni anefa ireo mpitandro filaminana ka nirava vetivety ihany ny hetsika. Mitombo 
koa ny tsindry avy amin’ny kandida Rajoelina Andry. 

Tamin’ny 6 ora hariva kosa no nanao fanambaràna mitaky ny famoahana ny voka-pifidianana mifanitsy 
voamarina araka izay efa eo am-pelan-tanan’izy ireo, tetsy Ivandry, ireo olom-boafidy sy olom-boatendry 
ireo mpanao pôlitika manohana an-dRajoelina Andry. Ny loholona Lylison René mihitsy no namaky 
teny an-toerana ka nilaza fa « fanahy iniana asavoritaka ny voka-pifidianana tefy maika avoakan’ny 
ankehitriny ». 

Manoloana izao savorovoro ateraky ny famoahana voka-pifidianana vonjimaika izao dia nambaran-dRakotonarivo 
filoha lefitry ny Ceni, fa « tsy niala ary tsy miala amin’ny foto-kevi-dehibe hatramin’izay ny 
,dia ny fanatontosana fifidianana mangarahara andraisan’ny rehetra anjara ary azo antoka. » 



Novakiany bantsilana tetsy Alarobia, omaly, fa ny fitakian’ireo solontenan’ ny kandidà sasany 
antontan-taratasy firaketana voka-pifidianana ampiasain’ny Ceni mba hanamarinana ny voka-pifidianana 
niteraka ny fifandirana. « Efa mihoatra ny tokony ho azo ekena ny zavatra angatahan’izy ireo. Efa 
ihany ny fandeferana nataonay mba hahafahana miantoka ny fangaraharan’ny famoahana ny voka-pifidianana», 
Rakotonarivo Thierry. 

Notsiahivin-dRazafindraibe Ernest, Mpampaka-tenin’ny Ceni fa azon’ireo kandidà na ny solontenany 
ny fampitahana an’ireo antontan-taratasy firaketana ny voka-pifidianana eo am-pelantanan’ 
ireo sy ny an’ny Ceni. « Azo atao ny mametraka fitarainana sy mametraka fitoriana saingy ireo mpikambana 
anivon’ ny Fitsarana avo momba ny Lalàm-panorenana (HCC) no manapa-kevitra mikasika izany. Izahay 
manao ny tatitra rehetra fotsiny ihany », hoy izy. 

Namoaka fanambaràna mamariparitra ny andraikitra sy ny fahefana ananany eo amin’ny fitsarana 
raharaham-pifidianana ireo mpikambana eo anivon’ny HCC, omaly. Misongadina ao anatin’ izany 
sazy sy fepetra hihatra amin’ireo olona voaporofo fa nandika lalàna nandritra ny fifidianana. 
tamin’ny 8 novambra lasa no efa nandray an’ireo antontan-taratasy mirakitra ny voka-pifidianana 
ny mpitsara etsy Ambohidahy. 









Enregistrer mon nom, mon e-mail et mon site web dans le navigateur pour mon prochain commentaire. 



