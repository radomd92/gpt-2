AMBODIMITA : KAMIÔ NIFANDONA, OLONA TELO NARATRA MAFY – MIDI MADAGASIKARA

Nisehoana lozam-pifamoivoizana mahatsiravina indray, teny Ambodimita, omaly. Kamiô lehibe 
no nifandona nifanatrika. Vokany olona telo no naratra mafy, anisan’izany ny mpamilin’ilay fiarabe 
Nijininika indray ny rà teny amin’iny faritra Ambodimita iny, omaly folakandro tokony ho tamin’ny 
sy sasany tany ho any. Fiarabe roa, ny iray avy any Ivato hiakatra aty Antananarivo, ny iray kosa 
ho any amin’iny tapany avaratra iny no nifandona. Mafy dia mafy ihany ny fifandonana, raha ny filazan’ireo 
teny an-toerana. Potika tanteraka ny lohan’ilay « camion » somary kelikely iray. Voa mafy tamin’ity 
ity ny mpamilin’ity farany niaraka tamin’io olona roa tao anatiny. Tsy nisy naninona kosa, tetsy 
ireo tao amin’ilay kamiô be voadona. Voatery nopotehina ny varavarana ary nosokirina tao mihitsy 
ireo naratra, raha ny fitantaran’ireo olona teny an-toerana hatrany. Na izany aza anefa, tsy nisy 
aina nafoy. Hatreto dia mbola tsy fantatra mazava izay antony nahatonga ity loza ity. Raha ny nambaran’ireo 
izay tonga haingana teny an-toerana, dia somary nahenoana fofon-toaka ilay mpamily naratra ary 
mafy ihany. « Tamin’izany no nivoaka ny faritra tokony ho azy ka nifatratra tany amina kamiô be iray 
taminy » hoy hatrany ny fanazavana. Efa nentina teny amin’ny toeram-pitsaboana avokoa ireo naratra 
loza ity. Tsy maintsy hisy kosa ny fanadihadiana rehefa azo atao izany ireo nanao ny fahadisoana, 
ny loharanom-baovao azo hatrany. 




















