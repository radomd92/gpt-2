FANAOVANA SY FAMPIASANA HOSOKA : MIHA-MAHAZO VAHANA ETO TOAMASINA NY FANAOVANA AZY… – MIDI MADAGASIKARA

Raha mijery ireo filazana mikasika ny fotoam-pitsarana eo anivon’ny fitsarana Toamasina, dia 
maro an’isa amin’ny antontan-taratasin’ady tsaraina ankehitriny ny resaka “fanaovana sy fampiasana 
Nefa mazava mahazo rariny hatrany ireo olona mpanao izany (?) amin’ny fitsarana. 

Tranga iray izay isany nahagaga ny mahalala ny raharaha ity seho nitranga roa herinandro lasa izay, 
nisian’ny fifanolanana eo amin’ity ramatoa teratany Malagasy manambady koreana ity, sy teratany 
manambady Malagasy. Ny zava-nisy dia nisy ny fividianana tany sy trano teo amboniny tao Valpinson 
teratany frantsay ity tamin’ity ramatoa iray ity. Raha ny angom-baovao natao dia 150 tapitrisa 
no nifarahana tamin’izay, ka natao ny taratasy rehetra ara-barotra mikasika izany, ary niroso 
fanavaozana sy fanatsarana ilay fananany ity teratany frantsay. 

Taty aoriana anefa nisy taratasy nivoaka tampoka nilaza fa nofohanana indray ilay fifanarahana 
izay nampandalovina teo anivon’ny fokontany sy ny boriborin-tany ho fanamarinana azy. Tao anatin’izay 
tsy nahalala na inona na inona mikasika izany ilay teratany frantsay ary ny volany tsy naverina 
nandritra izany. Raha nisy ny fiakaran’ny raharaha teo anivon’ny mpitandro ny filaminana, dia 
teo ny fisian’ny “fanaovana sy fampiasana hosoka”, satria nangalarina ny sonian’ilay frantsay 
ny anarany tamin’izay. Nefa tao anatin’izay dia nahazo taratasy tamina vadintany koa izy mba hampitsahatra 
ny asa ataony tamin’ny fanavaozana ny tranony. 

Noho io resaka fanaovana sy fampiasana hosoka io, raha niakatra fitsarana ny raharaha dia nisy 
fampidirana am-ponja ilay ramatoa nivarotra ny trano, ny filoham-pokontany sy ny delegen’ny 
izay voalaza fa niray tsikombakomba taminy, am-ponja. Herinandro taty aoriana anefa raha nisy 
baiko nidina avy any “ambony” (?), dia nahazo fahafahana vonjy maika avokoa ireo voaroiroy. Izy 
indray ankehitriny no mandrahona ireo mpitandro ny filaminana nisahana ny raharaha. Ilay teratany 
kosa mbola miandry didim-pitsarana hahafahany manohy ny asa ataony… 



tena efa pourri ny Gasy , tsy avotra intsony 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

