RAIAMANDRENIN'NY FAMPIHAVANANA :: NODIMANDRY NY MPITANDRINA RAMINO PAUL • AORAHA

Nodimandry ny sabotsy 12 oktobra 2019 lasa teo amin’ny faha-77 taonany ny mpitandrina Ramino Paul. 
nandala mandra­kariva ny fihavanana malagasy izy. 

Mpikambana tao amin’ ny Filankevitry fampihavanana malagasy (Ffm) ary isan’ireo mpitarika ny 
Raiamandreny Mijoro, ka nitondra ny anjara birikiny teo amin’ny fanda­minana ny krizy politika tamin’ny 2009 


Nampisongadina an’ity Raiamandreny am-panahy ity ihany koa fikarohany vahaolana amin’ny fampihavanana 
mpifanan­drina ara-politika eto amintsika. Mpitandrina tao amin’ny fiangonana Fjkm Amparibe 
ary nanana toerana lehibe teo amin’ny fiainan’ny fiangonana. Mpikambana tao amin’ny fikambanana skotisma, Tily eto Madagasikara 
izy ary mivondrona ao amin’ny Tily Tranainy, talohakelin’izay fodiamandriny izao. 

Anio amin’ny 9 ora ma­raina no miala eny amin’ny trano fonenany eny Andoha­tanjona ny vata mangatsiakan-dRamino 
Eny amin’ny Fjkm Amparibe famonjena no hatao veloma farany ny nofo mangatsiakany mialoha ny hametrahana 
eny amin’ny fasan-drazany eny Mahalavolona, Andoharanofotsy. Namela manano tena iray sy kamboty 
mirahalahy ity Raiamandreny ity izao nodimandry izao. 











Enregistrer mon nom, mon e-mail et mon site web dans le navigateur pour mon prochain commentaire. 



