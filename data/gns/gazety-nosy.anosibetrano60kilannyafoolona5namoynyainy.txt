ANOSIBE : TRANO 60 KILAN’NY AFO, OLONA 5 NAMOY NY AINY

Trangam-piaraha-monina iray nisongadina tamin’iny andron’ny fifidianana iny ny hain-trano 
niseho teny Anosibe. Trano manodidina ny 60 tafo no may kila forehitra ka olona 5 no fantatra fa namoy 
ainy tao anatin’izay fahamaizana izay. Olona maherin’ny 150 kosa no tra-boina tsy manan-kialofana 
ka miantso vonjy amin’ireo manam-pahefana. Raha ny fanazavana azo teny an-toerana dia afon-dabozia 
anatina trano hazo iray no nahatonga ity loza ity. Trano hazo daholo rahateo no manodidina azy ka 
nandray afo. Nidina nijery ifotony ny zava-misy teny an-toerana ny ministry ny Atitany sy ny Fitsinjaram-pahefana, 
niaraka tamin’ireo tompon’andraikitra eo anivon’ny BNGRC. Ireto farany izay nanolotra vary 
taonina, trano lay am-polony maro, lamba firakotra ary kojakoja ilaina amin’ny fiainana andavan’andro 
an’ireo tra-boina maherin’ny 150. 

