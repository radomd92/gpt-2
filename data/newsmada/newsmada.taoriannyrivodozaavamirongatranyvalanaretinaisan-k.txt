TAORIAN’NY RIVODOZA AVA : MIRONGATRA NY VALANARETINA ISAN-KARAZANY | NEWSMADA

Par Taratra sur 26/01/2018 

Saika mirongatra izay tsy izy ny valan aretina samihafa eto Toamasina, taorian’ny fandalovan’ny 
Ava farany teo. Mbola ahiana ny mety hiverenan’ny valanaretina pesta vokatry ny loto. Nandritra 
fanadihadiana natao tetsy amin’ny hopitaly kely Tanambao sy hopitaly be Analankininina aloha 
saika valanaretina fivalanana, kohaka, aretin-doha mampandoa sy mahafanina, ary tazo mahery 
betsaka tonga ao amin’ny hopitaly. Ho an’ny etsy amin’ny hopitaly be, hita taratra tamin’ny fahafenoan’ny 
marary izany nandritra ny fanaovana ny fanadihadina tao an-toerana. 

Hatramin’ny fahadimin’ny volana janoary andro voalohany taorian’ny fandalovan’ny rivodoza 
ka hatramin’ny faha-16 janoary nanaovana ny fanadihadiana, tsy latsaky ny 24 ny matin’ ireo karazan’aretina 
raha ny fanambaram-pahafatesana voasoratra etsy amin’ny kaominina. Nahatratra dimy isan’ andro 
ireo niditra hopitaly teo anelanelan’ io daty io ihany. 

Fantatra koa izao fa tsy naharaka ny filan’ny marary ny fanafody eo amin’ny mpivaro-panafody nahazo 
hisahana an’ izany ao amin’ny hopitaly be Analankininina. Voatery lasa mivoaka ivelany mitady 
hafa ny mpanaraka marary. Misy fiantraikany amin’ny asan’ny mpitsabo sy ny marary ilana ny fanafody 
satria misy fahatarany. 

” Efa miezaka izahay manao tsara ny asanay hamonjena ny ain’olona tonga eto amin’ny sampana vonjy 
fa olana ny tsy fahampian’ny fanafody eo anivon’ny mpivaro-panafody ao anatin’ny hopitaly be 
hoy ny dokotera mpiandry raharaha any nadritra ny fanadihadiana natao. 



Les commentaires sont fermées. 

