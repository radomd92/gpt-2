FIFANDONANA TAMIN’NY DAHALO – ISANDRA FIANARANTSOA: AMPOLONY MATY, GIAZAN’NY DAHALO NY RAZANA SASANY | NEWSMADA

Par Taratra sur 01/12/2018 

Misy ireo mbola velona, saingy miafina. Voalaza fa mahatratra ampolony kosa ireo namoy ny ainy, 
vao razana telo no hitan’ny fokonolona sy ny zandary hatramin’ny omaly. Giazan’ny dahalo mantsy 
razana hafa. Izany ny vokatry ny fifandonanana nahery vaika teo amin’ny dahalo sy ny fokonolona, 
Isandra, Fianarantsoa, omaly maraina. 

Mpikambana mpiompy ao amin’ny fikambanana antsoina hoe Soa miray dia na SMD ireto niharan’ny herisetran’ny 
ireto. Araka ny fampitam-baovao voaray, hamonjy tsenan’omby ao Ambalavao ireto mpikambana ao 
SMD ireo ka nifanehatra tamin’ny andian-dahalo nirongo fitaovam-piadiana mahery vaika tao amin’ny 
Mahazoarivo, kaominina ambanivohitra Andoharanomaitso, distrikan’Isandra, omaly. Raikitra 
fifandonana ka ampolony mahery ireo mpikambana lavon’ny balan’ny malaso. Dahalo maromaro ihany 
indray maty nandritra ny fifandonana. Voatery niverin-dalana, araka izany, ny sasany amin’ireo 
nampandre haingana ny zandary. Nisy ny fikarohana ny fatin’ireo mpikambana namoy ny ainy, ny alakamisy 
Nidina tany an-toerana ny zandary naka ny razana ka razana telo hatramin’ny omaly, raha ny fampitam-baovao 
no fantatra fa tonga ao Ambalavao. Mbola misy razana maromaro koa tavela tao amin’ilay toerana 
fifandonana. Naterina omaly maraina ihany any amin’ny kaominina Besoa sy Tomboarivo, toerana 
ireo niharam-boina. 

Nandry an-tanana ny fikarakarana ireo niharam-boina ny fikambanana, ny zandarimaria miampy 
tompon’andraiki-panjakana ao an-toerana. Nisy, araka izany, ny fivoriana maika niarahan’ireto 
isan-tsokajiny ireto amin’ny hakana ireo razana ambiny ao amin’ny fokontany Mahazoarivo, distrikan’Isandra. 
izao, araka ny fampitam-baovao farany fa giazan’ireo dahalo ny fatin’ireo mpikambana sasany 
amin’ny SMD. Nanao antso avo koa ny fokonolona any an-toerana amin’ny tokony handraisana fepetra 
manoloana izao tsy fandriampahalemana izao. Andrasana, araka izany, ny tohin’ity raharaha namoizana 
marobe ity. 



Les commentaires sont fermées. 

