AMPITATAFIKA : JIOLAHY VALO MIANADAHY TRATRA NIARAKA TAMIN’NY ENTANA HALATRA – MIDI MADAGASIKARA

Ny alina, manao ny asa ratsiny mamaky trano ny lehilahy, ny atoandro kosa, mivarotra ireo entana 
ireo vehivavy. Voatsinjara tsara ny asa. Miandahy miambavy mihitsy araka izany ireo olon-dratsy 
amin’iny faritra Ampitatafika iny. Antony nahatonga ireo pôlisy nanao hetsika hamongoran izany. 
alatsinainy sy talata lasa teo, jiolahy mpamaky trano valo mianadahy no voasambotry ny pôlisy 
an-toerana. Ny alin’ny 25 desambra lasa teo mantsy, tokantrano maromaro no vaky teny amin’iny 
Ampitatafika iny. Efa somary fantampatatry ny rehetra ihany ny tompon’antoka tamin’izany ka 
noraisim-potsiny tany an-tranony teny Ampefilohany lehilahy iray antsoina hoe Dany. Tamin’ny 
natao azy dia niaiky ny zavatra nataony ranamana ary nanoro ireo mpiray tsikombakomba taminy. 
ny fantatra dia tsy ity Dany ity no tena tompon’antoka tamin’ireo famakiana trano fa namany hafa. 
vehivavy kosa no fanaterana ny entana halatra sy mpivarotra izany. Mbola tratra tany amin’ireto 
moa ny karazana entana sy kojakoja an-tokantrano marobe. Samy niaiky ny zava-dratsy vitany izy 
ireto. Natolotra ny Fampanoavana omaly ireto mpamaky trano kalaza ratsy sy mpamerin-keloka ireto 
nadoboka am-ponja miandry ny fotoam-pitsaràna azy ireo. Marihana ity Dany ity sy ny namany iray 
dia efa jiolahy hikoizana ary efa nisazy noho ny resaka vono olona nitranga tany Ambatofotsy, ny 
2006 




















