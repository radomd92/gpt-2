BAOLINA KITRA - "M'FOOT FOKONTANY" :: MAMPANANTENA FIFANINANANA MATIHANINA NY ALEFA BAREA SY NY RTA • AORAHA

Efa vonona ireo katitakely. Manomboka anio isaky ny boriborintany enina eto an-dreni­vohitra 
fifaninanana lalao baolina kitra ho an’ny ankizy, telo ambin’ny folo ka hatra­min’ny dimby ambin’ny 
taona, “M’Foot Fokontany”. Kendren’ny mpikarakara, ny Alefa Barea sy ny vondrona RTA mba handraisan’ireo 
eny anivon’ny fokontany anjara amin’ny fihaonana matihanina, na dia tsy ao anaty klioba aza, ity 
ity. 

“Tombony ho an’ireo ankizy tsy ao anaty klioba izao hetsika izao. Na tsy manana fitaovana matihanina 
ireo ankizy dia tsy maninona. Ny gaodasy, ohatra, dia tsy olana na tsy manana aza fa azo ekena ny tenisy”, 
ny fanazavan’i Tina Ranaivoson, tompon’andraikitra voalohany amin’ny tetikasa “M’Foot Fokontany”. 

« Zava-dehibe kosa ny fanomezana sehatra ny ankizy eny ifotony toy izao, satria afaka hisongadina 
ireo sady mampisy fanantenana aminy mety hahatafita azy amin’ity taranja ity », hoy Randriamananjara 
tale jeneralin’ny vondrona RTA. 

Tsy kisendrasendra, araka izany, raha miara-miasa amin’ireo orinasa lehibe isan-karazany ny 
ny « M’Foot Fokontany ». Na ny amboara na ny fanomezana rehetra amin’io lalao io dia avy amin’ireo 
ireo avokoa. Ao anatin’izany ny fanamiana ho an’ireo ankizy tsy manana. “Hanatanteraka ny nofinofin’ny 
ny M’Foot Fokontany”, araka ny voalazan’ny tomponan’ andraikitra eo amin’ny sehatry ny fiaraha-miasa 
ny fano­hanana, Razanamalala Linah. 



Hatao isaky ny faran’ny herinandro ireo lalao. Hiaraka hanomboka amin’ny sivy ora avokoa ny eny 
boribo­rintany enina. Etsy amin’ny kianja Antaniavo ny Boriborin­­tany voalohany. Eny amin’ny 
zandary, eny Mahazo­­arivo ny Boriborintany faharoa. Eny Ankorondrano, ampitan’ny Jesosy Mamonjy 
an’ny Boriborintany fahatelo. Hilalao eny amin’ny kianjan’ny soavaly eny Ambo­hi­janahary 
ireo ankizy eny amin’ny Boriborintany fahefatra. Eny Androhibe ny Boriborintany fahadimy. 

Ary eny amin’ny kianja Ambohidroa no hatao ny an’ny Boriborintany fahenina.Amin’ny 14 avrily 
hiatrika ny lalao famaranana kely ireo tafita isak’ireo boriborintany enina. Amin’ny 12 mey kosa 
hanatonto­sana ny dingana famaranana lehibe eto Antananarivo renivohotra. 













Enregistrer mon nom, mon e-mail et mon site web dans le navigateur pour mon prochain commentaire. 



