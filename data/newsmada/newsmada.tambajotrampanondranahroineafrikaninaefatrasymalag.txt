TAMBAJOTRA MPANONDRANA HÉROINE : AFRIKANINA EFATRA SY MALAGASY ROA VOASAMBOTRA | NEWSMADA

Par Taratra sur 27/05/2017 

Enina mianadahy, teratany malagasy roa, lehilahy sy vehivavy; niampy teratany afrikanina efatra, 
lehilahy ny telo, vehivavy ny iray no voasambotry ny polisy sy ny avy amin’ny ladoany, voalaza fa 
fanondranana héroïne eto amintsika. 

Tratra tamin’ny alalan’ny entana iray saika halefa tany Canada izy ireo. Araka ny fanazavana, 
17 mey lasa teo, nisy entana naterin’olona teny amin’ny sampandraharaha iray teny Mamory Ivato, 
halefa any Canada. Nahatsikaritra zavatra hafahafa nahamahana azy mikasika ity entana ity ny 
ny Agence ka nmapandre ny mpiasan’ny ladoany eny Ivato. Nanamarina ireto farany ka nahita fa héroïne 
495 g no tao, izay nafangaro tamina asa tanana vita malagasy. 

Voalaza fa nanao fanadihadiana lalina ny avy amin’ny ladoany, ary niara-niasa tamin’ny polisy 
ny ady amin’ny zava-mahadomelina. Ny 17 mey ny fisamborana voalohany ka vehivavy iray tratran’ny 
ny ladoany. Nanoro ny namany izy io ary fantatra tamin’izany ny fisian’ireo Afrikanina sy ny Malagasy 
mpikarakara ny taratasin’ireo olona ireo. 

Ny 23 mey nangataka fiaraha-miasa tamin’ny polisy misahana ny ady amin’ny zava-mahadomelina 
ny eny amin’ny ladoany mba hikaroka ny lehilahy teratany nizerianina tompon’entana. Nanao fanadihadiana 
fanangonam-baovao avy hatrany ny polisy ka io andro io ihany, voasambotra teny Ivandry ny mpivady 
teratany afrikanina. Lehilahy nizerianina sy vehivavy tanzanianina ireo. Nanambara ireto olona 
ireto fa tsy misy fantany ny resaka héroïne fa mpinamana fotsiny izy ireo. Nisy ny vela-pandrika 
indray ka nisy ny fisamborana sy fifanenjehana teny amin’ny Pavillons Analakely. Ny 24 mey, voasambotra 
Analakely ilay lehilahy nizerianina tompon’ny héroïne. Enina no voasambotra, nahitana afrikanina 
sy Malagasy roa, hoy ny polisy. Ny avy amin’ny ladoany kosa niteny fa dimy voasambotra, ka Afrikanina 
roa, ary roa hafa mbola karohina. Nilaza ny avy amin’ny ladoany ary nanamarina ny fisian’ny tambajotra 
mpanodrana zava-mahadomelina eto amintsika. Natolotra ny fampanoavana, omaly, izy enina mianadahy, 
naiditra am-ponja vonjimaika eny Antanimora. 



Les commentaires sont fermées. 

