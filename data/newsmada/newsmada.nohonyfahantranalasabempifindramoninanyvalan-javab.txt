NOHO NY FAHANTRANA: LASA BE MPIFINDRA MONINA NY VALAN-JAVABOAHARIN’ANKARAFANTSIKA | NEWSMADA

Par Taratra sur 08/01/2019 

Ankarafantsika, iray amin’ireo valan-javaboahary arovana miisa 43, sokajy voalohany. Miantoka 
fiarovana izany ny Madagascar National Parks (MNP), hisorohana ireo olana isan-karazany ao anatin’io 
valan-javaboahary arovana io, mirefy… ao anatin’ny distrikan’Ambato Boeny sy Marovoay, faritra 


Anisan’ny mampiavaka an’Ankarafantsika, izy valan-javaboahary akaikin’ny lalam-pirenena 
(RN4) sy fisian’ireo tanàna manamorona io lalam-pirenena io, mampalalaka ny fivezivezen’ny 
maro. Manara-maso sy manavaka ireo tanàna ireo ny MNP sy ny sampandraharaham-paritra momba ny 
iainana sy ny ala (Dreef). 

Nozaraina araka ny fari-pivelomana ireo tanàna manodidina ireo, maharitra sy arahi-maso, Zone 
durable (Zud) sy Zone d’occupation contrôlée (Zoc), eo ambany fanaraha-maso ny MNP sy ny Dreef, 
manana bokin’andraikitra amin’ny asany. Nanomboka ny taona 1998 izany fitantanana izany fa talohan’izay 
fitantanana fiarovana ny ala ihany. Manamafy ny fitantanana ankehitriny ny didy hitsivolana 
mamaritra ny faritra Ankarafantsika ao anatin’ny distrikan’Ambato Boeny sy i Marovoay. 

“Mitombo hatrany ireo mpifindra monina noho ny fahantrana lalina, antony iray lehibe manapotika 
tontolo iainana any anatin’ireny faritra arovana ireny. Koa ilaina ny fanabeazana hahatsapan’ny 
fa haren-dehibe ny fananana valan-javaboahary, anisan’ny mampidi-bola betsaka ho an’ny firenena 
tsara fitantanana”, hoy ny tale mpandrindra ny asan’ny MNP, Rakotoarijaona Mamy. 

Misy ny maningana mandika lalàna satria maro ny fivezivezen’ny olona ao anatin’io valan-javaboahary 
io. Minia miditra mitetika ala hanaovana saribao sy manapaka hazo sarobidy, toy ny voamboana, 
mpifindra monina avy any amin’ny kaominina Tsaramandroso, distrikan’Ambato Boeny. 

Tsy takona afenina ny mpandraharaha sasany manararaotra ireo mpifindra monina manarama azy ireo 
saribao sy maka hazo sarobidy vidina amin’ny vidiny ambany dia ambany. Ho fiarovana ny ala sy ny 
ao aminy, nisy ny fandresen-dahatra nataon’ny MNP tamin’ireo solontenan’ny mpifindra monina, 
mpitondra isan’ambaratongany, sy ny mpitandro filaminana. 

Les commentaires sont fermées. 

