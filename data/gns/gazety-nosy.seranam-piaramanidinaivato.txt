SERANAM-PIARAMANIDINA IVATO

Accueil > Gazetin'ny nosy > Seranam-piaramanidina Ivato 

Publié le 06 mars 2019 



Isan’ny tranga nampimenomernona sy nampikaikaika ny mpiondrana mankany ampitan’ny ranomasina 
ny avy any ivelany miditra eto Madagasikara raha mbola vao eny amin’ny seranam-piaramanidina 
eny Ivato ny fahasarotana sy fandrirarirana ataon’ny tompon’andraikitra eny momba ny hoe fisavana 
Amin’izao fotoana dia somary efa nihanalefaka izany satria nohamoraina ny pitsopitsony isan-tokony 
izany. Efa milina fitarafana (scanner) no mitaratra ny entan’ny mpiondrana. 

Zava-dehibe izany satria efa maneran-tany ny fampivoarana ary miha-matotra koa anefa ny fanaraha-maso 
entana mivezivezy. Raha ny eny Ivato manokana dia somary tsy hita taratra ny fepetra enti-mitily ny zava-mahadomelina 
ny harem-pirenena voarara mbamin’ny fitaovam-piadiana sy ny baomba isan-karazany. Any ampitan’ny ranomasina rehetra any, ny seranam-piaramanidina iraisam-pirenena toy ny eny 
dia efa hary fomba na manara-penitra ny fitiliana an’ireny rehetra ireny, fa ny eto dia tsikaritra 
mbola tsy misy. Ny orin’asa nampisahanina ny fitiliana eny Ivato, izay orin’asa tsy miankina, 
efa niasa teto an-taonany maromaro, dia tsy tafiditra tao anatin’ny fifanarahana momba izany 
izany. Azo antoka anefa fa raha misy izay fepetra mirazotra amin’ny fanamorana ny fisavana sy fitarafana 
entana miondrana izay dia maro ny harem-pirenena ho voaaro, ary ho mora ny hanarona an’izay miana-kendry 
zava-mahadomelina eto. Izany koa no mbola mampahazo vahana sy amaritan’ny olon-dratsy sasany an’i Madagasikara ho isan’ny 
amin’ny fandraharahana zava-mahadomelina. 

Noho izany, raha misy ny ezaka ataon’ny tompon’andraikitra dia tokony hojereny manokana ny momba 
Raha tsy hoe angaha ka misy ny finiavana tsy hametraka izany fepetra izany mba hitohizan’ny gaboraraka 
ny fanomezana vahana an’ireo mpanondrana an-tsokosoko harena toy ny volamena, vatosoa, biby 
rongony sy ny hafa. 







