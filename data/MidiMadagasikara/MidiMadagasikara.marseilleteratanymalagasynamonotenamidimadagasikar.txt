MARSEILLE : TERATANY MALAGASY NAMONO TENA – MIDI MADAGASIKARA

Nisaoty teny amin’ny rihana fahafito izy ary maty tsy tra-drano vokatr’izany. Renim-pianakaviana 
teratany malagasy, izay monina ao Marseille no namoifo. Tsy fantatra mazava izay tena antony nahatapaka 
heviny ho tonga amin’izany. Manan-janaka telo izy ary eo amin’ny taona tena hilany reny avokoa 
ireo, satria adolantsento. Ny faran’ny herinandro teo ny razana no tonga teto an-tanindrazana, 
vita ny taratasy rehetra nilaina momba ny famerenana ny vatana mangatsiaka. Toe-javatra izay 
vita moramora any ivelany, satria mila fanamarinana marobe vao afaka ny manome alàlana ny manampahefana. 
misy fanadihadiana lavareny vao tonga amin’izany matetika. Raha ny fantatra dia manambady vazaha 
ramatoa izay mbola azo lazaina ho tanora, satria vao 36 taona. Notsenain’ny fianakaviany teny 
seranampiaramanidina ny razana talohan’ny nametrahana azy teny amin’ny fasan-drazany, izay 
amin’ny faritra raha araka ny fantatra. Tsy voalohany no nisy teratany malagasy namoifo toa izao 
andafin’ny riaka, indrindra tao Frantsa. Raha ny nomarihan’ny mponina ao an-toerana aza dia vao 
taona lasa teo koa no nisy tovovavy 15 taona izay nisaoty teny amin’ny rihana fahafito izay nisy 
ihany koa. 



