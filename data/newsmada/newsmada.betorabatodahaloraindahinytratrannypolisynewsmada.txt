BETORABATO  : DAHALO RAINDAHINY TRATRAN’NY POLISY | NEWSMADA

Par Taratra sur 14/03/2018 

Tratran’ny polisy nandritra ny fifanenjehana tao amin’ny distrikan’Ambalavao ny herinandro 
ireo dahalo raindahiny tarihin’i Rasta. Anarana fantatry ny mponina ao Ambalavao ny anaran’ity 
dahalo ity. Maro rahateo ireo olona efa nitondra faisana taminy talohan’ny nahatraran’ny polisy 
Nandritra ny vela-pandrika natao azy sy ireo namany no nahasamborana azy tao amin’ny tanàna iray 
ao Betorabato. Nohamafisin’ny polisy hatrany fa dahalo raindahiny tokoa ity tratra ity ary efa 
no nikarohana azy, saingy izao kosa vao tratra. Tanàna maro no efa lasibatr’izy ireo ka anisan’izany 
tao Mahaditra, Anjoma, Kirano, Vinanitelo sy ireo maro hafa. Raha ny antontanisa eo am-pelatanan’ny 
filaminana, anjatony maro ny omby efa lasan’izy ireo nandritra ny taona 2016 no ho mankaty. Mahatratra 
kosa ny fitoriana ireto dahalo ireto tonga eny anivon’ny polisy sy zandary amin’izao fotoana izao, 
ireo mbola tsy nametraka fitoriana izany. 

Na teo aza izany, maro ny naman’ireto jiolahy ireto no efa lavon’ny mpitandro filaminana nandritra 
fifanenjehana. Niaiky rahateo ry zalahy nandritra ny famotorana fa isan’ny nampitondra faisana 
tao amin’ny distrikan’Ambalavao sy ny manodidina. Mitohy ny fanadihadiana sy ny fanaraha-dia 
mpitandro filaminana amin’ny fikarohana ireo lasan’izy ireo. 



Les commentaires sont fermées. 

