MAHABO : OLONA 3 MATY TSY TRA-DRANO NOTIFIRI’NY DAHALO – MIDI MADAGASIKARA

Fialonana sa asan-dahalo tsotra izao. Olona telo tao anaty lanonam-pianakaviana no maty tsy tra-drano 
ny bala nisy nitifitra, ny alin’ny sabotsy hifoha ny alahady maraina teo, tokony tamin’ny telo 
tany ho any, tany Mandabe Mahabo. Tao anaty korana mihitsy ny rehetra no niainga ny tifitra variraka 
any atsimon-tanàna, izay tsy fantatra ireo nitifitra satria niafina tao anaty haizina izy ireo, 
tampoka ihany koa ny zava-nitranga ka tsy nisy sahy nihetsika ny mpilanonana rehetra fa niandry 
mpanafika sy mpampihorohoro ho lasa lavidavitra vao nifamonjy nijery ireo maty sy naratra. Efa 
ampelatanan’ny mpitandro filaminana ny raharaha manao ny famotorana sy fikarohana ireo nahavanon-doza, 
ny vaovao. 




















