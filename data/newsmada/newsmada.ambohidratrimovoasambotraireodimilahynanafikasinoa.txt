AMBOHIDRATRIMO  : VOASAMBOTRA IREO DIMILAHY NANAFIKA SINOA | NEWSMADA

Par Taratra sur 14/06/2018 

Nisy vokany ny asan’ny zandary nanao fikarohana ireo jiolahy nanafika sinoa teny Ambohidratrimo. 
lahy indray sarona, mbola misy namany efatra koa miriaria any… 

Lehilahy miisa dimy, voasambotry ny zandary taorian’ny fanadihadiana noho ny fanafihana sinoa, 
ny 2 jona lasa teo teny Anosiala, distrika Ambohidratrimo. 

Raha tsiahivina, niisa sivy ireo jiolahy nitam-basy nanafika ny orinasa an’ny Sinoa iray eny Soamanandray 
Vola mitentina 26.000.000 Ar sy entana sarobidy mitentim-bidy hatramin’ny 25.000.000AR no very 


Nahiahina voalohany ny lehilahy iray mpiasa tao amin’ny orinasa voatafika io saingy efa voaroaka 
noho ny halatra. Nanamarina izany ny zandary avy ao amin’ny brigady Ambohidratrimo rehefa nanao 
famotorana lalina. Nosamborina izy io ny faran’ny herinandro lasa teo ka niaiky ny helony ary nanoro 
namany hafa niaraka nanafika taminy rehefa natao famotorana. “Nifanesy, noho izany, ny fisamborana 
ny 13 jona vao maraina be, voasambotra ny fahadimy tamin’izy ireo raha tsy tratra ka efa karohina 
ny efatra hafa izay maha feno sivy azy ireo. Samy nanaiky ny fandraisany anjara tamin’io fanafihana 
avokoa izy dimy lahy ireo, tamin’ny fanadihadiana azy ireo”, hoy ny zandary. Atolotra ny fampanoavana, 
izy ireo. 

Ankoatra ireto tratra ireto, mbola maro ny jiolahy miriaria any, kanefa azo heverina fa nihena 
ny isany manoloana izany. Anisan’ny nampitondra faisana iny faritra Ambohidratrimo sy ny manodidina 
izy ireo. Nisy fotoana niverimberina ny asan-jiolahy tamin’iny faritra iny. Ankoatra ity Sinoa 
ity, nisy ihany koa ny tranon’olon-tsotra sns. 

“Na misy aza ny ezaka ataon’ny zandary amin’ny fikaroham-baovao mikasika ireo olon-dratsy sy 
ny fisorohana ny asa ratsy, miantso hatrany ireo mponina izahay mba hifanome tanana amin’ny fanomezam-baovao 
misy mampiahiahy satria ny fisorohana no tsara indrindra. Ho voahaja hatrany ny fiarovana ny mombamomba 
mpanome vaovao ireo toy ny efa fanao hatrizay ka tsy misy tokony hatahorana amin’izany satria iraisan’ny 
ny soa azo avy amin’izany fisorohana mialoha ny ratsy izany”, hoy ny fanamafisan’ny zandary. 



Les commentaires sont fermées. 

