VANGAINDRANO : TAFAKATRA 14 000 ARIARY IZAO NY KILAON’NY JIROFO – MIDI MADAGASIKARA

Velom-bolo ireo tantsaha any amin’ny Faritra Atsimo Atsinanana, indrindra ny ao amin’ny Distrikan’i 
fa tafakatra 14 000 Ariary ny kilaon’ny jirofo amin’izao, raha 11 000 Ariary ny iray kilao ny 20 septambra 
(fotoana nisokafan’ny taom-piotazana tamin’ity taona ity). Kaominina telo dia Manambondro, 
ary Masianaka no tena ahitana io jirofo io mitobaka be ao Vangaindrano. Tao anatin’ny roa taona 
dia tsara ny vokatra jirofo, ary ifanotofan’ny Sinoa mpanangom-bokatra sy ifandrombahan’ ireo 
avy any Mananara Avaratra, (Faritra Analanjirofo) ny vokatra jirofo ao Vangaindrano sy ny avy 
amin’ny Distrikan’i Farafangana amin’izao, ka izay no tena nampiakatra haingana ny vidiny manaraka 
tolotra sy ny tinady. Araka ny fampitam-baovao azo, dia mety mbola hihoatra lavitra ny vidin’ny 
amin’izao ny vidiny any amin’ny fiandohan’ny taona 2018, na volana febroary any, satria any vao 
ny taom-piotazana. Isan-taona, dia manodidina ny 3 000 taonina eo ny vokatra jirofo nanaovan’ny 
fanambarana, nandoavana tamberim-bidy, kanefa mihoatra lavitra an’izay ny tena vokatra amin’iny 
iny, raha ny nambaran’ny olom-boafidy iray. 




















