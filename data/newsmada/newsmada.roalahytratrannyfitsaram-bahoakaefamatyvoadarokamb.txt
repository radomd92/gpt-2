ROA LAHY TRATRAN’NY FITSARAM-BAHOAKA: EFA MATY VOADAROKA MBOLA NODORANA INDRAY | NEWSMADA

Par Taratra sur 17/04/2019 

Rehefa tapi-dalan-kakeha tsy nahita andosirana intsony, nifandrombonan’ny fokonolona nodarohana 
roalahy, voalaza fa jiolahy. Tsy vitan’izay, mbola nodoran’izy ireo indray avy eo ny fatiny. Fitsaram-bahoaka 
tany Amboditavolo, Vatomandry. 

Nitrangana fitsaram-bahoaka nampihoron-koditra indray tao amin’ny kaominina ambanivohitr’Amboditavolo, 
km tsy hidirana an’i Vatomandry amin’iny lalam-pirenena faha-11A iny ary miditra kely 4 km avy 
amin’ny RN 11A no nitranga izany, ny alatsinainy maraina teo. Araka ny fampitam-baovao voaray 
any an-toerana, olona roa tsy fanta-pihaviana ary tsy mazava izay tena antony namonoan’ny fokonolona 
ireo. Fantatra fa efa hatramin’ny alahady alina no nisy fifanenjehana tamina tovolahy roa lahy 
sasany amin’ireo fokonolona fa hoe jiolahy. Avy any amin’ny zana-tanàna ivelan’Amboditavolo 
iroe no niezaka nandositra hamonjy ny Renivohitry ny kaominina ihany koa, saingy tsy afaka nandositra 
izy reo nony tonga teo amin’ny tendrombohitra mitondra ny anarana hoe “Belela”. Raikitra ny daroka 
ny vono isan-karazany ka niafara tamin’ny fahafatesana izany. Tsy nijanona teo anefa ny hatezeram-bahoaka 
mbola tsy afa-po fa nitohy tamin’ny fandorana azy roa lahy koa izany taorian’ny famonoana. 

Fanindroany nisian’ny fandorana olona tao Belela… 

Tsiahivina fa efa fanindroany izao no nisian’ny fandorana olona tamin’ny alalan’ny fitsaram-bahoaka 
izao tao amin’ity tendrombohitra “Belela” ity raha ny taona 2016 ny voalohany dia izao nitranga 
indray ny fanindroany. Ny taona 2012 kosa efa nitrangana vonoan’olona mahatsiravina nihatra 
telo mianaka tao amin’ity toerana ity ihany koa. Voalaza fa masiaka vahoaka ny ao amin’ity kaominina 
ity noho izy hanjakan’ny asan-dahalo sy jiolahy matetika loatra, raha tsy hilaza manokana ny vaky 
ny halatra taolam-paty, halatra vokatra an-tsaha sy biby fiompy isan-karazany. 

Momba ity raharaha fitsaram-bahoaka ity, fantatra fa voaantso eny amin’ny biraon’ny zandary 
Vatomandry ny ben’ny Tanànan’Amboditavolo. Andrasana, araka izany, ny tohin’ny fanadihadiana 
raharaha fitsaram-bahoaka tao Amboditavolo ity. 

Tsikaritra fa zary lasa fahazarana ho an’ny olona indray tato ho ato ity fanaovana fitsaram-bahoaka 
ary mitondra faisana mihitsy izay tratran’izy ireo. Taratry ny tsy fahatokisana ny mpitandro 
sy/na fitsarana intsony? Ny atahorana amin’ny raharaha toy izao, na tondro molotra fotsiny kanefa 
nanao na inona na inona dia mety amoizan’aina ka tokony hojeren’ny tompon’andraikitra akaiky 
firongatry ny fitsaram-bahoaka ity. 



Les commentaires sont fermées. 

