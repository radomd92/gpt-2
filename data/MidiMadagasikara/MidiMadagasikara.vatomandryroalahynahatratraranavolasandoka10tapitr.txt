VATOMANDRY : ROALAHY NAHATRATRARANA VOLA SANDOKA 10 TAPITRISA ARIARY MAHERY – MIDI MADAGASIKARA

Noho ny ezaky ny mpitandro filaminana vokatry ny fiaraha-miasa tamin’ny olona tsara sitra-po 
ny vaovao, roalahy notondra vola sandoka iray alina ariary miisa 1 021 nitentina 10 tapitrisa ariary 
no saron’ny zandary tao amin’ny fokontany Mandemoka I, kaominina Befotaka, distrikan’i Vatomandry, 
faran’ny volana aprily teo. Omaly no natolotra ny fitsarana izy mirahalahy ireto, raha ny 8 mey 
vao tonga natao fanadihadiana tao amin’ny borigadin’i Vatomandry noho ny haratsian-dalana miainga 
any Befotaka. Raha ny fanazavana azo avy any an-toerana dia telolahy izy ireo no indray nividy vokatra 
ireo vola sandoka ireo ary nanaparitaka izany any amin’ireo tantsaha mpamboly any ambanivohitra 
efa maro no lasibatra. Tamin’ny fotoana nisamborana ireo olon-dratsy, no tafaporitsaka ny iray 
mbola karohina hatramin’izao, hoy ny zandary. 

