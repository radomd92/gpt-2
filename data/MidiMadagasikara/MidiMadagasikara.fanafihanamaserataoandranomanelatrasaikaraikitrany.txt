FANAFIHANA MASERA TAO ANDRANOMANELATRA : SAIKA RAIKITRA NY SAKOROKA TENY AMIN’NY TOBIN’NY ZANDARY – MIDI MADAGASIKARA

Voatery notapahana ora maromaro mihitsy ny lalana. Raikitra indray ny fifanjevoana omaly, tao 
tobin’ny zandary tao Andranomadio, Antsirabe. Ankilany ireo mpitandro filaminana, tetsy andaniny 
ireo olona marobe, fianakavin’ireo olona voarohirohy tamin’ilay resaka fanafihana tobin-dry 
tao Andranomanelatra. Nambaran’ireto andian’olona ireo fa tsy misy hifandraisany tamin’iny 
iny ny havan’izy ireo kanefa dia nosamborin’ireto mpitandro filaminana. Ary anisan’ny nampalaelo 
ireo ny fomba nisamborana ireto olona ireto. Nambaran’ireto andian’olona, izay nahitàna havana 
mpiray tanana amin’ireo voarohirohy ireto mantsy, fa nisy vehivavy bevohoka sy mitaiza kely, 
mpitandro filaminana. Raikitra teo ny korontana. Nisy sasany tamin’ireo olona ireo no nitabataba 
nandrohana ireo mpanao gazety tonga teny an-toerana. Nilaza ny tsy ahazoana maka sary ireo havany, 
tsy meloka akory. Ny sasany indray, avy hatrany dia niditra tao amin’ny biraon’ny zandary, nilaza 
hamoaka ny havany. Saika tsy voafehy ireto andian’olona ireto, izay efa nentin’ny fahatezerana 
ka voatery niantso fanampiana ireo zandary tao amin’ny toby. Minitra vitsy taorian’izay no tonga 
mpitandro filaminana avy amin’ny Emmo, niezaka nandamina ireto olona marobe. Hatramin’ny omaly 
dia tsy miala ary mitangorona eo anoloan’ny tobin’ny zandary eo ireto andian’olona maro dia maro 
ambenan’ireto mpitandro filaminana avy ao amin’ny Emmo. Raha ny fantatra tokoa mantsy dia efa 
any amin’ny 30 mianadahy any ireo olona nosamborina sy atao famotorana tamin’iny raharaha iny. 
tsiahivina dia ny faran’ny volana martsa teo no nitranga ilay fanafihana miharo fanolànana tao 
tobin-dry masera. Ny ampitson’iny no nanomboka ny fisamborana, izay nanafarana alika mpitsongo 
avy aty an-drenivohitra. Raha tsy misy ny fiovàna dia anio no hatolotra eny anivon’ny Fampanoavana 
olona voasambotra ireto araka ny vaovao hatrany. 




















