ADY AMIN’NY FAMOTSIAM-BOLA :: HANAMAFY NY FIARAHA-MIASA NY SAMIFIN SY NY ZANDARIMARIA • AORAHA

Samy nampanantena fiaraha-miasa matotra kokoa eo amin’ny ady atao amin’ny famotsiam-bola ny 
jeneralin’ny Sampan-draharaha malagasy iadiana amin’ny famotsiam-bola na ny Samifin, Lamina 
Tsara Dia sy ny jeneraly Randriamanarina Jean Christophe, Sekreteram-panjakana miadidy ny Zandarimariam-pirenena 
ny Seg nandritra ny fihaonan’ ny roa tonta teny amin’ny Toby jeneraly Ramarolahy, eny Betongolo, 


“Tsy latsa-danja ny avy amin’ny Zandarimaria raha oharina amin’ireo hery velona hafa eo amin’ny 
teknika amin’ny fitantanana ny asa. Maniry izahay, noho izany, ny mba hitohizan’ny fiaraha-miasa 
eo amin’ny Samifin sy ny Zandarimaria”, hoy ity tompon’andraikitra voalohany eo anivon’ny Samifin 
taorian’ny fihaonana, omaly. Nankasitraka ny fiaraha-miasa efa nisy teo amin’ny roa tonta tamin’ny ady amin’ny famotsiam-bola 
ny Seg. Mbola nanome toky fa hanatsara izany izy. “Zava-dehibe ho anay ato amin’ny Zandarimaria 
fiaraha-miasa toy izao ka tsy maintsy tohizana. Tsara ihany koa raha hatsaraina hatrany ny fanomezana 
ireo zandary momba ity ady ity”, hoy ny jeneraly Randriamanarina Jean Christophe. 









Enregistrer mon nom, mon e-mail et mon site web dans le navigateur pour mon prochain commentaire. 



