FARAFANGANA : NANDRAY NY ASANY TALEM-PARITRA NY TONTOLO IAINANA VAOVAO

Notontosaina teto Farafangana ny alatsinainy 18 novambra lasa teo ny famindram-pitantanana 
amin’ny talem-paritra ny tontolo ianana sy ny fampandrosoana maharitra teo aloha Ramananarivo 
Ronald sy tale vaovao ramatoa Haingosoa Hortencia. Tao amin’ny toeram-pandraisam-bahiny Austral 
nanaovana izany ary natrehan’ireo solotenam-panjakana izay nahitana ny governora Mahafaky 
sy ny prefet Ramanakirahina Jean Noel ary ireo sivily sy miaramila ary koa ireo tetikasa mpiara-miombon’antoka 
sampan-draharaha io. Marihina fa io famindram-pahefana io no andiany fahatelo sady farany amin’ny 
fahefana fa efa vita ny tany amin’ny faritra Androy sy Anosy. Faritra telo tokoa no iadidian’ity 
iraisam-paritra vaovao ity miampy ny Atsimo Atsinanana. Goavana ny fanamby satria zanakazo folo 
no ho vokarina eto amin’ny fambolen-janakazo fitaratra amin’ny faritra Atsimo Atsinanana izay 
volena amin’ny velaran-tany mirefy roapolo hekitara eo. Io tanin-janakazo izay napetraka ao 
distrikan’i Farafangana io no hamatsy zanakazo maimaim-poana ny faritra Atsimo Atsinanana manontolo 
ny taom-pambolen-kazo sivy amby folo sy roa arivo sy roapolo sy roa arivo, izay ho sokafana amin’ny 
ofisialy ny faha sivy amby folo ny volana janoary taona roapolo sy roa arivo izao. Ny tanjona dia 
handrakofana ala an’i Madagasikara ao anatin’ny fotoana fohy, mba hamerenana indray an’i Madagasikara 
nosy maitso. Ireo manam-paniriana hoy ramatoa tale isam-paritra nefa tsy mahita tany hambolena 
ihany dia afaka manao fangatahana aty amin’ny biraon’ny tale isam-paritra fa vonona izahay ny 
anareo tany hambolen-kazo ary misy ihany koa ny tantsoroka ara-teknika izay hataon’ireo teknisianina 
ny fambolen-kazo. Marihina fa tamin’ny ny asa tagnamaro ny asabotsy faha enina amby folo ny volana 
lasa teo no nanaovana ireo fanamboarana ny zanakazo ka miisa telo hetsy no vita bolabola sy fangaro 
miandry fotsiny ny fotoana hambolena izany. “Tsy hadinoko ny misaotra ny ekipa avy amin’ny faritra 
Atsinanana rehetra nifandrimbona niaraka tamin’ny talem-paritra ny kolotsaina sy ny serasera 
hetsika io izay namolavolana karazan-kazo maro ahitana ny « acacia », voandrafia, kininina sy 
fanondrana toa ny jirofo no namboarina tamin’io fotoana io”, hoy ny tenany. Hisy ihany koa ny fandrarahana 
avy eny ambony fiaramanidina (semis par avion) manomboka amin’ny volana desambra ho avy izao ho 
toerana saro-dàlana nefa tokony hambolena hazo, ka voan-janakazo milanja fito taonina no ho afafy 
ao anatin’ireo faritra telo izay sahaniko ireo, ampiasaina ny teknika « semis direct ». Tsikaritra 
ny fiovaovan’ny toetr’andro dia vokatry ny doro- tanety, na tavy na fanaovana sakafon’omby fa 
dia doro ala loatra. Raha fehezina dia noho ny velon-tenan’ireo mpiara-belona no manimba ny ala 
noho izany dia manentana sahady ireo avy amin’ny sampan-draharahan’ny fambolena sy fiompiana 
jono hifanome tanana hitadiavam-bahaolana maharitra amin’ity olana goavana izay mbola hikaroham-bahaolana 
ho entina an-databatra boribory handinihana izany satria isika rehetra dia mila ala na kakazo 


