MPIFANKATIA TETSY TANJOMBATO : HANGALARANA VIDIN’NY SOLOSAINA IRAY NO NAMONOANA HO FATY IREO – MIDI MADAGASIKARA

Vita hatramin’ny farany ny fanadihadiana nataon’ny zandary ary voasambotra ireo tompon’antoka 
raharaha. Izany dia mahakasika ny famonoana ho faty ny mpifankatia izay natsipy tetsy amin’ny 
Tanjombato nony avy eo. Voamarin’ny zandary avy amin’ny fitsirihana ny tambajotra sosialy facebook 
nampiasain’ilay tovovavy, fotoana talohan’ny nahafatesany (02 aogositra 2018), fa hiakatra 
Antananarivo izy mba hividy solosaina iray izay ilainy amin’ny fianarany. Tapaka teo, tamin’ny 
nifanaovany tamin’ny olona fa any amin’ny namany izy no hivantana sy hipetraka. Koa satria aty 
koa ny olon-tiany dia tonga nitsena azy sy niaraka taminy hatrany. Izany rehetra izany anefa dia 
nisy nanara-maso ary fantatr’ireo olon-dratsy hatramin’ny fotoana hahatongavan’ilay tovovavy 
an-drenivohitra. Ny alin’ny 03 aogositra izy ireo no hita faty tetsy Tanjombato ary ilay tovovavy 
niboridana tanteraka. Teo no nanomboka ny fitoriana izay napetraky ny fianakaviana teny anivon’ny 
misahana ny heloka bevava izay taty aoriana, araka ny fifanarahan’ny vondrona roa tonta, dia navadika 
amin’ny zandary. Rehefa nandeha ny fanadihadiana rehetra dia telo lahy izay mpiasan’ny orinasa 
haba etsy Tanjombato no nosamborina. Izy ireo no voalaza fa nitsena ary namono nony avy eo. Mazava 
azy izany fa atidoha nikotrika ilay namana izay saika hivantanina tato Antananarivo. Vola vidina 
izay raha betsaka indrindra dia iray tapitrisa ariary izany no namonoana olona roa, indrindra 
olona roa izay efa nikasa ny hivady. Tsy vitan’izany fa namana akaiky izay saika hiantranoana aza 
tompon’antoka tamin’ny famonoana. Mahatonga saina ny fifandraisan’ny fiaraha-monina ankehitriny 
raha vao resaka vola dia efa misy mikasa hifofo ny aina ary mivadika tanteraka na ny namana aza. Saingy 
ihany ireo mpamono olona no sady tsy nahazo na inona na inona satria ilay vola dia saika tato Antananarivo 
vao nalaina tamin’ny banky. Efa vita anefa ny heloka bevava ary raha araka ny fanazavan’ny zandary 
niaiky izany ireo olona telo ireo nandritra ny fanadihadiana azy ireo. Mendri-piderana ny mpanao 
rehefa mahavita ny asany toy izao. Mila fantatry ny besinimaro mantsy ny anton’ny heloka bevava 
mirarakompana ankehitriny mba hahafahan’ny tsirairay mandray andraikitra amin’ny fiainany. 



Bravo .pour le nanao enquête ary misaotra betsaka. Sazy henjana no tokony hihatra @ny nivadika 
.Olona ankaiky azy no nanao azy bravo pour la zandamerie. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

