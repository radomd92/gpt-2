ANTSIRABE : ZANAKA MPANAKANTO FANTA-DAZA, HITA FATY TEO AN-TOKOTANINY – MIDI MADAGASIKARA

Omaly vao mangiran-dratsy tokony ho tamin’ny 5 ora sy sasany maraina no nahitan’ny reniny azy, 
fitondra matory no teny an-kodiny, niankina tamin’ny tamboho, nifatotra fehinkibo ny tendany, 
nisy aina kely izy, saingy tsy tana intsony rehefa tonga teny amin’ny hopitaly. Zanaka mpanakanto 
eto amin’ny Nosy ity namoy ny ainy tampoka ity teto Antsirabe. Mampiahiahy ny fahafatesany raha 
filazan’ny fianakaviana. Tsy mba manana olana loatra izy teo amin’ny fiainany ary zaza isan’ny 
noho ny fahaizany sy ny fahendreny hoy ny ray aman-dreneniny nanazava. Manjavozavo ho an’ny fianakaviana 
izany ny antony mety ho nahafaty ity zanany. Nahitana tavoahangy misy alikaola teo akaikiny, nefa 
tsy mpisotro izy io, nisy fehinkibo nifatotra ny tendany, saingy tsy nahitana mivandotra akory. 
sabotsy hariva alohan’ny hatory, tokony ho tamin’ny 11 ora alina, fanaon’ny fianakaviana ny mivavaka 
hatory ,mbola nanatrika izany ity zanany, saingy io izy tazana nihantona teo an-tokotaniny io 
maraina. Tsy fantatra mazava hatreto ny tena antony nahafaty ity tovolahy ity. Mpianatra hanomana 
II ao amin’ny ISCAM izy, ka ny Groupe socota no mikarakara azy, satria ity orinasa ity ihany no handray 
rehefa vita ny fianarany. Zanaka faralahin’ny fianakaviana izy ary teo amin’ny faha- 23 taonany 
izao namoy ny ainy tampoka izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

