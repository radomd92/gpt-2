ASA FANAOVAN-GAZETY  : MPANOLOTRA VAOVAO 8 MIANADAHY NAHAVITA FIOFANANA | NEWSMADA

Par Taratra sur 04/06/2016 

Mpanao gazety, miisa 8 mianadahy no nahatontosa fiofanana, mahakasika ny tontolon’ny fanoloram-baovao 
fahitalavitra. Nizara ny traikefany, tamin’izany, Jean-Claude Allanic, ilay mpanolotra vaovao 
amin’ny France 2. Maro ny lohahevitra nodinihina sy nohalalinina, nandritra ny herinandro niatrehan’izy 
izany, toy ny fomba fipetraka, manoloana ny «camera», ny fitondrana adihevitra, ny fampitam-baovao 
Narahina fampiarana hatrany moa ny torohevitra nomen’i Jean-Claude Allanic. Nitondrana fanankianana 
fanitsiana ihany koa izany. 

«Nahitana zava-baovao betsaka sy fomba fiasan-dry zareo any am-pita, ny fiofanana. Mety ampiarina 
amin’ny fanoloram-baovao ny zavatra norantovina teto», hoy David mpanao gazetin’ny Kolo TV, 
nanaraka fiofanana. 

Tetsy an-kilany, tsy nanafina ny hafaliany ny amin’ny fahakingan’ireo mpiofana, Jean-Claude 
amin’ny fahaizan’izy ireo mandray izany. 

Nifanindran-dalana, tamin’ity koa ny an’ireo mpikirakira ny tranonkalam-pifandraisana izay 
Thierry Sabin. 

Marihina fa anisan’ny vy nahitana sy angady nananana, ka nahazoana izao fiofanana izao ny Gepimm 
ny fiaraha-miasany amin’ny Africamedia, any Tours France 24 Nambaran-dRtoa Lalaina Andriantsitohaina 
filoha lefitry ny Gepimm fa hitohy ny 24 ka hatramin’ny 28 oktobra izao ny fiofanana ka mahakasika 
Radio sy ny fototry ny fanaovan-gazety ny lohahevitra amin’izany. 



Les commentaires sont fermées. 

