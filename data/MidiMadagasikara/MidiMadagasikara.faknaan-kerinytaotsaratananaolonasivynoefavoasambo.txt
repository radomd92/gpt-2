FAKÀNA AN-KERINY TAO TSARATANANA : OLONA SIVY NO EFA VOASAMBOTRA, ZANDARY NY IRAY – MIDI MADAGASIKARA

Taorian’ireo trangana fakàna an-keriny nisesisesy tany amin’iny faritra Betsiboka iny dia fantatra 
fa nahatratra sivy ireo olona nosamborina. Nisy zandary iray tao anatin’ireo voasambotra ireo 
miasa any amin’iny faritra iny, voarohirohy tao anatin’ity resaka fakàna an-keriny ity. 

Tsy mikely soroka tokoa ireo zandary, eny fa na dia azo lazaina aza fa mafimafy ihany ny fanaovana 
mahakasika ireto trangana fakàna an-keriny nitranga, indrindra fa tany amin’ireo distrika roa, 
sy Tsaratanana, araka ny fanazavàna azo. Eo aloha, hoy ireo tompon’andraikitra ambony eo anivon’ny 
izay nidina tany an-toerana mihitsy nijery ny zava-nisy, ny fahalaviran’ny toerana sy ny fitokana-moninan’ity 
iray ity. Eo ihany koa ny tsy fahatokisan’ny vahoaka intsony ireo mpitandro filaminana, hany ka 
dia sarotra ny fanangonam-baovao, hoy hatrany fanazavàn’izy ireo nandritra ny tafa tamin’ny 
gazety omaly. Na izany aza anefa, misy ny vokatra. Olona valo, izay nandray anjara nivantana sy 
tamin’ilay fakàna an-keriny mpitsabo mpanampy tany Manakana no efa voasambotra ary atolotra 
Fampanoavana androany. Nanampy isa azy ireo ny zandary iray, izay miasa any an-toerana. Voaporofo 
isan’ireo mpiray tsikombakomba tamin’ireo mpaka an-keriny. Ny famotorana ireo valo voasambotra 
moa dia nilaza fa ity mpitandro filaminana mpihoa-pefy ity mihitsy no mamatsy bala sy basy ireo 
« Tsy mandefitra velively amin’izany ny zandary » hoy hatrany ireo tompon’andraikitra. 

Tsy maintsy andraisana fepetra ihany koa anefa ireo tsy mahavita ny asany. Araka ny tenin’ny Sekreteram-panjakana 
ny zandary hoe « mila zandary miasa sy mandray andraikitra ». Fantatra ary fa nisy ny famindràna 
tompon’andraikitry ny zandary maromaro tany an-toerana. Nisy ihany koa ny fandefasana zandary 
hafa indray, avy eo amin’ny vondron-kery manokana, hanampy isa ny any an-toerana, izay inoana 
hitondra vokatra eo anetrahan’ity trangana tsy fandriampahalemana manjaka any ity. Miraviravy 
tokoa mantsy ireo mponina any amin’iny faritra iny amin’ity resaka fakàna an-keriny ity. Ary tsy 
mponina ihany fa indrindra ireo mpiasam-panjakana miasa any. Tsiahivina tokoa mantsy fa efa nisy 
no lasibatry ny dahalo mpaka an-keriny tany amin’iny distrika Tsaratanana iny. Ny iray, mpitsabo 
tao Manakana izay nahasamborana ireo olona voalaza etsy ambony ireo, ary ny faharoa ilay Sefo Zap 
Tsaratanana faharoa, izay marihana fa samy mbola eny am-pelatanan’ireo olon-dratsy. 



Mazava hoazy fa tsy misy azony dahalo na jiolahy atao raha tsy misy fiaraha-miasa aminy moitandro 
( Miaramila,gendarmes ary Polices),mandainga ireo moiara-miasa aminy raha tsy mahay an’izany 
misy firaisana tsikombakomba ao ka samy mahazo anjarany ny lehibe mifehy azy ireo ka rariny koa 
saziana miaraka aminy ny lehibeny izay tsy mandray andraikitra 


















