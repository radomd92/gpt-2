ANALANJIROFO : TAOLAN-DAVA 107  NAMIDY 600.000 ARIARY – MIDI MADAGASIKARA

Araka ny vaovao azon’ny polisy ny FIP Toamasina, dia nanao ny fanaraha-maso ny lalam-pirenena 
tonga tany Ampasibe Onibe izy ireo nitady ireto voalaza fa mpangalatra taolam-paty. Tao anatin’izany 
tratra am-bodiomby niaraka tamin’ny vata roa nisy taolam-paty izay saika taolan-dava mbola vao 
izy ireo izay 107 teo ny isany. 

Ingahy Rakotoarivelo 28 taona mponina ao Antenina sy ingahy Pascal Pasy mponina ao Sahateza Raimbato, 
samy ao amin’ny kaominin’Ampasimbe Onibe izy ireto. Nokasaina hamidy teto Toamasina araka ny 
nampanaovin’izany ingahy “Milive” avy any Ambovombe monina ao Mangarano Stadium ihany izy ity, 
mitetina 600.000 ariary ny kilao saika nivarotana azy tamin’izao halatra taolam-paty izao. Araka 
fanazavan’i Rakotoarivelo sy Pascal Pasy hatrany dia tsy izy ireo no namaky ny fasana tamin’ny 
ireto taolambalo ireto, fa mbola nanarama olona ihany koa, ka ny fivarotana ilay taolan-dava vao 
ny fandoavam-bola, izay hoe saika fasan-drazan’ireo nirahina ireto taolam-paty tratra ireto, 
tsy mbola fantatra iza marina ireto fianakaviana tratran’ny vaky fasana ireto. Eo am-pikarohana 
naman’izy roa tratra ireto ny polisy amin’izao fotoana izao. Ankoatra izay, dia nomarihan’ny 
FIP Toamasina, ny kaomisera Rafaliarivo Jules, fa tsy hanaiky lembenana amin’ny fanasoketana 
sy ny polisy ary ny olom-panjakana eto Toamasina, ataon’ingahy Rico sy Tojo Rakotonirina amin’ny 
tamban-jotra “facebook” amin’ny fanelezana vaovao tsy marina. 

Efa mandeha ny fikarohana sy ny fanadiadiana ka tsy ho ela dia hisy ny vokatra, satria efa eto Toamasina 
mpitandro filaminana mahay manokana mikasika ny “cyber-criminalite”. Mbola nomarihany ihany 
fa vonona hatrany ny polisy eto Toamasina hiaro ny vahoaka sy ny fananany, na eo aza ny fanaratsiana 
ny fanasoketana mahazo azy ireo isan’andro… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

