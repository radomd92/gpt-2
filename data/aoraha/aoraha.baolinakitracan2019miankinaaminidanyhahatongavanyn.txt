BAOLINA KITRA – «CAN 2019» :: «MIANKINA AMIN’I DAX NY HAHATONGAVANY NA TSIA», HOY NY FMF • AORAHA

Manoloana ny resaka mandeha amin’ny nanesorana an’i Arohasina Andriamirado na i Dax, mpilalaon’ny 
Chiefs Afrika Atsimo, dia nitondra fanazavana ny avy eo anivon’ny Federasiona malagasin’ny baolina 
(FMF). “Tsy nisy nanala an’i Dax ao anatin’ny lisitry ny Barea. Mbola ao anatin’ireo mpilalao telo 
roapolo nantsoina izy saingy miankina aminy na ho avy izy na tsia. Nalefa any aminy ny fiantsoana, 
nitovy tamin’ireo mpilalao rehetra nantsoina. ”, araka ny nambaran’i Jean François Débon, tale 
nasionalin’ny Federasiona malagasin’ny baolina kitra. 

Raha ny fantatra dia mbola tsy dia milamina loatra ny fifindran’ity mpilalaon’ny Fosa Juniors 
teo aloha ity tao amin’ny Kaizer Chiefs. Nambaran’ny klioba nialany fa “nandeha tsy nahazo taratasy 
i Dax”. 

Na izany aza anefa dia efa tafiditra ao anatin’ny lisitr’ireo mpilalao ao amin’ny Kaizer Chiefs 
mpilalao malagasy ity. Io anaran’ny klioba io ihany koa no napetraka tao anatin’ny lisitra nisy 
tao amin’ny ekipam-pirenena malagasy. 









Enregistrer mon nom, mon e-mail et mon site web dans le navigateur pour mon prochain commentaire. 



