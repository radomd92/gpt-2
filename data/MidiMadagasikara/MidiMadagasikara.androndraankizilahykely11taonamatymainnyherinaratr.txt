ANDRONDRA : ANKIZILAHY KELY 11 TAONA MATY, MAIN’NY HERINARATRA – MIDI MADAGASIKARA

Zava-doza no niseho omaly teny Androndra Ampamantanana. Zazalahy kely 11 taona no niraikitra 
amin’ny andrin-jiro iray, main’ny herinaratra. Nentina novonjena teny amin’ny hôpitaly ihany 
ankizikely ity fa indrisy fa efa tsy tana intsony ny ainy. Ny zava-nitranga : misy andrin-jiro iray 
amin’ny vy, izay nambaran’ny mponina fa indraindray dia misy herinaratra, eny an-toerana. Eo 
andrin-jiro io anefa dia misy « dalle » tsy misy sarona, izay tsy maintsy lalan’ny olona ihany koa. 
maintsy mitsambikina araka izany izay olona mandeha eo ary ireo izay tsy mahatana dia tsy maintsy 
amin’ilay andrin-jiro. Ary izay no nahazo ity ankizilahy kely izay, avy nilalao teny amin’ny manodidina 
an-dalana hamonjy fodiana. Raha ny fahitan’ireo mponina azy dia tsy ilay herinaratra tsotra no 
andrin-jiro ity fa ilay herinaratra matanjaka. Avy hatrany dia niraikitra teo amin’ilay nahavoa 
ity ankizy tsy manan-tsiny, ary vetivety teo ihany dia maina. Samy taitra avokoa ny rehetra nahita 
loza niseho, ary niezaka namonjy ilay ankizy. Saingy indrisy fa tsy nisy azo natao intsony. Araka 
filazan’ireo teny an-toerana hatrany dia efa nampilazàna mahakasika ny fisian’ity andrin-jiro 
ity ireo tompon’andraikitra isan-tsokajiny avy kanefa tsy nisy taitra. Eny fa na dia efa fanintelony 
aza ny ankizikely main’ny herinaratra teo, raha ny fantatra hatrany. Saingy ity farany ity no namoizana 
tsy manan-tsiny iray. 



Mampalahelo. Tsy fandraisana andraikitra daholo no mahatonga izao.Handray ny andraikiny vé 
ny fianakavian’ilay ankizy tsy manan-tsiny??? 


















