“RAHARAHA FITORAHAM-BATO”, RN 2 : MIFAMPIAMPANGA NY FITSARANA SY NY ZANDARY | NEWSMADA

Par Taratra sur 29/11/2017 

Lasa ady ifamalian’ny zandary sy ny Tonia mpampanoa lalàna, fitsarana ambaratonga voalohany 
Toamasina, ankehitriny, ilay ”Raharaha fitoraham-bato” fiarakodia eny amin’ny lalam-pirenena 
Mifampiampanga ny andaniny sy ny ankilany. 

Nanao valin-kafatra ho an’ny zandary ny teo anivon’ny mpampanoa lalàna ambaratonga voalohany 
na efa nisy aza ny fihaonana teo amin’ny roa tonta ny alatsinainy teo, momba ny famotsorana ireo 
voasambotra tamin’ny toraka fiara tany amin’ny lalam-pirenena faharoa, ka nilazan’ity farany 
tsy misy ny olana eo amin’ny fitsarana sy ny mpitandro filaminana. Nampiantso ny mpanao gazety indray, omaly talata faha 28 novambra, ny tompon’ andraikitra voalohany 
anivon’ny fitsarana ambaratonga voalohany, Lauret Rajaona Thierry, teny amin’ny birao fiasany 
ary nalaina teo ihany koa ireo voafonja telo lahy niaiky sy nitonona ireo mpaniraka sy mpanakarama 
fitoraham-bato fiara mandalo amin’ny lalam-pirenena faharoa, any Brickaville. 

“Matoa tsy nampiditra ny sasany am-ponja vonjimaika ny mpitsara dia noho ny tsy fahampian’ny vesatra 
ny olona natolotra ny fitsarana. Ireto telo lahy ireto no nambaran’ny famotorana nataon’ny zandary 
niaiky ary nitonona ireo voalazan’ izy ireo fa mpampikarama. Noho ny daroka sy vono nataon’ny zandary 
nahatonga ireto telo lahy ireto ho nanonona anaran’olona”, hoy ny Tonia mpampanoa lalàna. 

Mbola nanamafy ity tompon’andraikitra ity fa, maninona raha ny fitsarana manome fahafahana vonjimaika 
ampangaina, no atao resabe fa ny zandary mamono sy mandratra olona ataony famotorana tsy misy resaka. 
mpanao gazety ireo ratra mahazo azy telo lahy, fa saingy tsy mahazo mametraka fanontaniana amin’ 
ireo ianareo”, hoy hatrany ny mpampanoa lalàna, tao amin’ny birao fiasany. 

Namaly avy hatrany ny zandary 

Ankilany kosa raha nanontaniana ny teo anivon’ny kaomandin’ny vondrontombim-pileovan’ny zandarimaria 
ny kolonely, Ralaikoa Tianarivo Gabriel, tsotra ny nambarany: “Izahay nisambotra ireo olona 
ary tratra ambodiomby, vao avy nitoraka fiara ary nandositra tao ambany tetezana ka noraisim-potsiny 
niaraka tamin’ny vato teny an-tanana sy mbola anaty harona kely. Nandritra ny famotorana savaranonando 
amin’ny toerana nahasamborana azy ihany, efa nitonona ireo mpaniraka sy mpampikarama ry zalahy”. “Raha ny tena tsara, tokony midina any an-toerana mihitsy ny fitsarana manao fanadihadiana raha 
mahatoky ny famotorana ataon’ny zandary. Tsy olana aminay fa fahefany tanteraka ny famotsorana 
entin’ny mpitandro filaminana anivon’ny fitsarana fa saingy ny olana, ny fikorontanan’ny filaminam-bahoaka 
ny rafi-piarahamonina ary manana porofo sy fanamarinana ve izy fa ratra nataon’ny zandary ny hita 
telo lahy ireo”, hoy hatrany ny komandin’ny vondron-tobim-paritry ny zandarimariam-pirenena 


Ankoatra izay, anio, no fantatra fa hanao fitokonana ireo mpitatitra mampiasa iny lalam-pirenena 
iny, ahitana ireo taksiborosy sy ny mpitatitra entana. Hetsika fanehoana fa tsy mankasitraka 
famotsorana ireo olona voarohirohy amin’ny fitorahana fiara. Hihenjana ny tady, asa izay ho vokatr’izany 
adiadin’ny mpitsara sy ny zandary ao Toamasina ity sy ny hetsik’ireo mpitatitra. 



Efa zavatra hafa kosa izany ny an’ny Fitsarana raha izany koa. Sao dia mba misy ketrika manokana 
ary ao e! 

Tsy voatora izy dia mahasaky manamaivana izany e,na koa hoe sera hafa mihintsy. Efa izany ve ny zava-miseho 
mbola avela fotsiny @ zao fotsiny ireo voapanga. SAZIO MAFY IZY TELO mtsam aloha mandram-pipoitra 
mpaniraka azy ireo. 

Les commentaires sont fermées. 

