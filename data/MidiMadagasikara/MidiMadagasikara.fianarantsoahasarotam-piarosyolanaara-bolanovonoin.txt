FIANARANTSOA : HASAROTAM-PIARO SY OLANA ARA-BOLA, NOVONOIN-DRANGAHY NY  VADINY – MIDI MADAGASIKARA

Renim-pianakaviana tanora iray manodidina ny 30 taona eo no miady mafy amin’ny fahafatesana hatramin’izao 
izay novonoim-badiny omaly nisandratr’andro tao Ampopoka Fianarantsoa. Araka ny tati-baovao 
dia hasarotam-piaro (ampangain-drangahy ho mampirafy azy amin’ny mpamily mpanampina fiara 
sy nifangaro olana ara-bola no fototry ny ady teo amin’ireto mpivady mpivarotra saribao nanomboka 
harivan’ny alarobia teo. Nony naraina ny andro, dia mbola nitohy ny ady teo amin’ireto mpivady 
telo mianadahy ireto, rehefa notenenin-dramatoa tamin’ny fandaniam-bola amin’ny galeoka rangahy 
izay niboboka toaka vao maraina. Tezitra mafy ity raim-pianakaviana ity raha naheno ny latsam-badiny, 
naka famaky namonoany am-badiny. Na niezaka niaro tena sy niantso vonjy ramatoa, dia naratra mafy. 
ny tahotry ny fitsaram-bahoaka dia nitsoaka ny nahavanon-doza, ka mbola nokarohina fatratra 
fotoana nanoratanay ny lahatsoratra, raha ny akom-baovao azo hatrany. 




















