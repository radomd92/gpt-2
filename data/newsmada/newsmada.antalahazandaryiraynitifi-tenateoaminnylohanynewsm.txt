ANTALAHA: ZANDARY IRAY NITIFI-TENA TEO AMIN’NY LOHANY | NEWSMADA

Par Taratra sur 16/01/2019 

Namono tena ilay zandary iray tany Antalaha. Nitifi-tena tamin’ny basiny ihany izy. Olana teo 
tokantrano ny fitotry ny fihetsika nataony… 

Niditra teo amin’ny sofiny aoriana ny bala ary tao amin’ny lohany. Zandary iray “hors classe” miasa 
amin’ny fokontany Antanambao, kaominina Antalaha, ity voalaza fa namono teny, ny alahady teo 
ho tamin’ny 7 ora sy sasany maraina, ity. Nandray basy PA Mac 50 izy ary nambanany ny tenany ka nitifi-tena 
hatrany izy. 

Raim-pianakaviana ary manan-janaka telo ity zandary ity. Raha ny vaovao avy amin’ny zandary, 
ny olana eo amin’ny tokatranony ny nahatonga ity zandary ity nanao izao fihetsika izao. 

Efa eo am-pelatanan’ny zandary any Sava ny raharaha. Ny razana kosa, efa nalefa aty Antananarivo, 
raha nihazo an’i Toamasina kosa ny havany. Hisokatra tsy ho ela ny fanadihadiana manodidina ity 
zandary ity. Tranga tsy mpiseho matetika kanefa efa nisy ihany ny mpitandro filaminana nitifi-tena 
izao teto amintsika. 

Tato ho ato, tsikaritra fa nitombo isa ny olona mamono tena. Tahaka ilay nitranga teny amin’ny tetezan’i 
farany teo. Lehilahy iray namono tena noho ny olana amin’ny fitiavana. Nisy ihany koa tovovavy, 
avotry ny olona ihany. Endrikendriky ny krizy misy eto amintsika izany. Olana eo amin’ny fiarahamonina 
ny fiatrehana ny fiainana andavanandro mihitsy. 





Les commentaires sont fermées. 

