TOAMASINA : GARAZY IRAY SY FIARA EFATRA ARY « CHAMBRES » ENINA, KILA FOREHITRA – MIDI MADAGASIKARA

Hatairana ny an’ireo mpivarotra sy ireo mponina mipetraka manodidina ny tobin-tsolika “Shell” 
amin’ny “gare routière” Tanambao V, ny alakamisy maraim-be tokony ho tamin’ny 5ora, raha nahita 
avy hatrany dia niredareda be. Haingana rahateo ny fiitaran’ny afo noho ireo trano manodidina 
amin’ny fitaovana mora mirehitra tahaka ny ravim-pontsy sy hazo ary volotsangana. Vokany : trano 
no may kila forehitra, isan’izany ilay gazary fanamboarana fiara sy ireo fiara efatra tao anatiny, 
tranon-dopy enina tsy lavitra teo ; izay manana efitra 37 ao amin’ity fiantsonan’ny taksibrosy 
Toamasina ity. May noho izany koa ny « transformateur » -n’ny Jirama, ”, teo ambonin’ilay garazy 
niandohan’ny afo, izay miteraka fahatapahan’ny herinaratra ho an’ireo tokantrano manodidina 
“gare routière”. Mifamahofaho ny vaovao azo mikasika ny tena antony niteraka ny fahamaizana sy 
izao; ao ireo fianakaviana may trano sy ireo mponina manodidina milaza, fa ny tselatr’afo naterak’ 
fitselaran’ilay “transformateur” teo ambonin’ilay garazy fanamboarana fiara nilatsaka teo 
tafo vita amin’ny ravimpontsy (ravinala) no teraka ny firehetana. Mijoro ho vavolombelona ireto 
trano sy ny mponina manodidina, fa efa fanaon’ity “transformateur” ity io mitselatselatra io, 
izao izy nitera-doza izao. Eo koa anefa ireo mponina hafa, milaza fa avy tao amin’ilay tranondopy 
lavitra ity garazy ity no niatomboka ny afo noho ny labozia tsy maty, ka izao niitatra izao noho ireo 
manodidina mora mirehitra avokoa. Ho an’ny Jirama kosa, dia nilaza izy ireo fa tsy misy hidirana 
tranga na fahamaizana trano izao, satria na te-hanarina ny fitaovana aza ny Jirama, dia tsy afaka 
izany noho ilay andrin-jiro misy ilay “transformateur” ao an-tokotanin’olona sy tafiditra amin’ny 
ireo mihitsy. Na izany aza dia hanao ezaka ny Jirama hamerina ny herinaratra ho an’ireo faritra 
sy hanolo haingana ny fitaovana may. Naharitra ora roa ny famonoana ny afo nataon’ireo mpiasa sy 
fiaran’ny kaominina roa. 




















