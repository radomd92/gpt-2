TETIKASA MITENTINA 316 TAPITRISA AR MAHERY | NEWSMADA

Par Taratra sur 08/01/2019 

Manamafy ny fiaraha-mitantana any ifotony ny MNP, miezaka mitady vahaolana ho fanatsarana ny 
mponina ho mpiara-miombon’antoka feno. Resena lahatra ny mponina fa hahitan’izy ireo tombontsoa 
fisian’ny faritra arovana, tompony izy ireo fa tsy mpangataka na mpitazana fotsiny. 

Nanomboka ny taona 2005 ka hatramin’ny 2017, nahatratra 177 ny tetikasa nataon’ny Komity mpanohana 
faritra arovana (Comité de soutien aux aires protégées na Cosap). Mitentina 316 918 453 Ar ny vita 
nandritra ny 12 taona. Tao anatin’izany tetikasa izany ny fanamboarana sekoly, ny fizarana fitaovam-pambolena, 
fividianana masomboly sy zana-kazo, ny famokarana angovo, ny fanamboarana vovon-drano sy tohodrano, 
ny fampiofanana fiompiana akoho sy tantely. 

Miaraka amin’ny mpiara-miombon’antoka hafa any an-toerana ny Cosap izay ahitana solontena avy 
distrikan’Ambato Boeny sy i Marovoay, kaominina 13, sy fokontany 61. Iarahan’izy ireo manapaka 
tetikasa manodidina ny faritra, ary mandray andraikitra sy manao tomban’ezaka ny isam-pokontany. 
sy manapaka ny asa fampandrosoana ho fiveloman’ny mponina ny Komity mpanohana ny faritra arovana. 

Les commentaires sont fermées. 

