FJKM ITAOSY / 150 TAONA : FANITARANA NY TRANO FIANGONANA NO ATAO TSANGAMBATO – MIDI MADAGASIKARA

“Manangana famantarandalana ho anao ianao, manorena tsangam-bato” 

Jeremia 31:21a. Io teny voasoratra ao amin’ny Baiboly io no nofidin’ny fiangonana Fjkm Antampon’Itaosy 
ny fankalazana ny faha-150 taona niorenany. Maro ny hetsika nentin’izy ireo nankalaza ny jobily, 
ny 2 marsa 2014 ary tsy hifarana raha tsy ny 1martsa 2015. Ny sabotsy 18 oktobra teo kosa, no ivon’ny 
izay niarahan’ny fiangonana tamin’ny Synodam-paritany Antananarivo Andrefana. Nitohy ny alahady 
izay niarahan’ny fiangonana tamin’ny zanaka am-pielezana. Tapaky ny fiangonana, fa fanitarana 
ny tempoly no atao ho tsangam-baton’ny faha-150 taona. Ny asa dia nokasaina ho vita ao anatin’ny 
taona eo ho eo. Ny volana jona talohan’ny nihatrehana ny voka-dehibe 2014 no vita ny fototra ary 
aorian’ny tolobidy izay natao dia niroso avy hatrany tamin’ny fananganana ny rindrina ny fiangonana 
dia kasaina ho vita ny faran’ny volana janoary 2015 izany. Nosoritan’ny mpitandriana am-perinasa 
Andria­mamonjy Nomenjanahary Mickael ny fiangonana ankehitriny dia ny hoe “Miaina ny tenin’Andriamanitra, 
vavaka ary velona ho an’ny hafa”. Ankoatra ireo sekolin’ny finoana maro izay mijoro dia mitsinjo 
ireo mahantra ao aminy ny fiangonana raha tsy hiteny afa-tsy ny fizarana vary isaka ny sabotsy. 



