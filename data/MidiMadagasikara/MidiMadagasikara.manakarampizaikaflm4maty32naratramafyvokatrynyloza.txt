MANAKARA : MPIZAIKA FLM 4 MATY, 32 NARATRA MAFY VOKATRY NY LOZA SAMIHAFA – MIDI MADAGASIKARA

Faly sahirana ny fianakaviam-ben’ny Fiangonana Loterana Malagasy. Olona efatra no namoy ny ainy 
32 kosa naratra mafy vokatry ny loza samihafa raha nikasa ny hamonjy ny zaikaben’ny fikambanam-behivavy 
Manakara. Niharan’ny lozam-pifamoivoizana tamin’ny lalam-pirenena faha 12, teo Analavory 
ny fiara mitondra ny marika « sprinter » iray izay nitondra mpizaika miisa 36 ny alarobia maraina 
tamin’ny valo ora maraina. Teo amin’ny fiolahana, raha nikasa ny hiala ny lavaka ny mpamily dia 
hatrany dia nidofotra tamin’ny sisin’ny lalana. Mafy dia mafy ny dona ary saika nitondra takaitra 
ny mpandeha rehetra satria zaza roa no namoy ny ainy, ary ny 32 dia naratra avokoa. Fantatra fa ny 
amin’ireo naratra dia tena voa mafy ary tsy maintsy nampiakarina tany amin’ny hôpitalin’ny Fianarantsoa 
toa ka ireo naratra ambony dia nentina any amin’ny hôpitaliben’Ifandina. Mpizaika lehilahy avy 
amin’ny fiangonana FJKM sy ny avy ao amin’ny prefektioran’i Manakara no tonga teny an-toerana 
tanana indrindra tamin’ny fitaomana ny niaram-boina tany amin’ny hopitaly. Noraisin’ny fitondram-panjakana 
ny fihantohana ny fitsaboana ankapeny ireo naratra. Ny zandary kosa no tonga teny an-toerana nanao 
fanadihadihana. Ankoatra io lozam-pifamoivoizana io dia vadina pasitora FLM iray avy any amin’iny 
avaratry ny nosy iny no namoy ny ainy teny an-dalana ho any Manakara. Voalaza manana olana eo amin’ny 
tosi-drà ramatoa ka izay no nahafaty azy teo Mampikony. Tsy vitan’izay fa mbola nisy koa mpizaika 
hafa, adolantsento, namoy ny ainy rehefa tonga tany Manakara. Tsy fantatra mazava ny antony nahafaty 
fa araka ny fanazavana nomen’ny tompon’andraikitra dia antony ara-pahasalamana no nitondra 
amin’izao fahafatesana izao. 



Inona koa ity teny adolantsento ity e! tsy aleo ve atao hoe zatovo? ny razantsika dia manana teny 
tokony tsy isika indray no hanova azy 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

