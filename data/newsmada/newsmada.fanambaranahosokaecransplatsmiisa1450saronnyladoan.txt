FANAMBARANA HOSOKA  : « ECRANS PLATS » MIISA 1.450, SARON’NY LADOANY | NEWSMADA

Par Taratra sur 22/08/2017 

Tratran’ny sampandraharahan’ny ladoany miady amin’ny hosoka (SLF), ny alahady 20 aogositra 
ny televiziona “écrans plats” miisa 1.450. Nahatrarana izany tetsy Analakely tao amin’ny trano 
an’ny orinasa malaza iray eto an-dRenivohitra. Ny fanadihadiana sy ny fanangonam-baovao ary 
fanaraha-maso nataon’ny sampandraharahan’ny haban-tseranana miady amin’ny hosoka no nahazoana 
vokatra izao. 

Voasoratra tao anatin’ny taratasy fanambaran’ilay orinasa fa lamba ireo entana ireo, nefa hay 
Tsy nanara-dalàna koa ity orinasa ity satria hosoka ny fanambarana ny entana, amin’ny fandefasana 
aty Madagasikara, nasiana ny tombokasen’ny ladoany, nefa tsy nolazaina tany amin’ny SLF. 



Araka ny lalàna, voasazy gejain’ny fanjakana ny entana nanaovana fanambarana hosoka toy izao, 
koa ny fiara nitaterana azy sy ny fitaovana nanafenana azy. Manampy ireo ny fandoavana onitra avo 
heny amin’ny tetimbidin’ny entana ary fampidirana am-ponja enimbolana hatramin’ny herintaona. 

Maro ny hetsika toy izao ataon’ny sampandraharahan’ny ladoany izao. Andrasan’ny besinimaro 
ny tena fanatanterahana ny lalàna, satria tsy fantatra na tsy lazaina intsony ny tohiny aorian’ny 
azy ireny. 



Les commentaires sont fermées. 

