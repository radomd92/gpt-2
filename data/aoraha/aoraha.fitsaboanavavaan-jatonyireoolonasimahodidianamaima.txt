FITSABOANA VAVA :: AN-JATONY IREO OLONA SIMA HODIDIANA MAIMAIM-POANA • AORAHA

Fanampiana. Olona dimy amby roapolo amby zato, manana olana amin’ny ativava na sima no hahazo fandidiana 
amin’ny 6 hatramin’ny 13 marsa 2020, any Antsirabe. Tsy misy fanavahana toerana fa afaka misoratra 
avokoa izay manana an’ireo olana ara-pahasahalamana ireo. 

Mandavan-taona ny fisoratana anarana saingy mbola afaka manatona ihany ireo marary amin’ny andron’ny 
hanaovana ny fandidiana. “Misy fizaham-pahasalamana hatao mandritra ny roa andro. Ny mpitsabo 
mijery an’ireo olona afaka hisitraka ny fandidiana avy eo”, hoy Ramamonjisoa Anjamamy, mpandrindra 
hetsika “ Opération smile”, teny Andraharo nandritra ny fanavaozana fiaraha-miasa teo amin’ny 
Star sy ny “Operation Smile”, omaly. 

Hiara-hiasa indray mandritra ny fandidiana faobe an’ireo olona manana fahasembanana ao amin’ny 
vava izy ireo. Olona efatra amby efapolo sy telonjato no efa sitrana tamin’ny alalan’io hetsika 
tamin’ny taon-dasa. 









Enregistrer mon nom, mon e-mail et mon site web dans le navigateur pour mon prochain commentaire. 



