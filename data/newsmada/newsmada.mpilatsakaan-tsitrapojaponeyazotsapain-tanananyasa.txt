MPILATSAKA AN-TSITRAPO JAPONEY  : AZO TSAPAIN-TANANA NY ASA VITAN’IZY EFATRA MIANADAHY | NEWSMADA

Par Taratra sur 21/03/2018 

Tapitra ny iraka nampanaovina an’i Umenaga Yui, i Kobayashi Norio, i Doi Eiko ary i Takata Yoshihiro, 
an-tsitrapo japoney (JOCV). Nandritra ny roa taona, nitondra ny anjara birikiny, teny ifotony, 
tanora ireto ho fampandrosoana sy fanatsarana ny fiainan’ny fianakaviana malagasy, eo amin’ny 
fambolena, fihariana, fahasalamana ary fanabeazana. 

Samy nitatitra ny zava-bitany izy ireo, ny alatsinainy tolakandro teo, teny amin’ny biraon’ny 
Fambolena, eny Ampandrianomby. Nanampy tamin’ny fanentanana mikasika ny fomba fanatsarana 
voka-bary, tany Manandona, faritra Vakinankaratra, i Umenaga Yui. Anisan’ny asa lehibe iray 
ihany koa ny famolavolana sy famoahana bokikely antsoina hoe “Ndeha hibazary”. Manampy ny renim-pianakaviana 
fikarakarana sakafo ara-pahasalamana ity fitaovana ity. Manampy azy amin’ny fitantanana ny 
ao an-tokantrano ihany koa izany. 

Nampiasa ny fahaizana tamin’ny fanatsarana ny asa eo anivon’ny CFAMA any Antsirabe kosa i Takata 
Fantatra fa niakatra avo telo heny ny vola niditra tao amin’ny toeram-pamokarana fitaovam-pambolena 
raha mitaha ny tamin’ny taona 2016. Nanofana ny tantsaha ihany koa izy mikasika ny fomba fivarotana. 

Niasa tany Ankadinondry Sakay i Doi Eiko ka niompana tamin’ny fampiroboroboana ny famokarana 
ny asa nataony. Nanofana ny tanora, niala tamin’ny fianarana, ihany koa izy ka mikasika ireo seha-pihariana 
hampidi-bola ny fiofanana. 

Ho an’i Kobayashi Norio, anisan’ny nisongadina tamin’ny asa nataony ny fampianarana manamboatra 
na “compost” vita ao anatin’ny fito andro. Teo koa ny fomba fanamainana voankazo. Nisitraka izany 
mponina ao Morarano Chrome. 

Tsiahivina fa miisa 27 amin’izao fotoana izao ireo mpilatsaka an-tsitrapo japoney miasa eto amintsika. 
eny anivon’ny fiarahamonina, indrindra any ambanivohitra any, izy ireo. 



Les commentaires sont fermées. 

