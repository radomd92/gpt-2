NAMONO TENA ? MATY TSY TRA-DRANO, NOTETEZIN’NY KAMIAOBE ILAY RANGAHY | NEWSMADA

Par Taratra sur 03/10/2019 

Sahabo ho 35 taona eo ho eo ity lehilahy niaran-doza tetsy Talatamaty, omaly maraina ity. Asa izay 
azy, fa raha nandalo ny kamiaobe iray, avy hatrany dia nitsoraka tao ambany izy ka maty tsy tra-drano. 

Araka ny nambaran’ny zandary nanao ny fizahana teny an-toerana, nandeha mora ilay fiara nandritran’izany 
tsy nahasakana an’ity lehilahy ity hanao ny famoizam-pony ka nahatonga azy nitsoraka tao ambanin’ny 
aoriana, havanan’ilay kamio. Maty tsy tra-drano avy hatrany ranamana tamin’izany ka potika tanteraka 
valahany. Angom-baovao no namantarana fa tsy nahita ny fihetsik’io lehilahy io akory ny mpamily 
fiara, nandritra izany tranga izany. Fantatra ankehitriny fa nalefa eny amin’ny hopitaly Anosiala 
vata-mangatsiakan’ity lehilahy ity ary mbola misokatra kosa ny fanadihadiana ny tranga. 



Zaza iray, folo volana ihany koa no namoy ny ainy, nandritra ny lozam-pifamoivoizana teo anelanelan’Ilakaka 
Isalo, omaly maraina. Araka ny loharanom-baovao dia vokatry ny torimaso fotsy nahazo ny mpamily 
nitarika ny fivadihan’ilay fiara Sprinter raha nihazo an’i Toliara. Naratra mafy tamin’izany 
vehivavy iray isan’ny mpandeha. 

Taksiborosy sy taksibe 

Olona miisa sivy ihany koa no naratra vokatry ny fifandonana teo amina taksibrosy iray sy taxi-be 
Ambohidratrimo, manodidina ny tamin’ny 9 ora maraina. Raha ny fanazavan’ireo mpitandro filaminana 
teo am-pijanonana no nandonan’io taksibrosy io ilay taxi-be ary nirifatra nitsoaka ny mpamily 
vao niseho ny loza. Angom-baovao no namantarana fa vehivavy iray no naratra mafy vokatry ny loza 
voamafy tamin’izany ny tongony sy ny tratrany. Misokatra ny fanadihadiana mahakasika ny tranga 
efa karohina ilay nahavanon-doza, hoy ny mpitandro filaminana. 



Les commentaires sont fermées. 

