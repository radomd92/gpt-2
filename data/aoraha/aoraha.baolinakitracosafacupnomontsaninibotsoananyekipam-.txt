BAOLINA KITRA – COSAFA CUP :: NOMONTSANIN’I BOTSOANA NY EKIPAM-PIRENENA MALAGASY • AORAHA

Isa mitovy amina seta eo amin’ny taranja tenisy. Nanjakazaka tanteraka nanoloana ny ekipam-pirenena 
amin’ny baolina kitra, sokajy vehivavy latsaky ny 17 taona, i Botsoana tao amin’ny vondrona B, 
sabotsy lasa teo, tany Maorisy. Montsana tanteraka tamin’ny isa mavesatra, 6 noho 0, ny mpilalao 
nandritra andro voalohany ny fiadiana ny ho tompondakan’i Afrika tapany atsimo. 

Vokatra tsy nahagaga raha ny fanomanana nojerena. Naharitra herinandro mahery kely teo fotsiny 
fampivondronana ny ekipa malagasy. Hany ka efa nitarika tamin’ny isa 2 noho 0 ny mpilalaon’i Botsoana, 
ny fizaram-potoana voalohany. Isan’ny lesoka teo amin’ny mpilalao malagasy ihany koa ny lafiny 
Mora ho an’ny ekipa mpifanandrina ny nampiditra baolina efatra nandritra ny dimy amby efapolo 
faharoa. 

Nahitana fahasamihafana teo amin’ny haavo teknika ihany koa tamin’ny lalao hafa tao amin’ny vondrona 
misy an’i Madagasikara. Nanamparan’ny mpilalao afrikanina tatsimo ny fahaizany i Seisela. Nisaraka 
isa mavesatra 28 noho 0 ny ekipa roa tonta. 

Samy lavo nandritra ny lalao voalohany na i Seisela na i Madagasikara. Rahampitso dia hifanandrina 
ekipa roa avy aty amin’ny ranomasimbe Indiana, izay hahafantarana sahady ny toerana misy antsika 
amin’ny taranja baolina kitra vehivavy manoloana ireo nosy manodidina. 











Enregistrer mon nom, mon e-mail et mon site web dans le navigateur pour mon prochain commentaire. 



