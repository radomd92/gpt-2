FANDOSIRANA VOAFONJA :: MITOHY NY FIKAROHANA AN'IREO GADRA VALO LAHY • AORAHA

Tsy mbola tratra, araka ny vaovao heno farany omaly hariva, ireo gadra valo lahy nandositra tao 
fonjaben’i Tsiroanomandidy, ny tolakandron’ny sabotsy lasa teo. Mitohy ny fikarohana azy ireo 
any amin’iny Faritra Bongolava iny. 

Milaza ny avy eo anivon’ny Zandarimariam-pirenena, omaly, fa ny anaran’ireo voafonja nandositra 
ihany no voarain’izy ireo ahafahana manao ny fikarohana. Tsy mbola nahazo ny sarin’ireo olona 
kosa ny mpitandro filaminana. 

«Efa misy ny fanentanana ny olona mba hampandre ny manam-pahefana akaiky azy indrindra raha mahita 
hafahafa tonga eny an-tanàna. Ny fitadiavana an’ireo gadra nandositra ireo no tena imasoan’ny 
fisafoana, amin’izao fotoana izao, na amin’ny alina na amin’ny antoandro », hoy ihany ny avy amin’ny 


Folo lahy ireo gadra tafavoaka ny fonjan’i Tsiaroanomandidy, tamin’io sabotsy io. Nanararaotra 
fivoahan’ny mpivavaka teo amin’ny vavahadin’ny fonja izy ireo. Tratra tsy lavitra teo ny roa lahy. 
ho efa nizarazara sy niparitaka ireo valo ambiny. 

«Atao famotorana noho ny fandosirana ny fonja izy roa lahy efa voasambotra. Miampy, araka izany, 
sazin’izy ireo», araka ny fanazavana voaray hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



