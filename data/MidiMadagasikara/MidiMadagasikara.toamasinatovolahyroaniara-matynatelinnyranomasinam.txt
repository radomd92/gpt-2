TOAMASINA : TOVOLAHY ROA NIARA-MATY NATELIN’NY RANOMASINA – MIDI MADAGASIKARA

Isan’ny ranomasina mahery izay saika manomo olona hatrany isan-taona, ny moron-dranomasin’ny 
J. Rabemananjara ao Salazamay Toamasina, nefa tsy mahasakana ireo mpilomano ny mandro aminy, 
fahitana ny herin’ny onja; izay manome fahafinaretana ho an’ireo tia milomano an-dranomasina. 
zoma teo araka ny angom-baovao, dia nisy mpinamana efa-dahy izay samy zanaky Toamasina sy mahalala 
ny ranomasin’ny Lycée J. Rabemananjara ity nilomano taminy. Samy naira-lasan’ny ranomasina 
efa-dahy ireo nandritra izany, saingy avotra ihany raha nitsipatsipaka tao anaty rano nanavotra 
ny roa lahy, ny roa kosa dia i David 16 taona mipetraka ao Andranomadio sy Roméo 18 taona mipetraka 
Ankirihiry no tsy avotra ka lasan’ny rano sy nateliny. Nanomboka ny zoma teo ny fikarohana azy roa 
ireto, saingy niala maina ireo mpikaroka azy ny zoma sy ny sabotsy, voatery naka an’ingahy Lalaina 
izay mahay manokana amin’ny fikarohana ireo olona atelin’ny rano, nolovainy tamin’ny rainy Atoa 
Raphael. Nitohy ny alahady izany niaraka tamin’ ingahy Lalaina ka tokony ho tamin’ny 8ora ny alahady 
hita ny razana voalohany i Roméo, tokony ho tamin’ny 11ora sy 20min kosa ny alahady io ihany, dia 
koa i David. Manao antso avo ho an’ny rehetra anefa ingahy Lalaina “zana-drano” amin’ny fitandremana 
ny ranomasin’ny Lycée J. Rabemananjara io, satria be loatra ny rano mifanohitra (courant) ao anatiny 
izany no miteraka fahalasan-drano sy fahafatesan’ny mpilomano aminy. Ny ray aman-drenin’izy 
mpinamana ireto koa nitondra hafatra ho an’ny zanaka sy ny ray aman-dreny mba hanara-maso ny zanany 
amin’izao fialan-tsasatra izao mba tsy ho tonga ny loza vao samy ho taitra ny rehetra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

