NOSY VARIKA : MPIVIDY OMBY MATY NOVONOINA MPANERA, LASA NY VOLA – MIDI MADAGASIKARA

Ny tapaky ny volana jolay lasa teo no nanomboka tsy hita ny vehivavy iray, tokony ho 25 taona, raha 
handeha hividy omby. Omaly izy no hita saingy efa ny vatana mangatsiaka sisa no hitan’ireo havany, 
tanaty fasika. 

Tany amin’izany toerana antsoina hoe Tanambao, ao amin’ny kaominina Ambodiriana, ao amin’ny 
Nosy Varika no nitrangan’ity vono olona feno habibiana ity. Raha ny zava-nisy tokoa mantsy nisy 
tonga nilaza tao amin’ity vehivavy ity fa misy omby azo mora any. 1.400.000 ary ny vidin’izy roa. 
satria sady mpiompy no mpividy omby izy dia mahafantatra tsara tena azo hidirana izany ka nanaiky 
an’ilay olona nilaza azy. Nanomboka teo anefa no tsy hita faty tsy hita velona intsony ity vehivavy 
Nandray fepetra avy hatrany ireo fianakaviana ny handeha hampandre ny zandary tany an-toerana, 
nametraka ny ahiahy rehetra tamin’ilay olona nanera sy nitondra azy tany. 

Efa niparitaka teo an-tanana tamin’io fotoana io ny resaka mahakasika ity mpanera ity ka efa nivonona 
hisambotra azy ny fokonolona, ny alarobia teo. Nilaza tamin’ireo fokonolona ity voasambotra 
hoe niaraka taminy fotsiny teny an-tsasa-dalana izy raha ho any Anosindrazana, toerana izay voalazany 
misy ilay omby. Mbola tsy niala tamin’ity farany na dia izany aza anefa ny ahiahian’ireo fokonolona 
nasaina nanoro izany toerana izany ny tenany. Teny an-dalana anefa no nanita-kevitra nitsoaka 
saingy tsy lasa lavitra dia voasambotra indray. Teo no niditra an-tsehatra ireo mpitandro filaminana, 
azy haingana niala teo amin’io toerana io, ary nentina notazomina tany Mananjary. 

Ny fanadihadiana nataon’ireo zandary, andro vitsivitsy taty aoriana no nahafantarana ny toerana 
nahavanon-doza ny vatana mangatsiakan’ilay vehivavy. Araka ny tatitra tokoa dia tena novonoin’ity 
ity teny an-dalana ilay vehivavy. Nalainy ny vola ary nasitriny tanaty fasika ny razana. Ny tongotr’ity 
izay tsy voatotra sisa no namantarana ny toerana nisy azy, niaraka tamin’ireo fitaovana vitsivitsy 
toy ny kiraro sy pôketra izay hita tsy lavitra io faritra nisy ny razana io. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

