TOLIARA : MITOMBO ISA NY TSY AMPY TAONA MIVARO- TENA SY MITARIKA « CYCLO POUSSE » – MIDI MADAGASIKARA

Amin’izao fotoana izao, raha ny fanadihadiana natao sy maso mahita, dia tsy mitsaha-mitombo ny 
ireo andriambavilanitra tonga manao ny asa fampanofana tena ao Toliara ao, ary tafaroboka hatramin’ny 
tsy ampy taona tokony mbola hianatra any an-tsekoly mihitsy. Ho an’iry voalohany dia antony maro 
mahatonga azy ireo hivaro-tena ka anisan’izany amin’ny ankapobeny ny fahasahiranana mahazo 
ankehitriny sy ny tsy fahavitan’ny lehilahy adidy (fisarahana tampoka amin’ny rain-janaka kanefa 
misy asa atao ilay vehivavy, eo ihany koa ny fandosiran’ilay rain-janaka adidy amin’ny fameloman-janaka 
an-trano ka voatery ilay vehivavy no mitady ny fomba rehetra hamelomana ny ankizy). Fa ho an’ireto 
kosa dia ny fitiavam-bola mora azo malaky sy rendrarendra, . . .no manosika azy ireo hiroso amin’ity 
tranainy eto an-tany tsy andoavana hetra ity. Hita eny amoron-dalana rehetra eny, any anaty trano 
trano fandraisam-bahiny ireny, anaty ‘’bar’’, eny amoron-dramomasina sy amina “casino” sy ny 
hafa tsy voatanisa eto ireo ankizivavy ary manodidina ny 14 taona ny salan’isan’izy ireo mamandrika 
amin’ny fanomezana filana ara-nofo. 




















