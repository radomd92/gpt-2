MITOHY NY GABORARAKA AMIN’NY HAREM-PIRENENA : MALEZIANINA IRAY TRATRA NITONDRA SOKATRA ANGONOKA TELO TANY TAIWAN | NEWSMADA

Par Taratra sur 19/05/2017 

Tsy voafehy mihitsy! Tantara mitohy tsy misy farany ny fanondranana antsokosoko harem-pirenena 
avy aty Madagasikara mankany ivelany. Navoakan’ny gazety iray any Taiwan fa tratran’ny tompon’andraikitry 
ladoany, ny alahady lasa teo, ny teratany malezianina, antsoina hoe Chan, nitondra sokatra telo. 
tamin’ny fiaramanidina malezianina Malaysian Airlines ity lehilahy ity, tratra tany amin’ny 
Taiwan Taoyuan. Hita tamin’ny fitaovam-pitiliana rayon X ireo sokatra telo, karazana angonoka, 
fahita raha tsy aty Madagasikara. Nambaran’i Chan, 48 taona fa novidiany ireo sokatra ireo ary 
fanomezana ho an’ny namany. 

Biby lafo indrindra maneran-tany 

Araka ny nambaran’ilay gazety, manodidina ny 1.000 dolara (998 dolara) ny tombambidin’ny iray 
amin’ny sokatra angonoka, biby lafo indrindra ankehitriny maneran-tany. Mirefy 41 sm ny iray 
sokatra, tombanana ho 40.000 dolara, izany hoe 120 tapitrisa Ar, 26 sm ny faharoa tombanana ho 26.000 
(78 tapitrisa Ar) ary 24 sm ny fahatelo, 24.000 dolara (72 tapitrisa Ar). 

Araka ny fenitry ny Rafitra iraisam-pirenena misahana ny biby ahina ho tamingana sy tandindomin-doza 
voasazy roa hatramin’ny 10 taona an-tranomaizina ny fanaovana trafikana biby na zavamaniry, 
tany amin’ny faritra arovana, toy ny sokatra angonoka. Marihina mantsy, fa avy any Soalala, faritra 
eto Madagasikara irery ihany no ahitana ny sokatra angonoka. 



Tsy hita anefa ny fampiharana io sazy io eto amintsika, satria tsy niharan’izany na ireo olona efa 
teto aza. Tsy mahagaga raha vao mainka mirongatra ny trafika satria maivana ny sazy, sady voalaza 
tambajotra matanjaka no ao ambadik’izy ireo matoa tafavoaka miala an’i Madagasikara, toa an’ireo 
330 tratra tany Malezia, ny faran’ny herinandro teo. 

Marina fa nisy tokoa ny tratra, toy ny teny Ivato, ny talata hariva teo, saingy maivana ny didy mivoaka. 
an’ilay tratra teny Andranomena, nahatrarana sokatra 227, ohatra, herintaona sy herintaona 
tapany monja ny sazin’ireo meloka, miampy onitra 4 tapitrisa Ar. Efa voalaza etsy ambony io anefa 
tombambidin’ny sokatra eo amin’ny varomaizina iraisam-pirenena. 



Les commentaires sont fermées. 

