IST ANTSIRANANA  : NIVOAKA NY INJENIERA SY TEKNISIANINA ANDIANY FAHA-23 | NEWSMADA

Par Taratra sur 27/12/2016 

Notontosaina tao amin’ny Kianja mitafo ao an-tampon-tanànan’Antsiranana, ny alarobia 21 desambra 
teo ny famoahana tamin’ny fomba ofisialy ny andiany faha-23 ireo injeniera sy teknisianina nandranto 
tao amin’ny Institut Supérieur de technologie (IST) ao Antsiranana. Miisa 139 izy ireo izay nahitana 
sy teknisianina amin’ny sampam-piofanana momba ny ingéniorat sy DTSS ary DTS eo anivon’ny IST. 
ny anarana nisaloran’izy ireo tamin’ity andiany faha-23 ity. Tonga nanome voninahitra ny lanonana 
sekretera jeneralin’ny minisiteran’ny Fampianarana ambony sy fikarohana ara-tsiantifika, 
filohan’ny oniversiten’Antsiranana, profesora Manorohanta Cécile ary ireo tompon’andraiki-panjakana 
an-toerana. “Santatra avokoa ny zava-tsarotra rehetra nolalavona nandritra ny fianarana teo 
sekoly fa tena mbola ho sarotra ny ho avy aorian’izao”, hoy ny hafatra avy amin’ny minisitry ny Fampianarana 
Rasoazananera Marie Monique. 

Nahazo ny major-n’ny ingéniorat tamin’ity andiany faha-23 ity Raminonanaharilala Sabine avy 
amin’ny sampam-piofanana Ingénieur en ingénierie des communications Electroniques (ICE). 
Bejaona Frida Sandrine kosa ny tao amin’ny technicien supérieur specialisé en Ingénierie des 
mobiles (IRM). Rindra Nantenaina Razafy ny major-n’ny technicien superieur avy ao amin’ny sampam-piofanana 
ny technologie navale. 

Rakotobe Mamy ny avy amin’ny BNI Madagascar ny ray mpiahy ireo injeniera sy teknisianina tamin’ity 
faha-23 ity. 

Nofaranana tamin’ny fiaraha-misakafo sy ny alim-pikoranana tao amin’ny foyer Secren ny lanonana. 



Les commentaires sont fermées. 

