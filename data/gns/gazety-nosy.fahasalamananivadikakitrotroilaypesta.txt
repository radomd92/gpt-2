FAHASALAMANA : NIVADIKA KITROTRO ILAY PESTA

Olona eo amin’ny 1000 eo ho eo no voalaza fa tratran’ny aretina kitrotro eto Antananarivo amin’izao 
izao. Ny any amin’ny faritany tsy fantatra izay mitranga. Voalaza fa nihombo be ity aretina ity 
taona ity. Ny kitrotro izay efa tsy dia heno loatra intsony tao anatin’ny taona maro izay. Raha ny 
azo amin’ny mpiasan’ny fahasalamana dia ireo zaza tsy vita vakisiny no isan’ny voabe indrindra 
Maro ireo ray amandreny no tsy namela ny zanany hanao vakisiny intsony tamin’ny taona lasa iny ka 
miseho izao indray ny aretina ity. Mbola resaka hafa indray io ka avela ho amin’ny manaraka. 

Mahakasika ny fahasalamana eto Madagasikara ity dia ny fisian’ny valan’aretina miovaova isan-taona 
tena mahatalanjona. Miala amin’ny kaolera, dia miditra amin’ny pesta dia izao indray ny kitrotro. 
tazo moka moa dia efa tsy hay tenenina intsony. Nankalazaina be ny Sida teo aloha dia nangingina 


Ny taona lasa teo dia ny pesta no nalazabe. Naato mihitsy ny fampianarana noho izany. Nolazaina 
mbola ho mafimafy ny fisehony amin’ity taona ity. Ny volana septambra lasa teo dia efa nisy ny tranga 
ary efa nisy olona teo amin’ny enina teo no maty. Tapotapoka teo nefa dia nangina tsy niloa-bava 
ny ministeran’ny fahasalamana. Ny olona koa variana ny fifidianana ka na dia areti-mandoza sy 
haingana aza ny pesta dia toa resin’ny politika raha ny zavamisy no jerena. Ny fanambarana iraisam-pirenena 
tamin’ny taona lasa mahakasika ity raharaha ity nefa dia nilaza fa mety ho mafimafy ny fitrangan’ny 
amin’ny taona faharoa izao, ka noho izany dia tokony hiomana tsara i Madagasikara. Ny tena mahagaga 
mahatalanjona dia mbola maloto lavitra noho ny tamin’ny taona lasa ny eto Antananarivo raha ny 
fako no jerena kanefa tsy nihanaka ny pesta. Nahoana ary sao dia afenina ity raharaha ity ka ho loza 
no hataony tsy ho ela? 

Eo anatrehan’izay dia toa misy ny labôratoara naorina eny Androhibe eny. Mbola tsy miasa izy io 
Sa ve miandry ny fahavitany vao holazaina fa misy indray ny pesta? 

Raha ny fijery faharoa indray dia nivadika ho kitrotro ve ity aretina ity? Sarotra nefa ny hino izany 
tokony hazava ny mahakasika azy roa ireo ary tokony hitondra fanazavana momba izany ny ministeran’ny 


Ny eritreritra manaraka izany aza dia lasa lavitra ihany satria sao dia miandry izay filoham-pirenena 
eo vao hankalazaina indray ny pesta toa ny nankalazana ny SIDA sy ny kaolera tamin’ny fotoan’androny 
ka ny filohan’ny repoblika mihitsy no milatsaka amin’ny ady amin’izany mba hilazana fa mijery 
vahoaka. 

Hatramin’izao aloha dia nivadika kitrotro ilay pesta satria toa rava hoazy. 





