ANOSIZATO : TRANOMBAROTRA VOATAFIKA, OLONA ROA VOATIFITRA – MIDI MADAGASIKARA

Nirefotra ny basy, nandriaka ny rà. Olona roa indray no naratra mafy, voatifitra, nandritry ny 
mitam-piadiana nitranga tetsy Anosizato ny alakamisy tolakandro teo. Tranombarotra iray mahakasika 
zava-pisotro no lasibatry ny andian-jiolahy nirongo basy tamin’io fotoana io. « Tokony ho tamin’ny 
ora tolakandro teo no nitranga io fanafihana io, izay nataona bandy efa-dahy nitondra basy poleta 
nandeha môtô » hoy ny fanazavàna azo avy tamin’ny tompon’andraikitry ny zandary misahana iny faritra 
Finday iray fotsiny no voalaza fa lasan’ireo olon-dratsy tao anatin’izany. Saingy kosa nisy olona 
voatifitr’ireo olon-dratsy. « Nijanona tamin’ny môtô teo anoloan’ireo tranombarotra io ireo 
ary avy hatrany dia niditra, nanambana basy ireo tao anatin’ny trano. Saika mpanjifa sy mpiasa 
avokoa anefa no tao amin’io fivarotana io tamin’ny fotoana nanafihan-dry zalahy fa tsy tao ny tompony 
Nentin-tahotra avokoa ny iray trano tamin’izay fotoana izay. Nisy olona anefa tety ivelany nahita 
zava-niseho ary niantso vonjeo avy hatrany. Tao anatin’ny indray mipi-maso monja dia nirefotra 
amin’io olona io ny basin’ireo olon-dratsy, nandratra azy avy hatrany. Tsy tapitapitr’izay ihany 
dia nirefotra fanindroany ny basy, niantefa indray teny amina mpiasa iray tao amin’ilay tranombarotra, 
angamba noheverin’ireo olon-dratsy ihany koa fa nikasa ny hanakana azy ireo. Nitsoaka avy hatrany 
ireto farany rehefa avy nitifitra, tsy nahatondra afa-tsy finday iray tavela tao. Taorian’ny 
moa vao nahazo antso ireo zandary ary niezaka nidina teny an-toerana farak’izay haingana. Efa 
anefa ny rano nitàn’ireo olon-dratsy nony tonga teny izy ireo. Ny hany azo natao dia ny namonjy ireo 
naratra, izay nentina nihazo toeram-pitsaboana haingana. Na izany aza anefa dia efa mandeha ny 
ireto andian-jiolahy ireto. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

