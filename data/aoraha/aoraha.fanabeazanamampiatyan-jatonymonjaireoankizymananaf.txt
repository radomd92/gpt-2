FANABEAZANA MAMPIATY :: AN-JATONY MONJA IREO ANKIZY MANANA FAHASEMBANANA TAFIDITRA AN-TSEKOLY • AORAHA

Mbola ambany ny tahan’ ny zaza manana faha-sembanana tafiditra mianatra eny amin’ireo sekoly 
Vitsy ihany koa no manaraka fampianarana amin’ny sekoly tsotra. 

“Miisa telo amby roapolo sy dimanjato ireo ankizy manana fahasembanana any amin’ireo sekoly enina 
dimampolo miara-miasa aminay. Misy ankizy eo amin’ny folo isaky ny sekoly any amin’ireo sekoly 
ireo. Raha miohatra amin’ny isan’ny ankizy izay tokony hiditra an-tsekoly eto Madagasikara dia 
mbola tsinontsinona izany tarehimarika izany”, hoy Rafenomiadana Mbolamamy, mitantana ny tetikasa 
fanabeazana Mampiaty eo anivon’ny FJKM. 

Vitsy ny sekoly manaiky handray azy ireny ary tsy resy lahatra hampianatra ny zanany manam-pahasembanana 
ray aman-dreny sasany. Eninjato mahery ny isan’ny sekoly FJKM manerana an’ i Madagasikara. Eo amin’ny fito amby roapolo no miara- miasa amin’izy ireo amin’ izao fotoana izao. 
ny fampiofanana sy fampitaovana ireo sekoly mandray an-tanana ireo ankizy manana fahasembanana 


“Niezaka nanome fitaovana an’ireny sekoly ireny izahay ho an’ny mpampianatra sy ho an’ny ankizy 
ho fanampiana sy fanamorana ny fampidirana azy any an-tsekoly. Nisy ny fanomezana fanampiana 
hanatsarana ny fotodrafitrasan’ny sekoly satria tsy voatery mety amin’ny filàn’ireo ankizy 
araka ny fanampim-panazavana. 

Tanjony hatramin’ny taona 2020 ny hanabeazana ankizy manana faha-sembanana miisa dimampolo 
roanjato ankoatra ireo dimanjato mahery efa tafiditra an-tsekoly. Manomana herinandro ho an’ny 
Mampiaty ny foibe fitondran-tsekoly FJKM, ny 3 hatramin’ny 8 desambra ho avy izao ho fanamarihana 
andro iraisam-pirenena ho an’ny olona manana faha-sembanana. Hetsika fanentanana sy fanabeazana 
no atao amin’ireo sekoly enina amby dimampolo hanatanterahana ny tetikasa. Faritra efatra no 
dia ny Faritra Analamanga, Vakinankaratra sy Atsinanana ary Moramanga ka tohanan’ny Fikambanana 
any ivelany mirotsaka amin’ny asa sôsialy maro na CBM. 









Enregistrer mon nom, mon e-mail et mon site web dans le navigateur pour mon prochain commentaire. 



