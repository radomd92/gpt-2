FIREHETANA TANY ANTSIRABE :: TRANO IRAIKA AMBIN’NY FOLO LEVON’NY AFO • AORAHA

Trano miisa iraika ambin’ny folo indray no kilan’ny afo niaraka tamin’ireo entana rehetra tao 
tamin’ny alin’ny alahady hifoha alatsinainy teo, tao amin’ny fokontany Andraikiba. Trano fivarotana 
masaka isan’ireo may no voalaza ho niandohan’ny afo. Niezaka nifehy ny firehetana ireo tompon-trano 
nampiitatra haingana ny afo ny maha trano hazo tamin’ny ankamaroan’ireo niharam-boina. 

Niantso vonjy tamin’ny alalan’ny fitsofana kiririoka izy ireo, avy eo, nefa tsy afa-nanoatra 
noho ny fijoalajoalan’ny afo tao anatin’ny fotoana fohy. May sy potika avokoa ireo entam-barotra 
fitaovana ary ny vola rehetra tao anatin’ireo fivarotana ireo. 

Nateti-piseho teto Antsirabe tato ho ato ny tranganà firehetana, saingy olana goavana hatrany 
mbola tsy fananan’ity tanàn-dehibe ity sampana mpamonjy voina. Tsy maintsy miankina amin’ny 
mponina ny famonoana afo rehefa misy ny loza tahaka an’io niseho, ny alin’ny alahady teo io. Raha 
fantatra dia efa nisy ny fiaraha-miasa teo amin’ny kaominina ambonivohitra Antsirabe sy Faradofay, 
nanomezan’ity farany fiara be mpamono afo ho an’Antsirabe, saingy noho ny tsy fisiana fantsona 
sy ireo kojakoja rehetra ilaina dia mbola tsy afaka miasa io fitaovana io. 









Enregistrer mon nom, mon e-mail et mon site web dans le navigateur pour mon prochain commentaire. 



