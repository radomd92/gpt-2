AMBOVOMBE ANDROY :  NOTAFIHIN’NY BARA NY ANTANDROY

Mandry andriran’antsy tanteraka ankehitriny ireo Antandroy monina ao amin’ny kaominin’Ambanivohitra 
ao Ambovombe Androy sy ny manodidina. Ny antony dia tratry ny tampoka tsy mahalehilahy ireo Antandroy 
fanafihan’ny Bara nihatra tamin’izy ireo satria tafiditra tao anatin’ny fampihavanana sy ny 
nifanaovana fa tsy azo atao ny mitondra kibay sy zava-maranitra, fa indrindra basy eny an-tsena. 

Voalazan’ny loharanom-baovao fa ny filohan’ny Jado na kalony avy ao amin’ny foko Bara, izay nanafika, 
nanapoaka basy fanairana voalohany ka naharaikitra ny fifampitifirana teo amin’ny roa tonta, 
niteraka fanaovana hazalambo ny Antandroy. 

Ny loharanom-baovao dia nanamarika fa nanatrika izao tranga izao ny zandary avy ao amin’ny kaominin’i 
izay notarihin’ny kaomandin’ny Borigadin’ny Zandary sy ny lefiny ary ny lefitry ny kaompanian’ny 
avy any Taolagnaro saingy nitazam-potsiny ny tranga niseho izy ireo. 

Miharatsy ny toe-draharaha ankehitriny momba io tranga niteraka disadisa io, indrindra fa eo 
foko Antandroy sy ny foko Bara ao amin’io kaominina io. Na efa natao aza mantsy ny fampihavanana 
hoy ny akom-baovao, ka namonoana omby sy nifanaovana velirano, dia mbola tonga tao an-toerana 
ny alarobia tolakandro teo, nanafika tampoka ny Bara. Antandroy 2 no maty tsy tra-drano vokatr’izany, 
efatra no naratra mafy satria nitifitra tamin’ny basy mihitsy ireo mpanafika. Nitohy ny alakamisy 
teo izany fanafihan’ny Bara tao amin’ity kaominin’i Marotsiraka ity izany, ka maty tsy tra-drano 
ny sefo fokontany ao Soatseranana II ao amin’ny kaominin’i Marotsiraka ihany. Nisy iray hafa koa 
namoy ny ainy tamin’ireo Bara nanafika. Taorian’izany dia re fa omby niisa 30 no noraofin’ireo 
tao amin’ny fokontany Ankilimanarivo izay mbola ao amin’ny kaominin’i Marotsiraka hatrany. 
kaominina ity moa dia mifanila vodirindrina amin’ny kaominin’i Tsivory. 

Manara-maso ny hakingan’ny governemanta Ntsay Christian handamina izao raharaha izao izany 
maro satria sanatriavin’ny vava, toa tany tsy misy fanjakana eto matoa misy mponina mifanafika 
izao, izay mety hivadika ho adim-poko. 

