TRAFIKANA SOKATRA MIISA 227 : OLONA TELO NIDOBOKA ENY AMIN’NY FONJAN’ANTANIMORA | NEWSMADA

Par Taratra sur 03/10/2016 

Nidoboka am-ponja, ny zoma teo rehefa avy natolotra ny fampanoavana ireo olona telo voarohirohy 
tompon’antoka tamin’ny fikasana hanondrana zana-tsokatra an-tsokosoko miisa 227 tratran’ny 
misahana ny heloka bevava teny Andranomena. Tao an-tranona vehivavy iray no tratra ireto zana-tsokatra 
ireto. Noraisim-potsiny koa ireo roa lahy mpiara-mitsikombakomba amin’ilay ramatoa. Izy roa 
ireo no mitady ny olona hividy ireo zana-tsokatra. Fantatra, araka ny tatitra nampitain’ny zandary 
ao amin’ny sampana fikarohana heloka bevava fa nentina niainga avy any Beloha Androy ireto zana-tsokatra 
ary nentina taksiborosy nampiarahina tamin’ny gony nisy tongolo. 

Tsy mety ho fongana mihitsy ity resaka trafikana zana-tsokatra miainga avy any amin’ny faritra 
ity. Misy aza efa mandady eny amin’ny seranam-piaramanidina vao tratra. Fantatra tamin’ny fanadihadian’ny 
famotorana fa any Tailandy no andefasan’ireo mpanao trafika ireny zana-tsokatra ireny. Aiza 
fiarovana ireo harena sarobidy eto amintsika? 



Les commentaires sont fermées. 

