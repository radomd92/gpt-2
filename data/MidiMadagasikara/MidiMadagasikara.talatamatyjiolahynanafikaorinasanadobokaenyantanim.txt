TALATAMATY : JIOLAHY NANAFIKA ORINASA, NADOBOKA ENY ANTANIMORA – MIDI MADAGASIKARA

Omaly no natolotra teny anivon’ny Fampanoavana ireo telolahy voarohirohy ho nanafika orinasa 
teny amin’iny faritra Talatamaty iny. Raha ny fantatra dia nadoboka am-ponja avy hatrany eny Antanimora 
ireo, mandra-piandry ny fotoam-pitsaràna. Raha tsiahivina dia ny faran’ny herinanandro teo 
ireo no voasambotry ny zandary, tao Ambonilaoka ao amin’ny fokontany Tanjondava, kaominina Talatamaty, 
ny fiaraha-miasan’ny mponina sy ireo mpitandro filaminana. Araka ny fanazavàna azo dia orinasa 
mpanamboatra « biscuit » teny amin’iny faritra iny nidiran’ireto olon-dratsy ireto an-keriny. 
dimy izy ireo ary nanao saron-tava. Vola tokony handoavana karaman’ny mpiasa, mitentina eo amin’ny 
tapitrisa ariary teo ho eo no lasan’ireo olon-dratsy ireto tamin’io fotoana io. Soa ihany anefa 
fa nisy nampandre fotoana vitsy monja talohan’ilay fanafihana ireo mpitandro filaminana ka tonga 
teny an-toerana. « Latsaka anelanelan’ireo mpiasan’ny orin’asa nampian’ny fokonolona izay 
sy ny zandary izay nanitsy làlana ny telolahy tamin’ireo mpangalatra ireo ka avy hatrany dia nibaboka. 
teny amin’izy ireo ny kitapo izay nahatratrarana ny ampahan’ny vola very. Ny roalahy tamin’ireo 
kosa dia tafaporitsaka niaraka tamin’ny kitapo hafa mbola nisy ny vola sasany ». Araka ny vaovao 
dia mpiasa tao amin’ity orinasa ity ihany izy telolahy voasambotra ireto, saingy ny roa efa voaroaka 
ny iray mbola am-perinasa. Ireo tafatsoaka kosa dia efa jiolahy rain-dahiny, izay angamba nokaramaina 
naniraka azy telolahy ireto. Any am-ponja aloha izany izy telolahy mandinika ny asa ratsy nataony, 
mitohy kosa etsy andanin’izay ny fikarohana ireo tafatsoaka ataon’ireo tompon’andraikitry 
filaminana misahana ny raharaha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

