FIFEHEZANA NY VIDIM-PIAINANA :: HO VOATAZONA NY FAKTIORAN- JIRO AMIN’ITY TAONA ITY • AORAHA

Tsy hisy aloha ny fampiakarana vidin-jiro amin’ity taona ity. Tsy mbola nahitana marimaritra 
kosa ny mikasika ny fampidinana ny vidin-tsolika. “Hotazonina amin’ny sarany misy amin’izao 
izao ny faktioran-jiro”, hoy ny tale jeneralin’ny orinasa Jirama, Jaomiary Olivier, tetsy Antsahavola, omaly. 

Andrasana ihany anefa ilay fampanantenan’ny Filohan’ny Repoblika ny amin’ny “tsy maintsy hidinan’ny 
solika sy ny herinaratra. Toy izany koa, hoy izy vao tamin’ny zoma teo, ny fijerena akaiky ny saran’ny 
orinasa Jirama an’ireo milina mpamokatra herinaratra”. 

Tsy mbola namoaka fanapahan-kevitra raikitra sy niraisana ny fihaonana teo amin’ny Filoha Andry 
sy ireo lehibena kaompanian-tsolika, teny Ambohitsorohitra, omaly. Hitohy rahampitso indray 
fifampiraharahan’ny roa tonta. 

Tetsy an-kilany kosa, dia nanome toky ny tsy hisian’ny fahatapahan’ny famatsiana herinaratra 
ny lalao baolina kitra CAN 2019 ny orinasa Jirama. Hiezahana ny hampihena ny fahatapahan-jiro 
amin’ny faritra.Nisy omaly ny fihaonana teo amin’ny fikambanan’ny orinasa mpikirakira herinaratra 
amin’ny ranomasimbe Indianina (COI) misy ireo nosy dimy teny Antsahavola mba hahafahana mifampizara 
sy mijery ny ho avy, indrindra amin’ny fampiasana ny angovo azo havaozina. 

Juliano Randrianja sy Julie Razakanarivo 









Enregistrer mon nom, mon e-mail et mon site web dans le navigateur pour mon prochain commentaire. 



