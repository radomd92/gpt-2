VOKA-PANADINANA OFISIALY :: NIHENA  NY TAHAM-PAHAFAHANA CEPE TETO ANTANANARIVO RENIVOHITRA   • AORAHA

Nandrasana fatratra. Nivaly ihany ny fanadinana CEPE teto amin’ny fari-piadidiam-pampianarana 
Cisco Antananarivo renivohitra rehefa nandrasan’ireo mpiadina sy ray aman-dreny tamim-pitaintainana 
Nahitana fihenany enina isan-jato ny vokatra satria lasa 67,55% ny taham-pahafahana, raha 73,61% 
tamin’ny taon-dasa. 

« Io no vokatry ny fiezahan’ireo mpianatra. Rahampitso (ndlr : anio) amin’ny roa maraina no hatao 
eny amin’ireo sekoly rehetra tokony hahitana izany ny valim-panadinana ”, hoy ny lehiben’ny Cisco 
renivohitra , omaly. 

Marihina fa omaly maraina no efa tomefy olona ireo foibem-panadinana sasany, toy ny tetsy amin’ny 
Antanimena, mba hijery ny voka-panadinana saingy tsy nahazo fahafaham-po izy ireo. Nisy tamin’ireo 
aman-dreny sasany kosa no nandefa hafatra fohy tamin’ireo tambazotram-pifandraisana sy ny tranonkalan’ny 
Fanabeazam-pirenena, ka nahalala mialoha ny valim-panadinana. 

Marihina fa maro ireo Cisco tany amin’ny faritra ivelan’Antananarivo no efa namoaka ny valim-panadinana 
talohan’ny alahady, toy ny teny Avaradrano sy Antsimondrano. Nahitana fihenany ihany koa ny voka-panadinana 
amin’ireo Cisco roa ireo satria 79,61% ny taha ho an’Avaradrano raha 81,13% izany tamin’ny taon-dasa. 
ho 78,8% kosa ny voka-panadinana ho an’Atsimondrano tamin’ity taona 2019 ity raha toa ka 81,13% 
tamin’ny taona 2018. 









Enregistrer mon nom, mon e-mail et mon site web dans le navigateur pour mon prochain commentaire. 



