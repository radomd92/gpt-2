AHIAHY HALA-BATO :: MIANTSO NY FAHAMAILOAN’NY REHETRA NY CENI • AORAHA

Manao antso avo amin’ireo olom-pirenena sy ireo kandidà nilatsaka hofidiana amin’ny fifidianana 
tanàna sy mpanolotsaina, hatao amin’ny 27 novambra 2019, mba ho mailo ny Vao­miera mahaleo tena 
ny fifidianana (Ceni). Mandeha ny feo fa misy andian’ olona mikasa hanaparitaka biletà tokana 
sahady any amin’ireo fari-pifidianana sasany, araka ny nambaran’ny filoha lefitry ny Ceni, Rakoto­narivo 
tetsy amin’ny foiben’ny Ceni Alarobia, omaly. 

“Manentana anareo mpifidy sy ny kandidà izahay mba handray andraikitra raha mahatsikaritra fihoaram-pefy 
hala-bato ianareo. Ento ny porofo. Mandehana mitory. Mijoroa vavolombelona fa vonona hanampy 
hanoro lalana anareo izahay. Etsy andanin’izany, hanadihady sy hitsikilo an’ireo atidoha miketrika 
ireo ny Ceni sy ny mpanara-maso isan-tsokajiny. Mila mailo ny rehetra satria voka-pifidianana 
sy eken’ny rehetra tokoa no tanjona amin’ity fifidianana manakaiky vahoaka hataontsika ity”, 
izy. 



Nampahafantariny koa fa “fitsarana roa samy hafa no hametrahana ny fitoriana mikasika an’ireo 
na mpomba azy ka tratra mandika lalàna. Any amin’ny Fitsarana ambaratonga voalohany no hanaovana 
raha heloka bevava, toy ny vono olona, fihantsiana ady… Any amin’ ny Fitsarana misahana ny ady amin’ny fanjakana kosa raha heloka mifandray 
ny fifidianana, toy ny fametahana afisy amin’ny toerana tsy azo anaovana izany, fanao­vana fampielezan-kevitra 
toerana voarara… Hentitra ny fepetra horaisina amin’izay tratra mihoa-pefy, hoy izy, satria 
amin’ny fanafoanana ny vato azo izany ary mety hifarana amin’ ny fanagadrana mihitsy”. 

Noho ity ahiahina fanaparitahana biletà tokana hosoka ity hatrany no nahatonga ny Ceni nampiseho 
maodelina biletà, tetsy Ala­robia, omaly. Efa naparitaka any amin’ireo distrika miisa sivy ambin’ny 
amby zato rehetra manerana ny Nosy ireo biletà tokana maodely ireo. Azon’ny kandidà atao ny maka 
any amin’ireo kaominina nilatsahany hofi­diana. 

“Maodely ihany ireo fa ny biletà tokana tena izy mbola an-dalam-panontana, etsy amin’ny Tranompirintim-pirenena. 
miandalana eo ihany ny marika manokana hanavahana ny biletà hosoka amin’ ny tena izy”, hoy hatrany 
Thierry. 











Enregistrer mon nom, mon e-mail et mon site web dans le navigateur pour mon prochain commentaire. 



