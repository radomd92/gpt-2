FANODINKODINAM-BOLAM-PANJAKANA :: MPANDRAY VOLAN’NY KAOMININA VOASAZY HIASA AN-TERIVOZONA • AORAHA

Raharaha fanodinkodinam-bolam-panjakana sy fanararaotam-pahefana nitranga tao amin’ny kaominina 
Antehiroka, ao amin’ny distrikan’Ambohidratrimo no niakatra tetsy amin’ny Fitsarana manokana 
ny kolikoly (PAC) 67Ha, omaly. Vehivavy mpandray vola iray voampanga ho nanodinkodina volam-panjakana 
valonjato sy telo arivo sy fito alina sy efatra hetsy sy efatra tapitrisa ariary no namoahan’ny 
didy fanasaziana hiasa an-terivozona mandritra ny dimy taona. Miampy fandoavana onitra mitovy 
amin’ny vola nahodiny any amin’ny fanjakana io sazy io, araka ny fanazavan’ny Tonian’ny mpisolovava 
anivon’ny PAC 67 Ha. “Olona enina, nahitana ny Ben’ny tanànan’Antehiroka no niaraka voarohirohy 
raharaha ity. Ilay mpitahiry vola ihany no nosaziana fa afaka madiodio avokoa ireo dimy hafa noho 
tsy fahamarinam-pototry ny fiampangana azy ireo. Tamin’ny taona 2009 ka hatramin’ny taona 2013 
nisehoan’ity raharaha ity”, hoy ilay Tonian’ny mpisolovava eo anivon’ny PAC 67 Ha. 











Enregistrer mon nom, mon e-mail et mon site web dans le navigateur pour mon prochain commentaire. 



