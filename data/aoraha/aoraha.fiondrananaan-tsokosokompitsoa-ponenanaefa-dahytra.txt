FIONDRANANA AN-TSOKOSOKO :: MPITSOA-PONENANA EFA-DAHY TRATRA TANY NOSY BE • AORAHA

Vao herinandro lasa izay no nahatrarana andiana teratany afrikanina, tany Nosy Be nikasa hiondrana 
atsy amin’ny nosy Mayotte. Nisy efa-dahy, Roandey sy Kôngôley, tratran’ny zandary indray tany 
tamin’ny talata teo. 

Fahenoana fisiana olona mampiahiahy no nahatonga ny mpitandro filaminana nidina tany Ambondrona 
tamin’ny talata lasa teo. Nentina nalaina am-bavany avy hatrany ny lehilahy afrikanina efatra 
amina trano iray. «Taratasy fivahinianana -Visa- fizahantany efa ho lany daty no teny amin’ireo 
ireo. Iray volana teo no nahatongavan’izy ireo teto Madagasikara ka izao nikasa handeha an-tsokosoko 
Mayotte izao», hoy ny zandary any an-toerana. 

Manohy manao ny fanadihadiana momba ireo andiana afrikanina matetika tratra tany Nosy Be ny Zandarimaria 
an-toerana. «Milaza ireo Afrikanina ireo fa efa nandoa saran-dalana 1500 dôlara handehanana 
ho any Mayotte. Tsy mbola fantatra anefa ny fotoana hiaingana. Misy ny mpikarakara amin’izao fandehanana 
izao ka efa eo am-pitadiavana azy ireo izahay», hoy ihany ny mpitandro filaminana. 

Atolotra ny Fampanoavana, aorian’ny fanadihadiana, ireo teratany vahiny ireo. Afrikanina roa 
efa naiditra am-ponja vonjimaika, ny herinandro lasa teo. Noraisin’ ny fikambanan’ny teratany 
any Nosy Be an-tanana ny fikarakarana an’ireo ambiny nahazo fahafahana vonjimaika. 









Enregistrer mon nom, mon e-mail et mon site web dans le navigateur pour mon prochain commentaire. 



