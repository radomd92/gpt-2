BEFOTAKA ATSIMO : ZANDARY ROALAHY LAVON’NY BALAN’NY DAHALO – MIDI MADAGASIKARA

Isan’ny mbola mahamay tokoa raha ny resaka tsy fandriam-pahelamana any amin’iny faritra Atsimon’ny 
iny. Ny talata lasa teo dia zandary roalahy indray no lavo an-tanim-piadiana tany amin’iny distrika 
Atsimo iny, tao amin’ny fokontany Amboahangimasy, ao amin’ny kaomina Bekofafa, rehefa nifandona 
dahalo rain-dahiny sy ny ekipany. Na izany aza anefa dia ny iray tamin’ireo malaso ihany no tsy afaka 
ny asa ratsiny intsony tamin’izany 

Raha ny zava-nitranga araka ny fampitam-baovao azo dia ny marainan’io fifandonana io no nisy nampandre 
zandary avy any Ranotsara Atsimo, fa « hita any amin’ny faritry ny fokontany Amboahangimasy ny 
rain-dahiny antsoina hoe “Kapo” izay efa nokarohina hatry ny ela ». Nandray ny andraikiny avy hatrany 
ireo ka nandefa zandary efatra niaraka tamin’ny mpitari-dalana iray, hiroso amin’ny fisamborana 
dahalo rain-dahiny ity. Vao nitsidika monja ny tanana anefa izy ireo dia efa voatsenan’ny tifitra 
Hay efa nitampify sy toa efa niandry azy ireo tao ity lehiben’ny dahalo ity sy ny ireo ekipany. Raikitra 
ny fifandonana, ary nisy dahalo iray maty. Sendra ny be noho ny vitsy anefa ireto mpitandro filaminana 
tsy nahatohitra intsony ireto andian-dahalo marobe. Roa tamin’ireo zandary no lavo dia ny zandary 
« Chef de poste » niaraka tamin’ny mpiara-miasa aminy. Voatery nihemotra sy niantso vonjy araka 
ireo roalahy hafa. Taoriana kelin’izay dia « efa niroso nidina any an-toerana ireo zandary sy tafika 
maromaro hanao ny fikarohana sy fanarahan-dia ireo jiolahy ireo ». Noraisin’ny fokonolona an-tanana 
teo ny fikarakarana ny vatana mangatsiakan’ireto mahery fon’ny firenena ireto, mandra-pahatongan’ireo 
nitondra izany razana izany tany Ranotsara. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

