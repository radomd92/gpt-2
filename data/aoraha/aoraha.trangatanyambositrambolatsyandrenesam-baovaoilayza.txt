TRANGA TANY AMBOSITRA :: MBOLA TSY ANDRENESAM-BAOVAO ILAY ZAZA NISY NAKA AN-KERINY, DIMY VOLANA LASA IZAY • AORAHA

Tantara mampalahelo. Nisy naka an-keriny, tany Ankeniheny Ambositra, tamin’ny 10 mey lasa teo, 
Jean Olivier na i Toky, zazalahikely, roa taona. Tsy mbola tafaverina amin’ny ray aman-dreniny 
dimy volana aty aoriana. Tsy fantatra na mbola any am-pelatanan’ireo mpaka an-keriny izy na sanatria mety ho efa niharan’ny 
hafa. Olona fito kosa no voasambotra sy natolotra ny Fampanoavana, herinandro lasa izay, tamin’ity 
ity. Voatazona am-ponja vonjimaika ny telo tamin’izy ireo, izay ahitana vehivavy sy lehilahy 
ary vehivavy iray mbola mifonja. Nahazo fahafahana vonjimaika ny olona efatra ambiny. 

«Niainga tamin’ny fitsirihina ny resaka nifanaovana tamin’ny finday no nahatrarana an’ireo 
voarohirohy. Voasambotra tany Maevatanàna izy ireo. Olona iray kosa mbola karohina fatratra 
ho tompon’antoka tamin’iny fakàna an-keriny iny», hoy ny mpanao famotorana. 

Miaina amin’ny tebiteby ny fianakavian’i Toky, nandritra izay volana vitsivitsy izay. Fotoana 
no nakan’ireo mpaka an-keriny an’ilay zazalahikely. Tsy lavitra ny trano fonenany tao Ankeniheny 
no nibatan’ireo olon-dratsy azy. “Niantso an-telefaonina ny ray aman-dreniny tamin’ny fitakiana vola ireo mpaka an-keriny. Folo 
ariary no notadiavina ho solon’ny famotsorana an’ilay zaza. Tsy manam-bola kosa ny fianakaviana 
tsy nanome”, hoy ihany ny mpitandro filaminana. 

Nitohy teto an-drenivohitra ary noraisin’ny polisy ao amin’ny Borigady misahana ny heloka bevava 
etsy Anosy ny tohin’ny fanadihadiana sy ny fikarohana. Heverina ho misy mivezivezy na mipetraka 
an-drenivohitra ireo jiolahy mpaka an-keriny. 

“Milaza ho tsy mifankahafantatra, rehefa naseho sy nanontaniana ny fianakaviana lasibatra sy 
olona voasambotra. Tsy niteny hatramin’ny farany ny mombamomba na ny toerana nitazonana an’ilay 
kosa ireo voarohirohy”, araka ny fanampim-panazavana. 

Nandray an-tanana sy nanampy ny fianakaviana momba an’iny fakàna an-keriny an’Andriamiharisoa 
Olivier iny ny fikambanan’ireo Karàna mizaka ny zom-pirenena frantsay eto Madagasikara (Cfoim). 
antsoina ny laharana finday 032 21 121 21- 033 31 121 21- 034 81 121 21 ho an’izay manana fanampim-baovao 










Enregistrer mon nom, mon e-mail et mon site web dans le navigateur pour mon prochain commentaire. 



