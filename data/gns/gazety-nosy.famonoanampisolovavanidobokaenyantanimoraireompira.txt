FAMONOANA MPISOLOVAVA : NIDOBOKA ENY ANTANIMORA IREO MPIRALAHY NIDAROKA

Mivoatra hatrany ilay raharaha famonoana mpisolovava niseho teny Antanimena, ny sabotsy maraina 
teo. Nampidirina am-ponja vonjy maika eny Antanimora rehefa niakatra fampanoavana teny Anosy, 
tolakandro, ireo mpiralahy nanambana basy sy nidaroka ilay mpisolovava. Tsy nisy araka izany 
fahafahana vonjy maika ho an’ireto mpiralahy ireto na dia nangataka izany aza ny mpisolovavan’izy 
Toe-javatra izay efa nampoizin’ny rehetra ihany satria raha ny fahitàna ny horonan-tsary niparitaka 
anaty tambazotran-tserasera sôsialy, dia tsy manana ny rariny mihitsy ireo roa lahy nanambana 
sy nidaroka mpisolovava ireo. Marihana fa nametraka fitoriana ho fiarovan-tena ihany koa ireto 
ka ilay mpisolovava indray no nambaran’izy ireo fa nikàsa hamono azy. Na inona na inona anefa fanazavana 
ireo, tsy misy na iray aza lalàna eto amintsika ka milaza fa azo atao ny manambana basy sy mandràtra 
eny imasom-bahoaka. Mbola karohan’ny mpitandro filaminana kosa ny lehilahy iray hita tao anatin’ilay 
izay niaraka tamin’ireto nampidirina am-ponja ireto. Sarotra moa no hieritreretana fa ho afa-maina 
raharaha ity ireo voarohirohy, eny fa na dia zanaka manamboninahitra miaramila aza. 



