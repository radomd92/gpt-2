FANONDRANANA VOLAMENA AN-TSOKOSOKO : KAROHIN’NY PÔLISY FATRATRA I ALISOA – MIDI MADAGASIKARA

Lehilahy iray fantatra amin’ny anarana hoe Baritsialonina Andrifanantenana Alisoa, no karohina 
amin’izao fotoana izao, araka ny taratasy fampikarohana azy navoakan’ny pôlisy misahana ny heloka 
etsy Anosy, omaly. Voalazan’ny taratasy fa anisan’ireo olona fanetriben’ny firenena amin’ny 
fanondranana an-tsokosoko volamena any ivelany ity rangahy 42 taona ity. Araka ny fanazavàna 
amin’ny pôlisim-pirenena dia tsy ity olona karohina ity irery ihany no voatondro ho mpanao io resaka 
io fa efa tambajotra matanjaka izy ireo. « Ny 2 janoary 2018 lasa teo dia nanokatara fanadihadiana 
Polisy misahana ny ady heloka bevava Anosy mikasika ny fanondranana volamena an-tsokosoko any 
Nosy izay miainga eo amin’ny seranam-piaramanidina Ivato. Olona maromaro no efa niatrika famotorana 
Nisy ny olona tsotra, nisy ihany koa ireo mpiasa eny anivon’ity seranam-piaramanidina iraisam-pirenena 
izay tafiditra amin’io tambajotra io », hoy ny vaovao. Fantatra fa efa nisy maromaro tamin’ireo 
ireo no efa nampidirina am-ponja ary mbola misy kosa ny karohina, ka anisan’izany ity Alisoa ity. 
ny tatitra hatrany dia izy io no « anisan’ny tompon’antoka tamin’ity fikasana hanondrana volamena 
10 kilao ity ny 29 novambra 2017 lasa teo ». Araka izany, iangaviana izay mahita na mahafantatra 
mahakasika ity lehilahy ity mba hampilaza avy hatrany ny tompon’andraikitry ny filaminana akaiky 
ireo. Raha ny adiresy fantatra farany mahakasika azy mantsy, hoy hatrany ny avy eo amin’ny pôlisim-pirenena, 
nonina teny amin’iny faritra Ambohitrarahaba, Ankadikely Ilafy iny ity olona ity. « Mampahatsiahy 
Polisim-pirenena fa helohin’ny lalàna ny fampiantranoana na koa fanafenana ny olona efa namoahana 
fikarohana tahaka izao ary manentana sahady amin’ny fiaraha-miasa amin’ny vahoaka », hoy hatrany 
ireo 




















