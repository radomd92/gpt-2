RINA ANDRIAMANDAVY : HANARARAO-PAHEFANA HANANGANA HAINO AMAN-JERY

Accueil > Gazetin'ny nosy > Rina Andriamandavy : Hanararao-pahefana hanangana haino aman-jery 

Publié le 23 août 2018 



Amin’izao ankatoky ny fampielezan-kevitra ny fifidianana filohampirenena izao, sady hiandrandrana 
aorian’ny fitsingidinan’ny fitondrana Rajaonarimampianina amin’ny toerany, dia manararao-pahefana 
ry Rina Andriamandavy VII, minisitra ny Fifandraisana. Tsy inona io sehatra hanararaotany ny 
io fa ny ministera iadidiany ihany. Namoaka alalana hahafahany manangana fahitralavitra sy radio 
miankina izy ka hanerana ny Nosy mihitsy izany, hoy ny loharanom-baovao. 

Hiandrandrany ny volabe hikoriana amin’ny fampielezan-kevitra io, hoy ny ako, ary mba ho orin’asany 
tsy haha-mpitondra azy intsony. 

Dia ahoana izany, hoy ny fanontaniana manitikitika. Moa ve tsy mbola miantona ny fahafahana mamoaka 
hanangana haino aman-jery eto? Na ireo haino aman-jery mpiara-dia sy manohana ny fitondrana Rajaonarimampianina 
anatin’ny dimy taona aza (Dream’n, Sky One, I-bc, On air…) dia efa mampieritreritra ny antontan-taratasin’izy 
e! Mody hoe haino aman-jery efa nisy sy nahazo alalana ara-panjakana taloha no novidiana, hono 
sasany amin’izy ireo. 

Ny mahavariana koa mantsy dia maromaro ny olona nana fikasana hanokatra fahitalavitra sy radio 
anatin’ny efa-taona fa voadaka ambavafo avokoa fa hoe “mbola miantona ny fanomezana alalana ho 


Ka manara-maso ny maro hoe inona ity hataon’ny minisitra Rina Andriamandavy ity? Mbola tsy fain’ny 
fiaraha-monina azy tamin’ireny raharaha Razaimamonjy Claudine teny amin’ny foiben’ny Bianco 
Ambohibao ireny ihany ka hihantsy ny vahoaka mihitsy? 





