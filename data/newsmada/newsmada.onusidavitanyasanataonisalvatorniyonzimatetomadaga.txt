ONU SIDA  : VITA NY ASA NATAON’I SALVATOR NIYONZIMA TETO MADAGASIKARA | NEWSMADA

Par Taratra sur 13/05/2017 

Nampahafantatra ny filoham-pirenena Rajaonarimampianina Hery, ny fahavitan’ny asany teto 
omaly, ny solontena maharitry ny ONU Sida, Salvator Niyonzima. Nilaza ny fahafaham-pony tamin’ny 
vitany izy. 

Nisy ny fanetsehana ireo sehatra tsy miankina hiady amin’ny fiparitahan’ny aretina Sida. Nahatratra 
tapitrisa dolara ny famatsiam-bola iadiana amin’ity aretina ity ho an’ny taona 2016-2017. Nahafahana 
fanentanana sy fitsaboana ireo olona mitondra ny tsimokaretina izany. 

Tena misy ny aretina sida raha ny tatitra nataon’ity solontena maharitry ny ONU Sida ity. Manodidina 
0,4% ny tahan’ny olona mitondra ny tsimokaretina amin’ny ankapobeny eto amintsika. 8%-n’ireo 
olona mpidoroka avokoa. 15% kosa ireo « homosexuels ». Efa misy ny fanadihadiana hahazoana ny salanisa 
manakaiky ny marina raha ny fanamarihana hatrany. 



Les commentaires sont fermées. 

