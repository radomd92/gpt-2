TOAMASINA – FANKALAZANA NY FAHA-55 NY POLISIM-PIRENENA : NISY NY HAZAKAZAKA 05KM NIARAHAN’IREO POLISY – MIDI MADAGASIKARA

Taorian’ny fanokafana ny fankalazana ny faha-55 taona ny nijoroan’ny polisim-pirenena taorian’ny 
fahaleovantena tamin’ny lalao basket-ball, dia nitohy tamin’ny hazakazaka lavitr’ezaka 05km 
ny sabotsy maraina teo, izay niarahan’ireo polisy rehetra tao Toamasina. 

Niainga teo amin’ny tale provensialin’ ny filaminam-bahoaka izany ary nifarana teo anoloan’ny 
atsinanana araben’ny fahaleovantena, raha avy nitety lalana maromaro tao Toamasina. “Tsy fifaninana 
nataonay teo fa fandraisan’ny rehetra anjara amin’ny fankalazana ny nijoroanay 55 taona lasa 
ka ireo mety tsy afaka noho ny fahasalamana sy ny toe-batana ary ny fahanterana dia afaka miala an-daharana, 
tsy maintsy manome voninahitra ireo mahavita ny hazakazaka hatramin’ny farany”, izay no nambaran’ny 
tompon’andraikitry ny hetsika ara-panatanjahantena amin’izao fankalazana ataon’izy ireo 
Nomarihany ihany koa, fa ny firaisampo sy ny fiarahana ary ny fifankahalalana no tena tanjona amin’izao 
ataon’izy ireo ireo, fa tsy ny hifaninanana akory. 

Isany nandray anjara ary tonga hatramin’ny farany ny tale provensialin’ny filaminam-bahoaka 
Toamasina, ireo kaomisera sy kaomisera lefitra raha nisy iray kosa no tsy tonga noho ny aretina 
azy. Polisy vavy sy lahy ny 90 teo ho eo no nandray anjara tamin’izany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

