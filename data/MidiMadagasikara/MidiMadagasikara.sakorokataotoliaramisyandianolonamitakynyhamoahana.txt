SAKOROKA TAO TOLIARA : MISY ANDIAN’OLONA MITAKY NY HAMOAHANA AN’IREO OLONA 75 VOASAMBOTRA – MIDI MADAGASIKARA

Nihorohoro indray ny vahoakan’i Toliara omaly, ka nanidy tsena avokoa ny ankamaroan’ ireo mpivarotra 
fandrobana, ny tapak’andro naraina, satria nahoraka eran’ny tanàna indray ny feo mandeha naelin’ 
nilaza, fa “ raha tsy havoaka ireo olona 75 voasambotra tamin’ny hetsika fandrobana sy fanimbana 
tany Toliara, nandritra ny sakoroka ny 9 martsa lasa teo, dia tonga hanafika sy hanao valifaty ireo 
sy ny fianakavian’ireo voarohirohy izay mbola tazonina (fonjaina) ao amin’ny “commissariat 
Bazaribe “. Raha ny loharanom-baovao voaray, dia efa vita famotorana avokoa ireo olona voasambotra, 
hatramin’izao dia mbola tsy natolotra ny fitsarana izy ireo. Raha tsiahivina moa, dia ny tsy fandoavana 
onitra dinam-paty omby 33 tamin’ny famonoana tamin’ny fomba feno habibiana zazavavy iray 15 taona, 
faty nihosin-drà tamin’ny làlan’i Maninday, ny 27 febroary lasa teo, no nahatonga ny sakoroka 
Toliara. Teo anatrehan’ity trangan-javatra ity, dia nanao fanambarana ny avy amin’ny Foko Antandroy 
ny fianakavian’ny maty, fa tsy avy amin’izy ireo ireny olona nanimba fananam-bahoaka ireny, ary 
andraikitra feno amin’ izay ataony ireo nanimba zavatra, izay nirahina sy nokaramaina mpanao 
mba hanakorontana sy handroba. 




















