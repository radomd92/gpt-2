MAINTIRANO : ZANDARY ROA INDRAY MATY VOATIFITRY NY DAHALO – MIDI MADAGASIKARA

Azo lazaina fa isan’ireo volana mainty ho an’ny fianakaviam-ben’ny zandary ity roa volana faran’ny 
ity. Zandary roalahy indray mantsy no lavo teo am-pamitàna ny adidiny omaly tany amin’iny distrika 
iny : ny zandary kilasy faharoa Ravalisoa Lovatiana Marcellin sy ny zandary kilasy voalohany Razafimanjaka 
Velondrazana. 

Araka ny fampitam-baovao azo avy amin’ny zandary dia nirahina hanao « escorte » mpiasan’ny Instat 
mirahalahy tany Antsaido/Bedao izy roalahy ireto no tojo fanafihan-dahalo tampoka, tao amin’ny 
fokontany Ambanja. Tokony ho tamin’ny efatra ora sy sasany maraina tokoa mantsy, araka ny fanazavàna 
dia nisy antso vonjy momba fanafihan-dahalo tany amin’io tanana io. Nirefodrefotra ny basy. Tsy 
izy roalahy ireto, nanao vy very ny ainy, nandray ny andraikiny avy hatrany, eny fa na dia tsapan’izy 
aza fa eo anatrehan’ny hery roa tsy mitovy. Raikitra ny fifandonana mahery vaika teo amin’ireo 
sy ireto zandary, izay hany mpitandro filaminana teo an-toerana. Nampiseho herim-po fatratra 
roalahy, niezaka hatramin’ny farany niaro ireto fokonolona sy ny fananany. Indrisy anefa. Voan’ny 
malaso ary lavo hatrany ny zandary iray. Niezaka ihany ilay namany, nanohy ny fitifirana, enti-manosika 
olon-dratsy saingy fotoana fohy ihany koa dia lavo an-tany niadiana. Nalalaka tanteraka teo ny 
dahalo ary nanao izay danin’ny kibony tamin’ny fandrobana ny tanana. Lasan’ireo tamin’izay ny 
sy ny entan’ireo mpiasan’ny Instat. Marihana, hoy ny vaovao, fa tsy nisy naninona ireto mpiasam-panjakana 
« Lavo teo am-panatanterahana ny asany izy mirahalahy, teo am-piarovana ny olona sy ny fananany 
hisy ny fanaovam-beloma azy ireo farany ara-miaramila ao amin’ny Toby Ratsimandrava anio maraina 
hoy ny hatrany ny fampitam-baovao azo. 




















