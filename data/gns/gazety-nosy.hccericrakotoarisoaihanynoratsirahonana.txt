HCC :  ERIC RAKOTOARISOA IHANY NO RATSIRAHONANA

Isan’ny miteraka ady hevitra lehibe amin’ny tontolo pôlitika eto Madagasikara ny mahakasika 
fanafoanana ny famoahana ny “ sondage” na ny fanadihadiana ny firehan’ny olona amin’ny kandidà 
mety ho lany eo. Fomba fanao amin’ny firenena rehetra maneran-tany ny “sondage” ary anombatombanana 
mety ho vokatra ny fifidianana. Hatramin’izay dia nanao ity fomba ity koa ny Malagasy tamin’ny 
rehetra tany aloha tany. Misy ny orinasa niandraikitra izany na vahiny na tompon-tany tamin’izany 
izany. Samy namoaka ny azy izy ireo ary samy nanana ny vokatra izay hitany araka ny fanadihadiana 
avy. Tsy voatery hitovy izany vokatra izany ary samy manana ny tarehimarika avoakany avokoa. Tsy 
olana teto amin’ny firenena ireo satria araka ny voalaza izany dia mijanona ho tombantombana fotsiny 
izy ireny. 

Isan’ny manampy be ny vahoaka koa nefa ny vokatra avoakan’ny “sondage” ireny. Raha toa ka osaosa 
fahitan’ny mpanao fanadihadiana ny kandidà iray, dia mampiezaka azy hanao izay mety izy hahazoany 
tanjona kendreny. Raha toa koa ka isan’ny ireo voalohany amin’izany izy dia manampy azy amin’ny 
izany toerany izany ny “sondage”. 

Firenena mandala ny demôkrasia i Madagasikara ary manaja ny fanehoan-kevitra tanteraka. Voalaza 
amin’ny Lalàmpanorenana mazava tsara izany. Ny Lalàmpanorenana izay fototra ny lalàna Malagasy. 
raha toa ka misy ny lalàna hafa mamoaka ny tsy fahazoana alalana ny fanaovana “sondage” eto Madagasikara. 
tanteraka amin’ny fenitra ny demôkrasia sy ny Lalàmpanorenana Malagasy izany. Tsy tokony hanaiky 
fisian’izany ny HCC (Fahefana avo momba ny Lalàmpanorenana) izay andrim-panjakana manara-maso 
fampiharana ny Lalàmpanorenana ity amin’ny antsakany sy andavany ary tsy hitanila. 

Raha mbola miverina amin’ny tantara teto amin’ny firenena isika dia niteraka adihevitra be ny 
ny HCC. Nanomboka ny taona 1996, izay nanendrena an’ingahy Norbert Lala Tasirahonana ho filoham-panjakana 
teto Madagasikara, izay filohan’ny HCC tamin’izany fotoana izany dia ady hevitra mahatsiravina 
nisy. Nolazaina fa “coup d’Etat juridique” na fanonganam-panjakana araka ny lalàna no nitranga 
fotoana iny satria niainga tao amin’ny HCC no niandohan’izany ary ny filohany rahateo no lasa filoham-panjakana 
niongana ingahy Pr Zafy Albert. 

Ny taona 2001 dia nigagan’izao tontolo izao ny HCC malagasy noho ny fifidianana Ratsiraka Didier 
Ravalomanana Marc izay nifaninana mafy tamin’izany. In-droa no nisy ny fanosorana an’ingahy 
Marc ho filoham-pirenena tamin’izany na dia tsy lany izy. Ny iray voalohany ny 22 febroary 2002, 
ny iray faharoa kosa dia ny 06 may 2002 ihany. Tena voalazan’ny mpahay tantara sy lalàna fa mbola 
“coup d’etat juridique” ihany iny raharaha iny. Dia lasa nitondra firenena ingahy Ravalomanana 
nandritra ny 8 taona na dia tsy lany aza. Nanosotra olona tsy lany ho filoham-pirenena ny HCC tamin’izany. 
ingahy Ratsirahonana Norbert Lala hatrany no tao ambadik’izany rehetra izany. 

Raha dinganintsika ny tantara fa hiverina amin’ny zava-nisy tamin’ny taona 2015 isika ka mahakasika 
fampiantona ny filoham-pirenena amin’ny asany vokatra ny fanapahan-kevitra ny Antenimierampirenena 
nandamoka indray izany satria hafa no fanapahan-kevitra navoakan’ingahy Eric Rakotoarisoa 
HCC sy ny namany, izay nampanao ny antsoina hoe“ pacte de responsabilité” na ny fifanarahana fiaraha-miasa 
olom-boafidy sy ny manatanteraka indray. Izay zavatra tsy misy akory ao amin’ny Lalàmpanorenana 
velively. 

Ankehitriny dia maro ny mpianatra eny amin’ny oniverisite Ankatso amin’ny taranja lalàna no mametraka 
amin’ny zavatra nampianarin’ingahy Eric Rakotoarisoa, satria mifanohitra amin’ny fampianarana 
no fampiharana ny Lalàmpanorenana rehefa lasa filohan’ity andrim-panjakana ity izy. 

Ampitovian’ny mpanara-baovao tanteraka ankehitriny ingahy Ratsirahonana Norbert Lala sy ingahy 
Rakotoarisoa , izay tsy iza fa olona novolavolainy sy ny nampianariny ihany tamin’ny lafiny maro. 



