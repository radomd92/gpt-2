AMBOHIMANGAKELY : NAOLANY AVY EO NOVONOINY NY ZAFIKELINY EFA-TAONA – MIDI MADAGASIKARA

Ela nitoratorahana ka tratra ihany ! Lehilahy roa, 52 taona sy 37 taona no tra-tehaky ny zandary 
amin’iny faritra Ambohimangakely iny, ny alarobia lasa teo. Efa ho herintaona mahery no nikarohana 
ireto, indrindra fa ilay rangahy 52 taona, izay voarohirohy tamin’ny fanolanana sy ny famonoana 
zafikeliny, ny 6 jona 2016, teny Antanimenakely, fokontany Kianja Ambohimangakely. Ny zava-nitranga 
andro io, nentin’ity raibeny nijery baolina ny ankizivavy kely efa-taona, izay zafikeliny. Tsy 
niverina intsony anefa io ankizy io, ary efa mamo ihany koa ny tenany tamin’izay. Nanomboka teo 
ahiahin’ny fianakaviana ary nandeha ihany koa ny fikarohana ilay zaza. Nametraka fitairanana 
hatrany tany amin’ny zandary ihany koa ny fianakaviana. « Herinandro taorian’izay dia hitan’ny 
milalao teny an-tsaha fa nisy tongotra zazakely nentin’ny alika ka nampandre ny olona ireo zaza 
ary nanamafy ny fikarohana teny amin’ny manodidina ny nahitana io ampahan’ny vatana hita io. Hita 
tao anaty lavaka iray izay tao anaty hantsana misy alaalan-goavy ny fatin’ilay zaza» hoy ny fampitam-baovao. 
teo ny fikarohana ity raibe tsy mifaditrovana ity. « Natao ny filazana fikarohana manerana ny nosy. 
niato noho izany ny fikarohana fa nitohy hatrany ka ny faha-9 aogositra 2017 teo dia ren’ny fianakaviany 
eny Andoharanofotsy io rangahy io, ary nilaza tao amin’ny borigady Ambohimangakely izy ireo izay 
teny an-toerana nikaroka azy. Taorian’ny fitadiavana azy io teny an-toerana izay naharitra ora 
dia tratra tao amin’ny mpanefy volamena iray izy io teo am-pivarotana ny volamena azony tany Andriamena 
natao andrimaso nofotorana ». Tamin’ny famotorana azy no niaikeny ny heloka bevava vitany, ary 
ihany koa no nanoroany ny namany iray hafa izay nolazainy fa niaraka nametaveta ity tsy manan-tsiny 
niaraka namono ary niaraka nanafina ny razana tao anatina lavaka. Omaly no natolotra ny Fampanoavana 
olona nahavanon-doza ireto. 






















