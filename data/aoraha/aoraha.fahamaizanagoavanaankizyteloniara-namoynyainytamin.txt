FAHAMAIZANA GOAVANA :: ANKIZY TELO NIARA-NAMOY NY AINY TAMIN'NY RENINY TAO AN-TRANO • AORAHA

Nitrangana hain-trano goavana nahafatesana olona, tetsy Andavamamba, tamin’ny alin’ny alahady 
ho tamin’ny sivy ora. Olona efa-mianaka no indray nindaosin’ny fahafatesana. Renim-pianakaviana, 
amby roapolo taona sy ny zanany telo mianadahy: sivy taona, fito taona ary dimy taona. Naratra kosa 
zazalahikely iray, efa-taona. 

Samy tao amin’ilay trano nirehitra izy dimy mianaka ireo. Kila tanteraka ny vatan’izy efa-mianaka, 
ny nambaran’ny mpitandro filaminana nanao ny fizahana teny an-toerana. Main’ny afo kosa ilay 
maratra. 

Tranohazo, eo akaikin’ny trano fivarotana saribao, ity nirehitra teny Andavamamba ity. Tsy mbola 
mazava ny antony nahatonga ny loza. «Kamiao roa famonoana afo no indray nahetsika, vantany vao 
ny antso vonjy izahay. Fantatra teny an-dalana fa efa matin’ny fokonolona ny afo. Re fa misy olona 
ny ainy tao ka nidina naka ny razana teny ihany izahay », hoy ny kaomanda Randrianarisoa, lehiben’ny 
afo ao amin’ny sampana mpamonjy voina, etsy Tsaralalàna. 



Kilan’ny afo teo ambony fandriana izy efa-mianaka. Efa nentina tany amin’ny hopitaly kosa ilay 
efa-taona, tamin’ny fotoana nahatongavan’ny sampana mpamonjy voina teny an-toerana. Tonga 
ny zava-misy ihany koa ny polisy avy ao amin’ny Kaomisaria Isotry. Ny ao amin’ny Borigady misahana 
heloka bevava (BC) etsy Anosy indray no misahana ny fanadihadiana tamin’ ny fisiana aina nafoy. 

«Tsy maintsy misy ny famotorana. Hofantarina voalohany ny antony nahatonga ny fahamaizana. Mety 
doro trano niniana natao, ohatra, na afo tsy nampoizina. Hohenoina ihany koa ny olona eo amin’ny 
izay nahita ny niatombohan’ny loza», hoy ny Kaomisera Seraly Hercule, lehiben’ny Sampan-draharaha 
ny heloka bevava (Scac) eo anivon’ny Polisim-pirenena, etsy Anosy. 









Enregistrer mon nom, mon e-mail et mon site web dans le navigateur pour mon prochain commentaire. 



