FANDRAISANA NY PAPA FRANSOA: VONONA HAMPANDROSO AZY NY KAOMININA IVATO | NEWSMADA

Par Taratra sur 06/09/2019 

Tsy mandry andro tsy mandry alina ny ekipan’ny kaominina Ivato notarihin’ny ben’ny Tanàna Randrianarisoa 
niaraka amin’ireo kristianina katolika nikarakara ny fandraisana ny papa Fransoa, anio. Efa 
maro ny fanadiovana ny tanàna, ankoatra ny hetsika mahazatra fanaon’ny kaominina. Nitohy hatry 
omaly izany fanadiovana faobe izany hahatomombana tsara ny endriky ny tanàna ho mendrika handray 
raiamandrenim-piangonana izany. 

Ankoatra izay, noravahina ny tanàna ary mihofahofa ny saina mavo sy fotsy mifanindran-dalana 
sainam-pirenena malagasy manerana ny lalana holalovan’ny papa Fransoa. 

Misy ny toerana manokana handraisana amin’ny fomba manetriketrika ny papa mandritra ny fandalovany 
an-tanàna. Ankoatra ireo kristianina katolika hitsena azy eny an-dalana, ho vory lanona eo amin’izany 
izany koa ny kristianina maro hanome voninahitra ny papa ary hanofahofa ny saina sy hanakoako ny 


Miandry am-pahendrena ao anatin’ny fientanentanana ny fandalovan’ny papa, araka izany, ny mponin’Ivato 
Ivato izay vavahadin’i Madagasikara, tanàna voalohany holalovan’ny papa Fransoa ka mahatsiaro 
tombony manokana satria afaka mijery azy ankalalahana eny amin’ny sisin-dalana ny mponina rehetra. 

Tatiana A 

Les commentaires sont fermées. 

