FIVADIHANA FIARA :: MPANDEHA TAKSIBOROSY DIMY AMBIN' NY FOLO NARATRA TANY ANKAZOBE • AORAHA

Tra-doza tany amin’ny lalam-pirenena fahefatra, tany Beronono Ankazobe, ny fiara taksiborosy 
omaly maraina. Nivadika ity fiara mpitatitra olona ity. Mpandeha dimy ambin’ny folo no fantatra 
naratra. 

Nieren-doza ny mpandeha efatra ambiny, araka ny fampitam-baovao voaray. Avy any Mandritsara 
aty an-drenivohitra ilay taksiborosy nivadika. Matetika isehoan’ny lozam-piarakodia eo amin’ny 
nitrangan’ny loza. Tsy mbola fantatra mazava ny antony nitarika ny fahavoazana tamin’ity indray 
ity. Niala ny lalana ny fiara, nivadika tany amin’ny ilany havia. Nidona tamin’ny rindrin-tany, 


Nosokirina vao tafiala tao anaty fiara ny mpamily, araka ny nambaran’ny zandary nanao ny fizahana 
an-toerana. Naratra ny ankamaroan’ny mpandeha izay voatery navoaka tsirairay. Noentina notsaboina 
amin’ny hôpitalin’ Ankazobe ireo naratra. Voatery noentina nanohy fitsaboana aty an-drenivohitra 
roa tamin’izy ireo. Tsy nisy ny olona votazona natao famotorana tamin’ity loza ity. Naratra rahateo 
mpamily. 











Enregistrer mon nom, mon e-mail et mon site web dans le navigateur pour mon prochain commentaire. 



