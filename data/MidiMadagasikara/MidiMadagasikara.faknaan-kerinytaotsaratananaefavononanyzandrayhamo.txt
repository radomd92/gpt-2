FAKÀNA AN-KERINY TAO TSARATANANA : EFA VONONA NY ZANDRAY, HAMONJY AN’IREO MPIASA EFA-DAHY VOATANA – MIDI MADAGASIKARA

Raha ny tokony ho afak’omaly, tamin’ny sivy ora no fetra farany nomen’ireo jiolahy naka an-keriny 
mpiasan’ny Kraoma efa-dahy tany Tsaratànana, handoavana ny volabe notakian’izy ireo, dia fantatra 
hatreto fa mbola mandeha ny fifampiraharahana amin’ireto olon-dratsy. Mbola velona ihany koa, 
izany, ireto mpiasa eo am-pelan-tanan’izy ireto, raha norahonany hovonoina, raha ny fampitam-baovao 
farany tany an-toerana, omaly folak’andro. Etsy andanin’izay dia tsy mipetra-potsiny ireo zandary 
an-toerana sy ny aty an-drenivohitra fa efa nisy ny fepetra noraisina. Raha ny angom-baovao azo 
efa fantatra ny toerana misy ireto mpaka takalon’aina ireto, ny toerana nitazamany ireo mpiasa, 
efa mivonona ny hanavotra ireo olona eny am-pelan-tanan’ny jiolahy izy ireo. 

Raha tsiahivina tokoa ny zava-nitranga dia mpiasan’ny orinasa Kraoma efa-dahy, mpanamboatra 
no nisy naka an-keriny afak’omaly, tany Brieville Tsaratanana. Volabe an-jatony tapitrisa ariary 
takian’izy ireo ho solon’ny ain’ireo mpiasa ireto. Nanome fetr’ora maromaro ireto olon-dratsy 
ity vola ity, saingy izao efa dila ilay fe-potoana ary mbola ao anatin’ny fifampiresahana amin’ireo 
ny tompon’andraikitra, na ny eo anivon’ilay orinasa izany na ny tompon’andraiki-panjakana. 
tokoa mantsy ny feo fa hoe olom-boafidy iray any amin’iny faritra iny no tena notadiavin’ireto 
an-keriny saingy tsy azony izy io, ary dia izao nifatratra tany amin’ireo mpiasa madinika izao. 
farany izay, araka ny loharanom-baovao samihafa hatrany dia toa hoe efa nanana lonilony tamin’ireo 
mpitazona an’ireo mpiasa ireo. Izany hoe mety mifankahafantatra tsara izy ireo araka izany. Marihana 
10 lahy ireo mpaka an-keriny ary mitondra fitaovam-piadiana mahery vaika. Andrasana araka izany 
mety ho tohin’ny raharaha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

