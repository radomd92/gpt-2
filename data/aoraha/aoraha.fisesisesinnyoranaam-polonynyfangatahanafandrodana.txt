FISESISESIN’NY ORANA :: AM-POLONY NY FANGATAHANA FANDRODANANA TRANO VOARAIN’NY MPAMONJY VOINA • AORAHA

Taorian’ny orana nisesisesy teto an-drenivohitra dia manodidina ny folo ny fangatahana fandrodanana 
voarain’ny avy eo amin’ ny sampana mpamonjy voina etsy Tsaralalàna. Ny efatra amin’ireo no efa 
araka ny fanazavan’ny lehiben’ity sampana ity, omaly. “ Ny efatra ambiny amin’ireo dia ny tompony 
no nanao izay fandrodanana izay. Ankoatra izay ny roa ambiny kosa mbola eo am-pandinihana ny zava-misy 
hoy ny fanazavan’ny tompon’ andraikitra iray eo anivon’ ny sampana mpamonjy voina, omaly. 



Nambarany ihany koa fa afaka manao izay fangatahana izay avokoa ny mponina sy ny manodidina raha 
ny tranga mampiahiahy mety hitera-doza. 

Efa vonona tanteraka ireo ao amin’ny sampana mpamonjy voina, araka ny fantatra. Efa maro ny fanentanana 
notanterahin’ izy ireo nandritra iny taona nivalona iny. Efa nisy ihany koa ny fanalana ireo hazo 
hitera-doza nataon’izy ireo. Tsiahivina fa manodidina ny iraika amby fitopolo ny trangana trano 
triatra sy ahiana hirodana nandritra iny taona lasa iny, raha ny tatitra voaray avy eo amin’ny sampana 
voina ihany. Nisy tamin’ireo trano no tsy maintsy narodan’izy ireo ary misy ihany koa ireo ny tompony 
no mandrodana azy. 

Mbola mitohy mamantatra ireo trano ahiana hirodana ireo hatrany ny sampana mpamonjy voina, raha 
fantatra. Nanamafy koa ny tompon’ andraikitra fa tsy mandeha irery ny asa ataon’izy ireo fa miara-miasa 
kaominina Antananarivo renivohitra amin’ny famantarana sy fandrodanana ny trano efa simba. 
Raha olon-kafa no tonga mampilaza ny fisian’ny trano ahiana hirodana dia tsy maintsy tadiavina 
ny tompony vao tanterahina izany”, hoy hatrany ny fanazavana. 









Enregistrer mon nom, mon e-mail et mon site web dans le navigateur pour mon prochain commentaire. 



