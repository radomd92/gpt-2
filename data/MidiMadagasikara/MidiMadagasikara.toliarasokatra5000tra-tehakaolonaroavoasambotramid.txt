TOLIARA : SOKATRA 5000 TRA-TEHAKA, OLONA ROA VOASAMBOTRA – MIDI MADAGASIKARA

Mitohy hatrany ny fahatraana ireo olon-dratsy fanetriben’ny firenena, mpanondrana ireo harena 
eto amintsika. Raha vao haingana tokoa no sarona ireo sokatra an-jatony tetsy Ivato, dia fantatra 
koa izao fa vao nisy sokatra « radiata » nahatratra teo amin’ny 5000 teo ho eo no saron’ireo mpisehatra 
amin’ny ady amin’ny fanondranana an-tsokosoko, izay nahitana ireo tompon’andraikitry ny fitsarana, 
mpitandro filaminana, tompon’andraikitry ny minisitera ary ny Bianco. Olona roa no voasambotra 
asa ratsiny izay, lehilahy sy vehivavy izay notanana avy hatrany natao famotorana. Omaly tao amin’ny 
Betsinjaka ao amin’ny distrika Toliara faharoa no nahitana ireto sokatra, izay nokasaina haondrana 
Loharanom-baovao no tonga teny an-tsofin’ireto mpisehatra ireto ny amin’ny fisian’ireo sokatra 
miangona amina trano iray tao amin’io tanana io. Rehefa nahazoana alàlana tany amin’iny tribonaly 
niroso tamin’ny fidinana sy ny fisavana ny trano ireo tompon’andraikitra. Tra-tehaka teo ny nafenina 
an’ireo tompon’ny trano. Teo am-pandevenana ny sokatra enina maty mantsy ilay rangahy tamin’ny 
mpisava. Notanana natao andrimaso moa ireto olona roa ireto hahafantarana ny marina mahakasika 
toe-javatra ity. Napetraka tamina ivon-toerana iray ao Mangily kosa ireto biby ireto, hanazarana 
amin’ny fiverenany indray eny anivon’ny natiora. 



Alefaso lavidavitra ny fanadihadiana ataon’ny Midi M/car eh, tsy 5 arivo izany ireo sokatra tratra 
9 800 mahery. 


















