ADMINISTRATERA SIVILY  : « ATSAHARO NY BAIKO TSY ARA-DALÀNA » | NEWSMADA

Par Taratra sur 18/05/2018 

Nitondra ny heviny manoloana ny asany sy ny raharaham-pirenena ny Sendikan’ny administratera 
(Synad), omaly tetsy Anosy. “Atsaharo ny baiko politika tsy ara-dalàna ka mety hiteraka korontana 
anivon’ireo solontenam-panjakana isan’ambaratongany, toy ny prefet de police, ny prefet sy 
sefo distrika”, hoy izy ireo. Nohitsin’izy ireo fa tokony hohajain’ny mpitondra sy ny tompon’andraikitra 
ny tsy fitanilana eo amin’ny asam-panjakana. Takin’ireto avy amin’ny Synad ireto ny hanarenana 
tontolon’ny asam-panjakana sy ny mpiasam-panjakana ary ny hametrahana amin’ ny toerany ny administratera 
Eo koa ny hampiatoana ny fandraisana ireo administratera sivily vaovao eny amin’ny Enam ary ny 
hatrany ny fampiofanana. 

Momba ny raharaham-pirenena kosa, miantso ny hery politika rehetra ny Synad hitady maika vahaolana 
mitsinjo ny tombontsoan’ny firenena. Niantso ireo namany, administratera sivily mandray anjara 
fikarakarana ny fifidianana koa izy ireo. “Aoka isika hijoro sy handray andraikitra ary hanao 
hisian’ny fifidianana malalaka sy marina ary mangarahara”, hoy ny Synad. 



Les commentaires sont fermées. 

