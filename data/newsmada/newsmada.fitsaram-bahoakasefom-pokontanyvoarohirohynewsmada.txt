FITSARAM-BAHOAKA : SEFOM-POKONTANY VOAROHIROHY | NEWSMADA

Par Taratra sur 24/03/2017 

Niafara tamin’ny fitsaram-bahoaka ny halatra gisa tao amin’ny fokontany Mangalaza Ambatondrazaka, 
talata teo. Voalazan’ny fampitam-baovao avy any an-toerana fa tratran’ny fokonolona tao Mangalaza 
gisa miisa 10 ny lehilahy iray, ny alin’ny alatsinainy. Vokany, niharan’ny fitsaram-bahoaka 
hatrany ilay mpangalatra. Nametraka fitoriana teny amin’ny fitsarana ao Ambatondrzaka ny fianakavian’io 
voalaza fa nangalatra gisa io ka nisahana ny famotorana ny polisy ao Ambatondrazaka. Nosamborina 
hatrany ireo olona telo ka sefom-pokontany sy kartie mobile ny roa amin’ireo voarohirohy ary nentina 
amin’ny fitsarana. Nisy andian’olona kosa nirohotra nanaraka azy ireo teo ary naneho tsy fahafaliany 
ny fisaramborana ireto olona ahiahina no nanao fitsaram-bahoaka ireto. Nohenoin’ny tonia mpampanoa 
ireo olona voarohirohy ka nahazo fahafahana vonjimaika taorian’izay. Na teo aza ny fihetsiketsehan’ireo 
nilamina ny tanàna satria tsy nisy fanimban-javatra ny fitakian’ireo mpanao fihetsiketsehana 
nitaky ny hamoahana ireo nosamborina fotsiny. Nandray fepetra kosa ny zandary tamin’ny fitandroana 
filaminana tao an-toerana. 





Les commentaires sont fermées. 

