FAHAMAIZANA GOAVANA :: NANDRAVA TRANO AN-JATONY SY NAMONO OMBY EFATRA NY AFO • AORAHA

Hain-trano indray. Samy nisehoana hain-trano, tetsy Ankasina Andohatapenaka sy Ankazomanga 
omaly maraina. Ankoatra ireo trano an-jatony ravan’ny afo, dia omby efatra no indray maty kilan’ny 
tanteraka. 

Tranohazo ny ankamaroan’ireo may. Manodidina ny telopolo amby zato tafo ny trano potika, teny 
Dimy ambin’ny folo kosa ny teny Ankasina. Soa fa samy tsy nisy olona naratra sy namoy ny ainy. Olona 
avy amin’ny fianakaviana maro no tra-boina, very fananana sady tsy manan-kialofana, ankehitriny. 

«Iraika ambin’ny folo ny isan’ny ombinay. Vita amin’ny hazo ny vala misy azy ireo. Omby vatombatony 
ireo efatra may kila tao. Ny entanay tao amin’ny trano biriky, tsy nisy avotra», hoy ity vehivavy 
ireo omby maty. 

Toy ny matetika hita amina trangana hain-trano, samy tsy mbola voafaritra mazava ny tena nahatonga 
loza tamin’ ireto hain-trano roa niseho omaly ireto. Mitantara ny olona teny Ankazomanga Atsimo 
tranohazo iray misy rihana no nirehitra voalohany. Nalaky niitatra ny afo noho ny hamafin’ ny fitsokan’ny 
sy ny fisian’ireo tranohazo mifampitohitohy. 



«Tany amin’ny dimanjato metatra miala ny arabe, eny ambony tanimbary, no nisy an’ireo trano nirehitra, 
Ankasina. Nanano sarotra ny fandehanana teny an-toerana. Naheno filazana izahay, teny an-dalana 
teny Ankasina fa misy hain-trano hafa ihany koa eny Ankazomanga. Niaraka tonga teny ny mpamono 
avy eny Andravoahangy sy Tsaralalàna ary Anosivavaka», hoy ny avy amin’ny mpamonjy voina. 

Famonjena ny aina no atao voalohany amina tranga tampoka toy izao. Samy tsy nisy nahavita nibata 
namoaka ny entany tao an-trano ireo olona niharan- doza, teny Ankasina sy Ankazomanga Atsimo. 
an’ity vehivavy iray, ankizy no nibata ny zanany tavela tao an-trano. «Nipetraka teo an-tokotany 
lavitra ny tranoko aho, tamin’io fotoana io. Antsoantso nataon’ olona no henoko. Niherika aho 
efa lelan’afo mijoalajoala no hitako. Natory tao an-trano ny zanako telo volana. Avotra soa aman-tsara 
hoy i Velotiana. 

Milaza ny tompon’ andraikitra eo anivon’ny fokontany Ankazomanga Atsimo fa efa miezaka mijery 
toerana hasiana ireo tra-boina toy ny eny amin’ny tranom-pokontany. 









Enregistrer mon nom, mon e-mail et mon site web dans le navigateur pour mon prochain commentaire. 



