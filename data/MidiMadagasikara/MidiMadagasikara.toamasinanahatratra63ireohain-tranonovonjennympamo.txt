TOAMASINA : NAHATRATRA 63 IREO HAIN-TRANO NOVONJEN’NY MPAMONJY VOINA – MIDI MADAGASIKARA

« Saika tsy fitandremana vokatry ny fahazaran’ny olona avokoa no niteraka ireo hain-trano teto 
ny taona lasa iny. Raha tsy mbola voatandrin’ny olona izany fahazarany tsy mahasoa azy sy ny mpiara-monina 
izany, dia mbola hihamafy ny tranga hiseho amin’ity taona vaovao ity », izay no nambaran’ny kolonely 
Desiré, talen’ny mpamonjy voina sy hain-trano eto Toamasina. 

Tamin’ireo hain-trano niisa 63 novonjen’izy ireo ny taona nivalona iny, dia ny 98% tamin’izany 
vokatry ny tsy fitandremana avokoa. Teo ny fampiasana afo nefa tsy misy olona ao an-trano, na ankizy 
ihany, nefa ny ankamaroan’ny trano niavian’ny afo dia vita amin’ny fitaovana natoraly mora mirehitra 
Teo koa ireo vokatry ny herinaratra sy fampiasana taribin-jiro tsy mifanaraka amin’ny herinaratra 
an-trano. Tamin’ireo tranga niseho dia betsaka kokoa izany ny telovolan’ny taona voalohany, 
niisa 18, sy ny telovolana faran’ny taona izay niisa 29. Raha ny teo amin’ny fisahanana ireo faty 
an-dalana sy maty an-drano kosa, dia mandritra ny fotoam-pialana sasatra no tena itrangany ho 
maty an-drano, ka ny « ranomasin’ny lisea » sy ny ranomasin’ny « cite canada » no tena hitrangany, 
ny ao Ankirihiry sy Tanambao V kosa no tena ahitana faty olona an-dalana eto Toamasina, izay betsaka 
tamin’ny telovolan’ny taona ka nahatratra 12 izany ny taona lasa. 

Amin’ity taona vaovao ity dia manana fandaharam-potoana hanabe sy hampianatra ireo tanora eny 
sekoly ara-panjakana sy tsy miankina ny sampan’ny mpamonjy voina sy hain-trano eto Toamasina. 
koa izy ireo ny hisian’ny fifanatonana sy fiaraha-miasa eo amin’ny ben’ny tanànan’i Toamasina 
sy ny ao Toamasina suburbain, ary ny any Mahavelona Foulpointe ; mba hisian’ny fifanampiana tsy 
trangana hain-trano goavana tahaka ny taona nivalona iny intsony… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

