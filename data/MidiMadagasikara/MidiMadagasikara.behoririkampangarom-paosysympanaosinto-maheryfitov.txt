BEHORIRIKA : MPANGAROM-PAOSY SY MPANAO SINTO-MAHERY FITO VOASAMBOTRA – MIDI MADAGASIKARA

Namokatra ny fidinana ifotony nataon’ireo mpitandro filaminana teny amin’ireo faritra mahamay, 
amin’ity sinto-mahery ity, ka anisan’izany ny teny Behoririka sy ny manodidina iny. Nisy tratra 
am-panaovana ny asa ratsiny mihitsy mantsy ry zalahy ireto, raha ny vaovao voaray. Nahatratra 
araka izany, ny isan’ny saron’ny mpitandro, talata lasa teo, ary tovolahy iray, efa ikoizana amin’ny 
finday, voasambotra omaly. Mody mitangorongona miloka eo ireto mpanao sinto-mahery sy mpangarom-paosy 
sady mitily ny hazany hatrany. Izay no tetikadin-dry zalahy ireo, raha ny fanazavana azo hatrany. 
ihany ny fanampim-baovao azo avy amin’ireo tsara sitrapo, nanondro avy hatrany ireo tarehin’olona 
malaza ratsy amin’iny faritra iny, ka nahafahana nisambotra an-dry zalahy ireto. Irariana ny 
ezaka toa izao sy any amin’ireo faritra hafa, mba hampilamin-tsaina tanteraka ireo mpiantsena, 
olona mpandeha amin’ireny faritra voalaza ho isan’ny be olona mifamezivezy indrindra ireny. 



