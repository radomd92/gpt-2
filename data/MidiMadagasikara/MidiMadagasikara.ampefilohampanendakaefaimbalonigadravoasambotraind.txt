AMPEFILOHA : MPANENDAKA EFA IMBALO NIGADRA, VOASAMBOTRA INDRAY – MIDI MADAGASIKARA

Asa raha izao tokoa ny hoe toy ny mandeha miala sasatra ny fiheveran’ireo olon-dratsy sasany ny 
am-ponja. Lehilahy iray, efa imbalo nigadra noho ny resaka harom-paosy sy fanendahana indray 
no voasambotry ny pôlisy tetsy Ampefiloha, raha teo am-panantanterahana ny asa ratsiny, ny alakamisy 
teo tokony ho tamin’ny roa ora tolakandro teo. Araka ny tatitry ny pôlisy tonga taty aminay dia roalahy 
ireo no efa mitily ireo mpiandry taxibe teo Ampefiloha. Tovolahy iray mibaby kitapo teto no saika 
Satria raha teo am-pisisihana amina taxi-be iny ity farany no novohain’ilay namany iray tsimoramora 
kitapony, ary azon’ilay iray mihitsy ny finday tao anatin’izany. Sendra nahatsikaritra izany 
ity farany ary mbola teny an-tanan’ilay iray rahateo ilay finday. Niantso vonjy tamina pôlisy 
akaiky teo ihany ity tovolahy ity ka raikitra ny fifanenjehana. Voasambotra ny iray saingy tafaporitsaka 
ilay faharoa. Mbola tratra teny moa ilay finday ka nomena ny tompony. Ity mpanendaka rain-dahiny 
kosa nentina nanaovana famotorana ka tamin’izany no nahafantarana fa efa mpamerin-keloka ikoizana 
rainy. Notazomina natao andrimaso tao amin’ny biraon’ny pôlisy moa ity farany mandra-piandry 
fanolorana azy eny amin’ny Fampanoavana 



Ka naninona raha natao FB fa efa tsy misy dikany intsony ny fonja? 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

