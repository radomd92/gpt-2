AMPASANIMALO, BESARETY, ANTOHOMADINIKA : NISESY NY FANAFIHANA TAMIN’NY FARAN’NY HERINANDRO – MIDI MADAGASIKARA

Mangotraka ny asan-jiolahy rehefa mipaika ny volana desambra. Samy efa mahafantatra an’izany 
ny rehetra. Ny antony dia tsotra ihany, mitady vola hanaovana fety ny olon-dratsy. Tetsy Ampasanimalo, 
ho tamin’ny fito ora hariva ny alahady teo, raha nivoaka ny olon-dehibe tao amin’ny tokantrano 
ka ny zanany sy ny mpanampy no nijanona tao an-trano, dia nanararaotra ny mpanao ratsy. Nitsofoka 
amin’ilay trano ny dimy lahy nitam-basy. Norahonana ireo olona roa niambina ny trano ary nofatorana 
amin’ny efitrano fidiovana. Rehefa izay dia nobataina izay rehetra nety tamin’ireo mpangalatra 
anatin’ilay tokantrano. Trano efa foana sy ny menaky ny aina nifatotra no novantanin’ny ray aman-dreny. 
tsirairay an-tsaina angamba ny fahoriana nianjady tamin’izy ireo. Tetsy Besarety indray dia 
zava-pisotro handeha hanidy tsena no nandalovan’ny jiolahy mitam-basy, ny harivan’ny asabotsy 
io. Lasa ny vola izay maty nandritra ny andro. Loharanom-baovao teo anivon’ny mpitandro ny filaminana 
nahafantarana fa manodidina ny 500.000 ariary izany. Farany dia tetsy Antohomadinika, mbola 
harivan’ny asabotsy hatrany. Mpivarotra akanjo efa nanaovana (friperie), mpambongady, no narahin’ny 
hatrany an-tranony. Rehefa avy nivarotra izy ireo dia tapa-kevitry ny nitondra vola mody, tsy 
ny fanaony mahazatra. Heverina ho nisy firaisana tsikombakomba tamin’ity fanafihana ity, satria 
ho niainga tamin’izay no anton’ilay asaratsy. Dimy lahy ary nisy nitondra basy lava, raha araka 
fanamarihana azo tamin’ny mpitandro ny filaminana, no nanao ny fanafihana. Lasa avokoa ny vola 
indray andro. Miverina ny asan-jiolahy ary mifanesy. Tsy ambakan’izany ihany koa ny amin’ny antoandro 
matetika sinto-mahery no fomba isehoany. Ireo olona mampiasa finday anaty taxi-be no isan’ny 
lasibatra. Misesy etsy amin’ny “tranobe”, etsy Ampandrana, alohan’ny hahatongavana eo amin’ny 
ny olona mitaraina ho niharan’izany. Saika faritra mena amin’ny fanendahana avokoa izay aleha 
antoandro. Hafatra miverina matetika ny hoe mila mitandrina ny rehetra. Tsy misy diso izany saingy 
mila mailo ihany koa ny mpitandro ny filaminana mametraka ny olony amin’ny fanamiana sivily etsy 
eroa, mba hampitony ny sain’ny olona. Tsy misy saina afaka hieritreritra fampandrosoana mihitsy 
miaina ao anaty tsy filaminana ny olona… 




















