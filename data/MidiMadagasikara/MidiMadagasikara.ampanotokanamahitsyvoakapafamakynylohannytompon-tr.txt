AMPANOTOKANA MAHITSY : VOAKAPA FAMAKY NY LOHAN’NY TOMPON-TRANO, ROA TAPITRISA ARIARY LASAN’NY JIOLAHY – MIDI MADAGASIKARA

Tokantrano iray tany amin’iny faritra Ampanotokana Mahitsy iny no lasibatry ny andian-jiolahy 
alin’ny talata lasa teo. Vokany, renim-pianakaviana iray no naratra mafy, voakapa famaky teo 
lohany. Vola manodidina ny telo tapitrisa tany ho any kosa no lasan’ireo olon-dratsy. Zava-maranitra 
no teny am-pelatanan’ireto andian-jiolahy ireto, izay nanao amboletra niditra rehefa avy nihanika 
tokony ho tamin’ny misasak’alina teo. Taitra noho ny kotaba tany an-tokotany ny tao an-trano, 
toa nahafantampantatra ihany fa misy manafika. Raiki-tahotra tamin’izay ny iray trano ary niandry 
figadony sisa. Tsy nahatohitra izany intsony anefa ilay renim-pianakaviana ka niezaka sy nitady 
hitsoahana teny am-bavaravaran-kely. Toa efa voambina avokoa anefa ireo fivoahana ka iny izy 
hitsambikina teny am-baravaran-kely iny no notselaran’ireo jiolahy tamin’ny famaky teny an-tanany. 
teo amin’ny handriny ilay ramatoa ary tsy nahetsika intsony. Nanararaotra niditra ireto olon-dratsy, 
niisa teo amin’ny dimy teo, nitondra ilay tompon-trano naratra mafy. Nofatoran’izy ireo niaraka 
tao an-trano io ramatoa io. Ny vola avy hatrany no notakian’ireto jiolahy. Tsy afa-nanoatra ireo 
ka nanome izay notakian’ireto olon-dratsy ireto. Lasa tamin’izany ihany koa ireo entana sarobidy 
an-trano, niaraka tamin’ny taratasin’ny fiara. Ny teo amin’ny manodidina no nampandre avy hatrany 
zandary tany an-toerana ny mahakasika ilay fanafihana, ora vitsy taorian’ny nisehoan’izany. 
teny an-toerana avy hatrany iretsy farany, nanao savahao ny manodidina, saingy efa nadio tanteraka 
rano nitàn’ireto mpanafika. Nentina novonjena haingana tany amin’ny toeram-pitsaboana kosa 
renim-pianakaviana naratra mafy. Mbola manohy ny fikarohana ary nanokatra avy hatrany ny fanadihadiana 
ireto zandary any an-toerana amin’izao. 




















