ZANDARIMARIAM-PIRENENA : MIDINA IFOTONY MIJERY NY ZAVA-MISY IREO TOMPONANDRAIKITRA – MIDI MADAGASIKARA

Tsy mihanona fotsiny amin’ny fikarohana hevitra ambony latabatra, hiadiana amin’ity resaka 
fandriampahelamana ity, ireo tomponandraikitra ambony eo anivon’ny zandarimariam-pirenena 
misy mihitsy ny fidinana ifotony, hijerena ny zava-misy marina eny amin’ireo toerana voasokajy 
faritra mena. Izany rahateo dia mba ho fanaraha-maso ireo zandary eo ambany fifehezana sy ho fampiharana 
paik’ady sy ny baiko napetraky ny Sekreteram-panjakana miadidy ny zandarimariam-pirenena, 
Jly Randriamahavalisoa Girard. Faritra maro teto amintsika no efa nidinan’ireto tomponandraikitra 
eo anivon’ny zandary ireto, toy ny tany amin’ireto toerana maro tao anatin’ny faritra Atsimo Atsinanana 
Vatovavy Fitovinany. Teo ihany koa ny tany amin’iny faritra Sava sy Diana iny, ary nitohy tany amin’iny 
Alaora Mangoro, tao amin’ny distrikan’Andriamena sy Andilamena. Ary fantatra fa mbola hitohy 
faritra maro sy toerana voalaza fa lavitr’andriana izany. Ny fihaonanana mivantana tao amin’ireo 
no nahatsapana fa tena ilaina ny fiaraha-miasa eo amin’ny roa tonta, ahafahana miady amin’ny asan-dahalo, 
hametrahana fandriampahelamana maharitra. 




















