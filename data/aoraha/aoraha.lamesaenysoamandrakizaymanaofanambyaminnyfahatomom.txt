LAMESA ENY SOAMANDRAKIZAY :: MANAO FANAMBY AMIN’NY FAHATOMOMBANAN’NY FAMATSIANA HERINARATRA NY JIRAMA • AORAHA

Fampanantenana. Vinavinaina ny tsy hisian’ny fahatapahan-jiro eto an-drenivohitra mandritra 
fandalovan’ny Papa Fransoa eto amintsika, hoy ny fanazavana avy ao amin’ny orinasa Jirama. “ Hoezahina 
tsy hisian’ny fahatapahana mihitsy. Haharitra fotoana fohy ihany raha sanatria tsy maintsy misy 
ara-teknika”, araka ny filazan-dRalaivaoalandreo Alphonse, tale teknika misahana ny herinaratra 
Antananarivo, omaly. 

Andrin-jiro miisa fitopolo amby zato no napetraka eny amin’ny lalana mihazo an’i Soamandrakizay 
ny manodidina mba ho fanazavana ireo toerana manodidina sy hiatrehan’ny olona am-pilaminana 
fotoan-dehibe hotanterahina eny an-toerana. 

Anisan’ny efa nametrahana andrin-jiro ihany koa ao anatin’ny kianja. Ankoatra an’izany, nohamafisin-dRalaivoalandreo 
ihany koa fa efa nametrahana tranon-jiro mandehandeha manana tanjaka 360kwa eny Soamandrakizay 
ny fotoam-pivavahana eny. Misy milina mpamokatra herinaratra roa mamatsy tanjaka 400 kwa koa 
an-toerana. 

Mba ho fitsinjovana ny fikarakarana sakafo kosa no antony hametrahana fiarabe hitobian-drano 
15m3 eny an-toerana. Maimaimpoana ny rano tovozina ao. 









Enregistrer mon nom, mon e-mail et mon site web dans le navigateur pour mon prochain commentaire. 



