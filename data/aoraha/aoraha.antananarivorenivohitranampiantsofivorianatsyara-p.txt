ANTANANARIVO RENIVOHITRA :: NAMPIANTSO FIVORIANA TSY ARA-POTOANA IREO MPITANTANA NY TANÀNA • AORAHA

Nosokafana, omaly, tetsy amin’ny efitrano fivorian’ny Lapan’ny tanànan’Antananarivo, ny fivoriana 
ara-potoana ataon’ireo mpitantana ny kaominina Antananarivo renivohitra (CUA). Lohahevitra 
no hodinihina mandritra ny telo andro mifanesy. Amin’ny zoma ho avy izao no hatao ny tatitra farany. 

Fanokafana tsotra ihany no natao omaly ka ny filohan’ny Filankevitry ny kaominina, Andriambahoaka 
sy ny sekretera jeneralin’ny CUA, Randriamasinoro Tahiry Ny Riana, no nitarika ny fivoriana ary 
tanàna miisa efatra amby efapolo no nanotrona azy ireo. Anio no tena hiroso amin’ny fandinihana 
teboka sivy ny tompon’andraikitra isan-tsokajiny. 

Araka ny fanazavana azo dia ny momba ny fanatsarana an’ireo tanàna eto an-drenivohitra, ny fitantanana 
volan’ny kaominina sy ny tetibola fanampiny amin’ity taona 2019 ity, ny fanitsiana ny taha alaina 
dokam-barotra, ny fanomezan-danja ny araben’ny Fahaleovantena, ny fandraisana fanapahan-kevitra 
ny fanekena na tsia ny drafitra mahakasika ny tanàn-dehibe eto Antananarivo sy ny manodididna 
any amin’ny minisiteran’ny Fanajariana ny tany no hodinihina sy handraisana fanapahan-kevitra. 











Enregistrer mon nom, mon e-mail et mon site web dans le navigateur pour mon prochain commentaire. 



