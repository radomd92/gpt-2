DISADISA ENY AMBOHITRIMANJAKA : MIANTSO FITONIANA SY FIFANATONANA IREO FILOHANA ANDRIM-PANJAKANA

Tsy mbola milamina hatreto fa vao mainka mihamafana ny toe-draharaha misy eny Ambohitrimanjaka. 
ny fantatra dia mbola hanohy ny fihetsiketsehana an-dalambe ireo andian’olona tsy mankasitraka 
fanotofana ny tanimbarin’izy ireo na dia teo aza ireny fifandonana nitranga ny alakamisy hariva 
teo ireny. Tsiahivina ihany fa olona 5 no naratra vokatr’izay fifandonana izay ka zandary ny 4 ary 
tao anatin’ireo mpanao fihetsiketsehana ny iray. Nanomboka omaly dia nisy andian’olona nanao 
ihany koa ny teny Ambohidrapeto, ireto farany izay nilanja sora-baventy ary milaza ho tsy manaiky 
fanotofana ny tanimbarin’izy ireo hanorenana ny tetikasa Tanamasoandro. Andrasana moa ny mety 
tohin’ity raharaha ity, inona no fanapahan-kevitra ho raisin’ny fitondram-panjakana taorian’ireny 
nahatratrarana mpitandro filaminana sy olon-tsotra ireny? Ho fisorohana ny mbola mety ho fifandonana 
amin’ny samy Malagasy izay indrindra dia namoaka fanambarana iombonana ireo filohana andrim-panjakana 
rafi-panjakana maromaro misy eto amin’ny firenena, ao anatin’izany ny filohan’ny Antenimierandoholona, 
filan-kevitra Ambony miaro ny demôkrasia sy ny fanjakana tan-dalàna sy ny zon’olombelona (HCDDED), 
ny Fampihavanana Malagasy (CFM) ary ny Vaomieram-pirenena mahaleo tena momba ny zon’olombelona 
Milaza ireto filohana andrim-panjakana ireto fa firenena demôkratika i Madagasikara ary fanjakana 
ka tokony tsy hisy ny herisetra na avy amin’ny vahoaka na avy amin’ny mpitandro filaminana. Mba 
amin’izany dia tokony ho tony ny andaniny sy ny ankilany, indrindra fa amin’izao ankatoka ny fifidianana 
Mahatsapa moa ireto filohana andrim-panjakana ireto fa tsy ampy ny serasera sy ny fampitam-baovao 
ity tetikasa Tanamasoandro ity ka izany no anisany nampiteraka ny disadisa. Tokony hifanantona 
faran’izay haingana ny tompon’andraiki-panjakana sy ireo mpanao fihetsiketsehana, ka mandra-pahita 
marimaritra iraisana dia tokony hiato aloha ny asa rehetra amin’ny fanatanterahana ny tetikasa 
ny hetsika ataon’ireto andian’olona tsy mankasitraka izany. Ho an’ireo filohana andrim-panjakana 
dia tsy ao anatin’ny savorovoro sy ny fifandrangintana mihitsy no ahitàna ny vahaolana maharitra 
ity raharaha ity. Samy miandrandra fandrosoana avokoa ny rehetra, saingy mitaky mangarahara 
fanajàna ny zon’olombelona ny fanatontosana izany, hoy ihany ny fanambarana nataon’ireto filohana 
ireto. 

