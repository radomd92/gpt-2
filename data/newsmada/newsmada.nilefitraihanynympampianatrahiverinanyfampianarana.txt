NILEFITRA IHANY NY MPAMPIANATRA: HIVERINA NY FAMPIANARANA ETO ANALAMANGA | NEWSMADA

Par Taratra sur 20/07/2018 

Nanao fanambarana ny mpampianatra mitokona eny Antanimbarinandriana fa hiverina, manomboka 
ny fampianarana ho an’ny sekoly rehetra ao anatin’ny Dren Analamanga. Noho ny tombontsoan’ny 
izay efa nitsahatra tsy nianatra ao anatin’ny telo volana, hanohy ny asa ny mpampianatra. “Tsy 
ny valin-teny avy any amin’ny fanjakana nefa tsy misy zavatra hafa azo antenaina satria efa namoaka 
ny filoha momba ny fitakiana, arakaraky ny fahafahana ara-bola”, hoy ny mpitarika ny hetsika, 
Hasina. Mbola nanamafy ny fanambarana ny lehiben’ny Dren Analamanga, Andrianilanona Jery miaraka 
lehiben’ny Cisco sy ny Zap. Voalaza fa tsy miova ny tetiandron’ny fanadinana rehetra hatramin’izao 
hanao ny andraikiny ny mpampianatra manoloana izany. 

Etsy ankilany, nilaza kosa ny mpitarika sendikà manao hetsika eny amin’ny minisiteran’ny Fanabeazana 
tsy mitsahatra ny tolona raha tsy mivaly ny fitakiana rehetra. Mbola miantso ny mpampianatra ho 
eny Anosy izy ireo, anio, hanamafy ny fitakiana fa tsy hiverina eny an-dakilasy aloha. 

Ao anatin’izany savorovoro rehetra izany, efa mamarana ny taom-pianarana ny sekoly tsy miankina 
fanjakana. Ireo ivontoeram-pampianarana miteny frantsay, niroso amin’ny fialan-tsasatra. 



Les commentaires sont fermées. 

