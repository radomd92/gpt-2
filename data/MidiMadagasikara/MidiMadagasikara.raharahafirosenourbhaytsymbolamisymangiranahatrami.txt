RAHARAHA FIROSE NOURBHAY : TSY MBOLA MISY MANGIRANA HATRAMIN’IZAO – MIDI MADAGASIKARA

Hatreto, mbola tsy misy mangirana ny momba ilay zanaka Karàna mpiantry ny ny Lycée Français nisy 
an-keriny ny talata lasa teo. Ny hany fantatra, araka ny vaovao farany nomen’ny polisim-pirenena, 
efa fantatra ny tompon’ilay fiara Renault Espace nampiasain’ireo mpaka an-keriny ka mitohy hono 
fanadihadiana. Manahy mafy noho izany ny fianakavian’ity tovolahy ity, satria toa mitarazoka 
raharaha. Antony iray nahatonga ireo izay nandray anjara tamin’ilay Hetsika fanehoana firaisan-kina 
mpianatra, mpamianatra sy mpiasan’ny Lycée français, ray aman-drenin’ny mpianatra, nampian’ireo 
Masoivoho Frantsay eto Madagasikara notanterahina teny Ambatobe ny alakamisy teo, hangataka 
handraisan’ny polisy frantsay anjara amin’ny fikarohana ity ankizy ity, ary indrindra ny hitadiavana 
olon-dratsy . Ny polisy frantsay izay heverin’ireo izay nandray fitenena fa manana ny traikefa 
ny teknolojia enti-mihetsika amin’ny raharaha toy izao. 

Inona tokoa moa no tsy tokony hirosoana amin’izany satria hita fa ain’olona no lalaovina amin’ny 
« kidnapping” toy izao ? Nanetsi-po tokoa ary tena nahavalalanina ny maro ny nampahatsiahivan’ny 
Federasianan’ny fikambanan’ireo ray aman-drenin’ny mpianatra amin’ny Lycée Frantsay miparitaka 
an’izao tontolo izao ny momba ilay zanaka karàna iray nisy naka an-keriny tany Toamasina voalana 
izay, nefa dia tsy hita velona, tsy hita maty. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

