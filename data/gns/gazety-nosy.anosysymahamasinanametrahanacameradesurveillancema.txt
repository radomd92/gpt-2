ANOSY SY MAHAMASINA : NAMETRAHANA « CAMERA DE SURVEILLANCE » MARO

Tsy mikely soroka ny fitandroana ny filaminana sy ny fandriam-pahelamana mandritra ny fankalazana 
fetim-pirenena ny fitondram-panjakana. Faritra anisan’ny tena saro-pady rehefa tonga ny andron’ny 
jona ny faritr’i Mahamasina sy Anosy iny noho ny fisian’ny matso lehibe. Olona aman’aliny no hivezivezy 
an-toerana, na ny andron’ny 25 jona hariva izay handefasana ny afomanga lehibe, ary ny andron’ny 
jona. Manoloana izany indrindra, ho fitandroana ny filaminana eny amin’iny faritr’i Mahamasina 
Anosy iny dia toerana maromaro no nametrahana « caméra de surveillance », nanomboka omaly. Fomba 
ahafahana miady amin’ny tsy fandriam-pahalemana ireo fitaovana napetraka ireo satria ho azo 
avokoa ny olona rehetra mety hanao ratsy. Tsiahivina ihany fa tato anatin’ny taona vitsy izay dia 
fanararaotan’ireo mpanao ratsy tsy mataho-tody ny fisian’ny lanonana ara-panjakana lehibe 
amin’ny kianjaben’ny Mahamasina, raha tsy hiresaka ny fipoahana boamba izay nahafaty mpianaka 
tamin’ny andro nanaovan’i Hery Rajaonarimampianina ny fianianany, ny 25 janoary 2014. 

