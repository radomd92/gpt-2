ADY AMIN’NY FITOHANANA : HAHARITRA HATRAMIN’NY OVIANA?

Ny fiandohan’ny herinandro teo no niara-nikaon-doha tao amin’ny lapan’ny tanàna ny tompon’andraikitra 
amin’ny kaominina Antananarivo-Renivohitra, ny antokon-draharaha misahana ny fitaterana 
(ATT), ny pôlisim-pirenena ary ny pôlisy monisipaly eto Andrenivohitra. Tanjona tamin’ny fivoriana 
hitadiavana vahaolana haingana hiadiana amin’ny fitohanan’ny fifamoivoizana be loatra izay 
ireo mpampiasa fiara. Taorian’io fivoriana natao tao amin’ny lapan’ny tanàna io, dia hita sy tsikaritra 
nisy fihenana tokoa ny fitohanan’ny fiara eny amin’iny faritra Analakely sy ny manodidina, indrindra 
ny eny Soarano sy Behoririka. Hentitra ny fepetra raisin’ny pôlisim-pirenena sy ny pôlisy monisipaly 
fanesorana ireo mpivarotra amoron-dalana tsy ara-dalàna. Vao maraina dia efa manao bemidina 
amin’ireo toerana heverina fa tena mampikatso ny fifamoivoizana noho ny fahamaroan’ny mpivarotra 
mpitandro filaminana ary hentitra ny fanaraha-maso atao amin’izy ireo. Hita ho nalalaka ny fifamoivoizan’ny 
eny amin’ny faritra Analakely sy Behoririka, tao anatin’ny andro vitsy noho izay fepetra noraisin’ny 
sy ny pôlisim-pirenena izay. Ny fanontaniana mipetraka anefa ankehitriny dia ny hoe : “haharitra 
oviana io fepetra hentitra noraisina io” Ny eto amintsika mantsy matetika dia vahaolana vonjitavan’andro 
no apetraka ny tompon’andraikitra, izany hoe tsy maharitra ela fa mandritra ny fotoana fohy sy 
ihany. Raha ity olan’ny fifamoivoizana sy ny mpivarotra amoron-dalana eto Antananarivo ity no 
dia betsaka ihany izay fepetra efa noraisina izay, saingy tsy maharitra satria miverina mampiteny 
moana ihany ny fitohanan’ny fifamoivoizana avy eo. 



