CIM AMBOHIDAHY : NISY ANDIAN’OLONA NANAKORONTANA – MIDI MADAGASIKARA

Andian’olona maromaro, tsy fantam-piaviana no tonga nanakorontana teny anivon’ny Ivon-toerana 
ny fiarakodia na ny CIM teny Ambohidahy ny talata hariva lasa teo. Nisy fitaovam-panjakana maromaro 
tamin’izany araka ny fanazàvana azo sy ny hita teny an-toerana. Marihana hoy ny fanazavàna azo 
andian’olona tsy manan-draharaha velively tao an-toerana ireto olona tonga nigafy sy nanakorontana 
Efa nisy moa ny fametrahana fitairanana natao teny anivon’ny mpitandro filaminana ary efa mandeha 
fanadihadiana. 

Toromarika. Fa manoloana izay tranga izay dia nisy araka izany ny fiantsoana mpanao gazety nataon’ny 
Ivon-toerana ity, Atoa Randriamahafehy Briand, « Administrateur civil », nampahafantariny 
tsy azo ekena velively ny zavatra toy izany. Hisy ihany koa araka izany ny fepetra manokana noraisin’ireo 
eny anivon’ny CIM, hisorohana izay toe-javatra izay. « Tsara ny manome izao toromarika izao ho 
olona manan-draharaha eny an-toerana ahafahana misoroka ny fanankoronana sy fanimban-javatra 
andian’olona vitsivitsy. Mahakasika ny filaminana dia hisy ny fepetra raisina izay ho hitanareo 
an-toerana. Aoka ihany koa mba samy hitondra karam-panondrom-pirenena izay hosavaina ireo olona 
eny. Ary farany dia aoka mba hanaraka ny fandaminana napetraka ny tsirairay hanafaingana kokoa 
tolotra omena ireo mpanjifa » hoy ity tompon’andraikitra voalohany ny « Centre immatriculateur 
ity. 

Fanomezana fahazoan-dàlana. Taorian’ny disadisa sy ny trangan-javatra tsy nety teo aloha teo 
dia nisy ezaka fanatsaràna nataon’ny fitondram-panjakana amin’izay fanomezana fahazoan-dàlana 
biometrique » sy « carte grise » vaovao izay. « Efa mizotra tsara amin’ny tokony ho izy izany » hoy 
fanazavàna azo. Marihana anefa fa mbola any amin’ny ny taona 2020 any ho any vao hiroso amin’ny fanoloana 
fahazoan-dàlana « tsy nety » ity Ivon-toerana ity. Mbola ny fanomezana ireo fahazoan-dàlana vaovao, 
an’ireo olona vao afaka fanadinana aloha hatreto no ataon’izy ireo. Na izany aza anefa dia efa antontan-taratasy 
ny 400 isa any ho any isan’andro no kirakiraina eny an-toerana, araka ny voalaza hatrany. 




















