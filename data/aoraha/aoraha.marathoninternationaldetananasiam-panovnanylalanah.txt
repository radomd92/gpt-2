“MARATHON INTERNATIONAL DE TANA” :: NASIAM-PANOVÀNA NY LALANA HODIAVIN’IREO MPIFANINANA • AORAHA

Hotanterahina, ny 21 oktobra ho avy izao, indray ny hazakazaka lavitr’ezaka “Marathon international 
Tana », izay hiditra amin’ny andiany faha-18. Tompomarika amin’ny fikarakarana azy ny World Trade 
sy ny Federasiona malagasin’ny atletisma (Fma). 

Efa nisokatra, omaly, ny fisoratana anarana amina toerana telo: eny amin’ny kianjan’Alarobia, 
Ankorondrano ary Ortana, zaridainan’Antaninarenina. Amin’ny 13 oktobra vao hikatona io fisoratana 
io. Hisy ny fiovàna hoentina amin’izao andiany izao, indrindra eo amin’ny lalana hodiavin’ireo 
anjara. 

Karazam-pifaninanana dimy, toy ny mahazatra aloha, no ho voatazona. Eo ny halavirana mirefy 42,195km, 
“Foullées ecolo”, “Corporate”, ho an’ireo orinasa ary ny “Handirun” ho an’ireo manana fahasembanana, 
samy mirefy 10km ary ny “Marathons”, izay fihodinana etsy Anala-kely. 

Fanatsarana fe-potoana 

Mitondra fanazavana ny mpikarakara manoloana ny fanovàna mikasika ny lalana hizorana.“Nasiam-panovana 
lalana mba hahafahan’ireo atleta mahavita fotona tsara kokoa”, hoy ny filohan’ny Federsiona 
atletisma, Andriamahazo Norolalao. Marihina fa lalana efa nampiasaina hatramin’ny nampiantranontsika 
Lalaon’ny Frankôfônia, tamin’ny 1997, io hampiasaina manaraka io. 

Mpandray anjara dimanjato sy roa arivo no andrasana amin’ity “Marathon International de Tana 
ity. “Ezahana hampitomboana ireo olona handrindra ny fizotran’ny fifamoivoizana mba hisorohana 
olana tamin’ny andiany teo aloha”, hoy indray Ratsirahonana Mercédès, avy amin’ny WTC, izay mpikarakara. 

“Mbola vao hojerena kosa ny fanasana ho an’ireo atleta vahiny handray anjara. Ireo federasiona 
firenena manana kaompaniam-pitaterana an’habakabaka mankaty amintsika no voalaza fa hifampiraharahana, 
an’i Afrika Atsimo, Kenya ary Etiopia”, araka ny fanampim-panazavan’ny filohan’ny Fma. 

Tsy niova kosa ny saram-pisoratana anarana sy ny loka ho an’ireo mpandresy. Roa tapitrisa ariary 
ho an’ireo tompondakan’ny “Marathon” lahy sy vavy, 250 000 ariary ho an’ny “Foullées ecolo” ary 
000 ariary ho an’ny “Handirun”. 









Enregistrer mon nom, mon e-mail et mon site web dans le navigateur pour mon prochain commentaire. 



