FANAFIHANA MITAM-PIADIANA : TRATRA IHANY TSIVERY SY NY EKIPANY – MIDI MADAGASIKARA

Nampahalala ny vokatra azony ny polisim-pirenena teto Toamasina androany, ka isan’izany ny fahatrarana 
Tsivery, 23 taona, lehiben’ireo mpamaky trano efa ela nokarohina. Sarona niaraka taminy koa Ingahy 
Ravola sy Ernest, mpitarika ekipana mpamaky trano, ary ity ramatoa antsoina hoe Joëlle 42 taona 
any Mahajanga milaza ny hiteraka teto Toamasina no mpivarotra ireo entana halatra azon’ireto 
mpamaky trano ireto. Raha ny fanazavana nataon’ny kaomisera Rakotondrabako dia “orinasa” kely 
ity tambajotran’ny mpamaky trano tarihan’Ingahy Tsivery ity, satria dia ekipa dimy mandeha andiany 
na dimy ny ekipa iray no miara-miainga isan’andro manao ny famakiana tranon’olona, raha ao Depot 
izy ireto no mipetraka dia ao amin’ny fokontany dimy ao Mangarivotra sy Lisea faharoa hatrany Tsarahonenana 
tena hanaovan’izy ireo ny asa ratsiny; efa manana ekipa hafa koa izy ireo mivarotra ny entana halatra, 
ity ramatoa tratra ity no mpitarika izany. Tamin’izao nahatrarana azy ireto izao dia fahitalavitra 
roa sy kojakoja elektronika maromaro no tratra tany amin’izay ireo izay teo am-pivarotana azy 
ramatoa no tratra ambodiomby ny polisy. Mandritra ny famakiana trano ataon’ireto tambajotran’ingahy 
ireto dia misy hatrany ny fandratrana ny tompon-trano, tahaka ny nahazo ity ramatoa iray tao Mangarivotra 
izao, voafiran’ny famaky efa niady tamin’ny fahafatesana iray teny amin’ny hopitaly be; sy ity 
tao Tsarakofafa izay nidarohan’izy ireo ny raim-pianakaviana no nanolana’izy ireo ny zanany 
sy ny vadiny nandritra ny vaky trano nataon’izy ireo. Am-polony ny fitoriana voaray teo anivon’ny 
mikasika an’ingahy Tsivery sy ny ekipany, koa raha niakatra fitsarana ny alarobia hariva teo ny 
efatra mianadahy ireto, ka samy miandry ny fitsarana azy am-ponja izy ireo izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

