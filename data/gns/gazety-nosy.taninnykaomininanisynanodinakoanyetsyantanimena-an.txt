TANIN’NY KAOMININA : NISY NANODINA KOA NY ETSY ANTANIMENA-ANTOHOMADINIKA

Accueil > Gazetin'ny nosy > Tanin’ny kaominina : Nisy nanodina koa ny etsy Antanimena-Antohomadinika 

Publié le 15 mars 2019 



Amin’izao vanim-potoana mampipongatra ny fivarotana antsokosoko ny tanim-panjakana izao (Ceg 
Epp Behoririka, Zaridainan’Antaninarenina….) izao dia taitra koa ny mponina eny Antohomadinika 
eny, iny andamosin’ny biraon’ny paositra ampitan’ny fitobian’ny fiara mpitatitra eo Vassacoss 
fa efa misy fotodrafitrasa goavana sy voajary ho zaridaina, ary fikambanam-pinoana silamo no 
ny fotodrafitrasa ao. Taitra ny mponina manodidina satria tanim-panjakana eo ampelan-tanan’ny kaominin’Antananarivo 
io hatrizay nefa dia toa ampahany kely sisa no hitan’izy ireo fa tafajanona ho an’ny kaominina. Ny faha-5 Oktobra 2018 teo aza moa dia nisy fanamarinana avy amin’ny sampan-draharaha misahana 
fananan-tany (certificat d’immatriculation et de situation juridique) milaza fa “tanim-panjakana” 
Ny anaran’io tany io dia “Propriété dite “Mont Cedro” Titra laharana 8.182-A. Efa hatramin’ny 
janoary 1944 no voasoratra ho tanim-panjakana izy io, hoy io taratasy fanamarinana io. Nahoana anefa no olon-tsotra maro no mizaka manana eo ary ny fikambanana Silamo no nanangana fotodrafitrasa 
eo? Ilàna fanadihadiana sy famotorana avy amin’ny fanjakana izao ary rariny sy hitsiny ary ara-dalàna 
raha mizaka ny valin’ny heloka vitany izay ninia nivarotra na nitsikombakomba tamin’olon-tsotra 
tanim-panjakana io. 

