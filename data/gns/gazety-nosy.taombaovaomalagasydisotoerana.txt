TAOMBAOVAO MALAGASY DISO TOERANA

Accueil > Gazetin'ny nosy > TAOMBAOVAO MALAGASY DISO TOERANA 

Publié le 26 mars 2019 



Tao anatin’ny roapolo taona izao, dia nisy fihezahana nataon’ny sokajin’olona vitsivitsy hamerenana 
ny fankalazana ny ataon-dry zareo hoe : Taom-baovao Malagasy. Ny volana Alahamady mifanindry 
volana gregorianina mars/avril no voalazany fa fiantombohan’ny taona Malagasy ka hanaovana 
Fandroana sy ny Santa-bary .Ny Trano koltoraly Malagasy, ny Terak’Ambohitrabiby, ny fikambanana 
ary ireo Ampanjaka sy Tangalamena sasantsasany no tena tompo-marika amin’ny fivohizana izany 
Malagasy izany, ary ilazan’izy ireo fa io no tena fomba sy soatoavina niraisan’ny Malagasy teto 
ka tokony omena hasina ary averina indray ankehitriny handalana ny tena mahaizy azy ny Malagasy. 

Mendri-piderana tokoa izany fihetsika izany, ary isaorana manokana ireo mpikarakara fa misy 
ny zava-tsoa sy ny lova navelan’ny razana teo aloha, ary mankahery sy mirary soa hahaleo hahalasana 
ireo ny tenanay. 

Manoloana izany kosa anefa, dia raisinay ho adidy mankadiry ny mitondra ireto fanazavana manaraka 


Tao anatin’ny taona vitsivitsy manko izao, dia niteraka adi-hevitra tsy nisy fahataperany ny 
io lazaina ho Taombaovao Malagasy io, ka namoahan’ny karazan’olona samihafa ny heviny sy ny zava-pantany. 

Koa ankehitriny ary, dia tianay no mitondra ireo porofo maromaro mikasika azy ity. Marihana anefa 
ny fomba amam-panao teto Imerina no itondranay fanazavana etoana, fa tsy afaka kosa hiteny ny fombatany 
amin’ny faritra hafa, izany no atao dia mba ho fanajana ny foto-kevitra fanajana ny fahasamihafana 
ny zon’ny tsirairay eto Madagasikara . 

Manana ny sata sy ny hasiny manokana avy manko ny faritra sy ny fokom-pirenena tsirairay. 

Toy izao manaraka izao ary ny fomba amam-panao fahiny teto Analamanga/Antananarivo efa hatramin’ny 
faha-Vazimba mikasika ny andro firavoravoana sy ny lanonana iraisam-bahoaka izay mizara telo 
tsara toy izao : 

– Ny TONOTAONA 

– Ny ASARAMANITRA 

– Ny FANDROANA 

NY TONOTAONA na ny Volana MAKA 

Tamin’ny taona 1777 dia tonga nanao fitsidihana miafina teto Imerina i Nicolas Mayeur, iraka ny 
frantsay mba hamantatra ny zava-misy taty afovoan-tany, ny olona sy ny fomba amam-panaony, ny 
sy ny varotra, ny toetry ny tany sy ny lafitany . 

Tonga teto Antananarivo izy rahefa avy nihaona tamin’Andrianony, mpanjakan’Andratsay Vakinankaratra.Vita 
tamin’Andrianamboatsimarofy, mpanjakan’Antananarivo tamin’ny 27 aogositra 1777 izy. Tsy 
nitondra Andrianampoinimerina tamin’izany fotoana izany, fa mbola prince tsotra .Vakio ny boky 
‘’ Voyage dans le sud et dans l’intérieur des terres et particulièrement au pays d’Hancove” raha 
bebe kokoa momba ny zava-nisy teto Imerina tamin’izany fotoana izany ianao. 

Niverina taty Antananarivo fanindroany indray i Nicolas Mayeur ny volana aogositra/Septambra 
ary mbola nanoratra indray ny boky “ Voyage au pays d’Ankove”, ka toy izao ny zava-boalazany ao amin;ny 
faha 37 : 

“Par un usage singulier et constant dans le pays, il est permis aux deux sexes, le 1er JOUR DE LA LUNE 
d’accorder les faveurs de l’amour a qui bon lui semble, sans que les époux puissent s’en formaliser. 
donne à cette occasion une fête publique, aux frais de laquelle chacun contribue selon ses moyens 
bœufs, moutons, volailles pour manger. Mais on n’y boit aucune liqueur enivrante ; les Houvas n’en 
point usage. » 

Raha atao dikateny malalaka izany, dia toy izao : 

“Fa fomban-tany miavaka sady tsy manam-piovana ny fahafahan’ny olon-droa, ny andro voalohany 
volana Aogositra, miara-mandry araka izay maha-diavolana ny sainy, ary tsy voasembatsemban’ny 
fanambadiana izany. Anaovana lanonam-bahoaka hiravoravoana izany fotoana izany, ka ny tsirairay, 
ny fananany avy, dia mamono omby, ondry, akoho amam-borona atao sakafo. Saingy tsy misy zava-pisotro 
satria ny Hova tsy mba mikasika izany” 

Nadikanay hoe “miavaka sady tsy manam-piovana” ny teny frantsay hita eto manao hoe : “singulier 
constant”. Raha ny dikateny nomen’ny Mopera Malzac momba ny “singulier” dia “mahagaga, fanao 
ary ny “constant” dia adikany hoe “maharitra”. Fa ny Larousse kosa dia manome hoe :“Singulier = 
original” ; ary ny “constant=qui ne varie pas”. 

Tonotaona no iantsoan’ny teto Imerina io tsinambolan’ny volana aogositra io. Io no fizaran-taona, 
manomboka eo Lohataona. Anokanana fotoana firavoravoana sy karazan-danonana samihafa io vanim-potoana, 
maharitra pahatongan’ny andro diavolana io volana itsahana io. Volana Maka koa no ilazana azy, 
io no anaram-bolana fampiasan’ny olona hatramin’ny faha-Vazimba ka hatramin’io fotoana io. 

Omenay ery amin’ny fizarana faha-telo ny mombamomba ny tetiandro sy ny volana Malagasy, fa ndeha 
hambara amin’ny ambangovangony ny nahatonga io fety aman-danonana io. 

Misy fizaran-taona efatra eto Madagasikara,ary efa fantatra sy niainan’ny Ntaolo mandava-taona 
: Lohataona, Fahavaratra, Fararano ary Ririnina. 

Fizaran-taona famaranan-draharaha ny ririnina ary fikarakarana sy fanomanana ny asa atrehana 
amin’ny maintany izy. Eo no hanaovana ny fafy ketsa sy ny asa tanimbary rehetra, satria tsy andrasana 
maina be ny tanimbary ka sarotra asaina, fa mbola asiana soritroritra aloha, izay vao asaina. Asabe 
ka ilana herim-po sy fahavononana ary zary mandreraka ny olona.Izany no nahatonga ilay fiteny 
taty Imerina manao hoe “ Malaza ho be raharaha, ka ny voly vary indray no tsy vita” sy ilay hoe : “Tsy 
ho be tanimbary, fa rahefa manetsa ho hitan’ny olona eo ihany”. Etsy andaniny kosa anefa, dia eo 
no fotoana hampakarana ny vokatra an-tanety ary ifaninanana sy aretirenty amin’ny fotoanan’ny 
sy ireo vokatra ny tao-zavatra rehetra, toy ny lamba landy sy ny kojakojam-piainana andavanandro 
ireo fitaovana vita amin’ny hazo sy ny vy sy ny sisa. Ny ririnina koa no fotoana handehanan’ireo 
sy mpanao varo-mandeha any ivelan’Imerina. Eo koa no fotoana fanamboarana fasana, izay tsy maintsy 
alohan’ny Tonotaona. 

Rahefa tongakosa ny Tonotaona na ny volana Maka, dia miala sasatra ny olon-drehetra, alohan’ny 
indray ny asa aman-draharaha amin’ny lohataona. Ary dia anokanana fotoana miavaka ny fankalazana 
Tonotaona izany. Ary santionany amin’izany izay voalazan’i Nicolas Mayeur tery ambony. 

Mifamangy ny zanaka sy ny ray aman-dreny ary mifanatitra vody akoho sy fen’akoho. Mifanasa ny tanana 
mifanakaiky hifaninana sy hampiranty kilaolao atao hoe : Fampitaha, hampisehoana hira, dihy, 
sy haingo izay andraisan’ny ankizivavy sy ny ankizilahy anjara. Raharahabe mihitsy ny fanomanana 
Fampitaha, ka tsy anaovan’ny olon-dehibe an-tanàna tsirambina mihitsy, fa iankinan’ny voninahitra 
tanàna sy ireo lehibe ao aminy.Voalohany, dia tsaraina ny “ vavahady” voaravaka entina mialoha 
manaraka izany ny dihy mirindra sy ny hira ary ny fitafiana mirenty ataon’ny zatovovavy miaraka 
zava-maneno. Fa tsy latsaka izany koa ny an’ny ankizilahy, ny fihetsika mirindra atao hoe “Marakely” 
“Asampinga”. Ary mamarana ny lanonana dia ny Fampitaha izay hampisehoana sy hampirantiana ary 
izay ankizivavy tsara tarehy sy tsara bika indrindra. Io Fampitaha io no fotoan-dehibe indrindra 
ny Volana Maka na Tonotaona, ka tsy andalan’ny mpiray tanàna vola amin-karena ny fanatontosana 
ary fotoana iray hanehoan’ny iray tanàna firaisan-kina tanteraka, satria iankinan’ny haja sy 
ny tanàna izany. Tsy afaka am-bavan’ny olona mandritra ny taona diavina io Fampitaha io. Marihana 
anefa fa tsy misy diamanga na adin’ombalahy ny Tonotaona. 

Ary manaraka avy eo ny fampakaram-panambadiana, ny famadihan-drazana sy ny fampakarana ireo 
maty tany ivelany. Eo koa ny fanaovan-trano. 

Voalazan’i Nicolas Mayeur amin’ny antsipiriany avokoa izany. (Mbola hitohy rahampitso) 

Randria (Mpandalina Filozofia, Tantara, Pôlitika) 





