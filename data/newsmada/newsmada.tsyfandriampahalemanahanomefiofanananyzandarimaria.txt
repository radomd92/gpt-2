TSY FANDRIAMPAHALEMANA: HANOME FIOFANANA NY ZANDARIMARIA MALAGASY NY FIRENENA TIORKIA | NEWSMADA

Par Taratra sur 01/03/2019 

Noraisin’ny Sekreteram-panjakana miadidy ny zandarimariam-pirenena (Seg), ny Jly Ravalomanana 
teny Betongolo, omaly maraina, ny masoivohon’i Tiorkia, i Metin Hüsrev Ünler, izay miasa sy monina 
Madagasikara sy ireo mpiara-miasa aminy. Fitsidihana ara-pomba ofisialy sy fanamafisam-piaraha-miasa 
anton’ny fitsidihana nataon’ity masoivoho Tiorka ity. Isan’ny nivoitra nandritra ny fifampiresahana 
aminy sy ny Seg ny fangatahana fiarovana ireo teratany vahiny miasa sy monina eto amintsika. Vonona 
koa izy ireo hanampy ara-pitaovana ny zandarimaria sy amin’ny sehatra fampiofanana ireo zandary 
fahalemana eto Madagasikara. Noresahina tamin’izany koa ny momba ny ady amin’ny fampihorohoroana 
iraisan’i Madagasikara amin’ireo firenena maro manerana izao tontolo izao. Nisaotra ny masoivohon’i 
ny Seg tamin’ny fitsidihana sy ny fahavononany hanampy sy hifanome tanana amin’ny zandarimaria 
mba hanatsarana ny fandriampahalemana eto Madagasikara. “Momba ny fanampiana ara-pitaovana 
fanofanana izay nifampiresahan’izy ireo dia fiofanana sy fampitaovana ho amin’ny fiarovana 
fandriampahalemana anatiny no tena maika sy ilain’ny zandarimariam-pirenena”, hoy ny Seg fa 
fiarovana ny fanafihana avy any ivelany ka nanomezan’ity masoivoho ity toky fa hanao izay azo atao 
ireo. 



Les commentaires sont fermées. 

