HALATRA :: ANKIZILAHY TSY AMPY TAONA TRATRA NAMAKY TRANO • AORAHA

Telo ambin’ny folo taona, dimy ambin’ny folo taona ary enina ambin’ny folo taona ireto tovolahy 
voatondro ho namaky trano teny Ambohidrapeto Itaosy, tamin’ny sasak’alin’ny zoma lasa teo. 

Voasambotra niaraka tamin’izy ireo ihany koa ny lehilahy iray, 25 taona. Natolotra ny Fampanoavana 
efa-dahy ireo, taorian’ny famotorana nataon’ny zandary. 

Notazonina vonjimaika eny amin’ny fonjan’Antanimora ilay lehilahy, 25 taona. Nalefa eny amin’ny 
zaza maditra eny Anjanamasina kosa ireo tsy ampy taona. Mpitandro filaminana nanao fisafoana no nahatsikaritra an’ireto andian’ankizy teo am-pamakiana 
teny Ambohidrapeto. Nirifatra nandositra izy ireo, vantany vao nahita ny zandary. Voasambotra, 
alina io, ny roa. Nanondro ny namany roa ambiny izy ireo, ny ampitso. 

Nambaran’ny mpanao famotorana fa nahitana karazana fanalahidy hosoka miisa sivy amby efapolo 
amin’izy ireo niaraka tamina fitaovana hafa famakiana trano. Efa maro ny trano lasibatr’ireto 
ireto eny amin’iny faritra iny. 









Enregistrer mon nom, mon e-mail et mon site web dans le navigateur pour mon prochain commentaire. 



