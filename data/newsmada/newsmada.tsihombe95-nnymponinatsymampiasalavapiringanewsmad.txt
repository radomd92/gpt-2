TSIHOMBE  : 95%-N’NY MPONINA TSY MAMPIASA LAVAPIRINGA | NEWSMADA

Par Taratra sur 12/03/2018 

Tsy manome tosika ara-bola 30 000 Ar isam-bolana ihany ny tetikasa Fiavota fa manome tan-tsoroka 
koa ahafahan’ireo mpisitraka 57 000 manatsara ny sakafo sy ny fahasalamana. Ao anatin’izany indrindra, 
hetsika maro ahafahana mampiroborobo ireo Fihetsika fototra ho an’ny fahasalaman’ny fianakaviana 
ny Tahirim-bola ho an’ny fampandrosoana (Fid) sy ny Unicef. Misy ny atrikasa fananganana paikady 
drafitrasa serasera ho an’ny fampandrosoana notanterahina ny herinandro lasa teo, ho an’ireo 
dimy hiasan’ny tetikasa : Amboasary Atsimo, Ambovombe, Tsihombe, Beloha ary Bekily. 

« Miankina amin’ny zava-misy eny ifotony sy ny fandraisana anjaran’ireo mpisehatra rehetra ny 
ny drafitrasa entina hampiroboroboana ny fiovam-pihetsika mahomby sy azo refesina eo anivon’ny 
amin’ity fomba fiasa ity. Izay no antony nanatanterahina izao atrikasa izao», hoy ny tale iraisam-paritry 
Fid Taolagnaro, Rakotoarisoa Rindra. 

Dimy amin’ireo fihetsika 17 fototra ho an’ny fahasalaman’ny fianakaviana no voafaritra ho laharam-pahamehana 
amin’ireo distrika dimy ireo. Ny fampiasana lavapiringa, ny rano fisotro madio, ny fanasana tanana, 
fandrindrana fiterahana, ary ny fampivoarana ny tontolon’ny ankizy madinika. Tsy mampiasa lavapiringa 
95,9% amin’ireo mponina anatin’ny distrikan’i Tsihombe. 16% ihany no manasa tanana amin’ireo 
tokony hanaovana izany ary 96% no mampiasa rano tsy voadio. « Azo atao tsara ny manova ireo salanisa 
amin’ny alalan’ireo fihetsika tsotra nefa manan-danja », hoy ny fanazavana. Tetikasan’ny fanjakana 
arindran’ny minisiteran’ny Mponina ary tanterahin’ny Fid sy ONN ny Fiavota. Mamatsy vola kosa 
Banky iraisam-pirenena sy ny Unicef. 



Les commentaires sont fermées. 

