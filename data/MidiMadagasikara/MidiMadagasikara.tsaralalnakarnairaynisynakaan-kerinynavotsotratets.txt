TSARALALÀNA : KARÀNA IRAY NISY NAKA AN-KERINY, NAVOTSOTRA TETSY ANKORONDRANO – MIDI MADAGASIKARA

Fangalàna an-keriny indray ! Teratany karàna iray no nisy naka an-keriny ny alin’ny alakamisy 
teo tetsy Tsaralalàna raha iny handeha hamonjy ny fodiany iny. Tokony ho tamin’ny valo ora sy sasany 
no nisehoan’izany, teo ambany mason’ireo mponina teny amin’iny faritra Tsaralalàna iny. Araka 
filazan’ireo nanatri-maso dia fiara tsy mataho-dalana, marika Toyota Land Cruiser, miloko mainty 
avy hatrany dia nijanona tampoka teo anoloan’ity teratany karàna ity. Telolahy no tao anatin’ity 
ity, izay mirongo basy, manao saron-tava ny roa. Tao anatin’ny segondra vitsy no nanaovan’izy 
ny raharaha. Nodarohana, nobataina ary noterena hiditra tao anatin’ity fiara 4×4 mainty ity fotsiny 
teratany karàna ity, ary dia niridana nihazo ny lalana Ankorondrano iny. Tsy lasa lavitra tamin’izany 
izany anefa ireto mpaka an-keriny dia natsipy sy navotsotra teo Ankorondrano ity teratany karàna 
Tsy fantatra mazava araka izany izay zava-nitranga tao anaty fiara tao. Angamba diso olona saika 
an-keriny ireto olon-dratsy ireto, hoy ny fiheveran’ny maro, ka dia izao navotsotra izao ilay 
izy. Vao andro vitsy dia vitsy tokoa izay no nitrangan’ilay fakàna an-keriny an’ilay tovolahy 
karàna tetsy Andranomena, dia izao saika nisy lasa izao indray ny iray tamin’izy ireo. Ny marainan’io 
io no nisy ny fihetsiketsehana nataon’izy ireo ho fiadiana amin’izany trangana fakàna an-keriny 
teny Ambatobe, toeram-pianaran’ilay tovolahy lasan-dry zalahy. Raha ny mahakasika ity farany 
fantatra fa mbola tsy hita hatreto. Tsy mbola nisy ihany koa anefa fitakiana vola ho takalon’ny 
raha ny angom-baovao azo hatrany. Na izany na tsy izany anefa dia mbola manohy ny fanadihadiana 
ny fikarohana ireo mpitandro filaminana. 




















