VAZAHA MATIN’NY PESTA : MITAKY FANAOVANA “AUTOPSIE” FANINDROANY AZY NY HAVANY | NEWSMADA

Par Taratra sur 25/10/2017 

Tonga hatrany ivelany mihitsy ny laza ratsin’i Madagasikara manoloana ny valanaretina pesta 
vahana tato ho ato. Teratany frantsay iray namoy ny ainy tao Toamasina, ny faran’ny herinandro 
Tsy manaiky anefa ny havany fa mangataka ny hanaovana autopsie fanindroany ilay Frantsay namoy 
ainy… 



Ho avy eto Madagasikara ka hihazo an’i Toamasina ny fianakavian’ilay teratany frantsay namoy 
ainy izay voalaza fa matin’ny pesta. Voalazan’ny loharanom-baovao fa tsy hanaiky ireto fianakaviany 
fa hangataka amin’ny tompon’andraikitra ao Toamasina ny hanaovana autopsie fanindroany indray 
teratany frantsay voalaza fa matin’ny pesta ity. Miahiahy izy ireo fa misy zavatra hafahafa ambadik’izao 
ity teratany frantsay ity izao. 

Tsiahivina fa mpandraharaha amin’ny fikirakirana momba ny trano fisakafoana sy fandraisam-bahiny 
Ampanalanina Toamasina ity teratany frantsay antsoina hoe Philippe, 40 taona ity. Notsaboina 
amin’ny Hopitalibe Toamasina, sampana misahana ny aretin-tratra sy avokavoka PPH (Pneumologie 
Phitosiologie) izy andro vitsivitsy mialoha ny nahafatesany, saingy nitsoaka ny toeram-pitsaboana 
Tsy vitan’izay fa mbola nanao fiteny hafahafa tamin’ireo dokotera nitsabo azy izy, araka ny fanazavana 
avy any an-toerana. Ny asabotsy 21 oktobra 2017 tamin’ny 2 ora maraina, tonga tampoka tao amin’ny 
vonjy taitran’ny Hopitalibe nentin’ny fianakaviany indray ity teratany frantsay ity, saingy 
tsy avotra intsony ny ainy. Niezaka niala nenina taminy ihany ny mpitsabo, saingy nihombo hatrany 
aretiny ka namoy ny ainy avy hatrany izy. Nanamafy ny eo anivon’ny Hopitalibe Toamasina fa pesta 
amin’ny avokavoka ny nahafaty azy. 



Les commentaires sont fermées. 

