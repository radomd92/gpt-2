ANKARAOBATO : DIMY LAHY NITONDRA POLETA NANAFIKA – MIDI MADAGASIKARA

Naratra mafy ny raim-pianakaviana iray rehefa niharan’ny daroka isan-karazany. Tokantrano 
etsy Ankaraobato no nidiran’ny olon-dratsy mpanafika ny marain’ny asabotsy teo. Manodidina 
tamin’ny iray ora maraina izy ireo no tonga ary nitazona poleta iray sy zavamaranitra maro, raha 
ny fanazavana azo. Tsy nisy ny vola lasa, fa ireo kojakojan-tokantrano maro tao kosa, no nobatain’ireo 
Isan’izany ny fahitalavitra fisaka maromaro sy ny finday rehetra tao an-trano. Tao anatin’izay 
koa no nitranga ilay herisetra izay nandratra ny loham-pianakaviana. Mitaraina ny olona ankehitriny 
ny afitsoky ny asan-jiolahy. Tsy misy izay iray tsy mampiasa basy intsony ireo rehefa manao ny fanafihana. 
anefa fa ny atody tsy miady amam-bato, raha vao basy dia aleo manetry tena tsy miady, satria ny aina 
ananam-piry. Toa mahatsapa miaina ao anaty teritery ny ankamaroan’ny olona ankehitriny, satria 
mipaika ny hariva dia tsy maintsy mody avy hatrany. Na ny toeram-pivarotana aza dia mikatona avokoa 
mody ny masoandro. Misy akony amin’ny fiainana ara-toekarena izany, satria lasa manaraka izany 
koa ny fidiram-bolan’ny maro. Any amin’ny tany mandroso, dia sady misy ny olona miasa antoandro 
misy koa ireo miasa alina. Izany hoe mihodina andro aman’alina ny tontolo ara-pihariana. Eto amintsika 
vokatr’io asan-jiolahy io, dia lasa ny mazava andro ihany sisa ny atao hoe miasa. Dia lasa mivangongo 
sy eroa ny olona amin’ny antoandro ary miteraka olona marobe loatra mifamezivezy an-drenivohitra. 
lasa tsy ampy avokoa ny fotodrafitrasa rehetra : làlana, toerana fanaovana maloto, ny asa sns ary 
ny fandriampahalemana. 



