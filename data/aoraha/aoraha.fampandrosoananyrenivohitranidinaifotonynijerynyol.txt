FAMPANDROSOANA NY RENIVOHITRA :: NIDINA IFOTONY NIJERY NY OLAN’NY MPONIN’ ANTANANARIVO NY KANDIDÀ ANDRIANTSITOHAINA NAINA • AORAHA

Akaikin’ny vahoaka. Mirotsaka mijery an’ireo olana ifo­tony mianjady amin’ny mponin’ Antananarivo, 
Naina, kandidà natolotry ny vondrona politika Isika rehetra miaraka amin-dRajoelina Andry (Ird), 
fifidianana izay hatao amin’ny 27 novambra, ho avy izao. 

Naneho fahavonona feno amin’ny fampandrosoana ny tanànan’Antananarivo ny tenany. Toerana maro 
notsidihiny, omaly, dia Antohomadinika, Andohantapenaka voalohany sy faharoa, Ankasina, Andavamamba. 
maro no noresahin’ Andriantsitohaina Naina tamin’ireo mponina. Isan’ izany ny fampandrosoana 
eny anivon’ny fokontany; ny fanafoanana ireo gabo­raraka nisy teto an-dre­nivohitra hatramin’izay, 
ny fitohan’ny fifamoivoizana, ny fanatsarana ny fotodrafitrasa, fanamboarana lalankely sy 
tetezan-kazo, fanavao­zana ireo biraom-pokontany. Eo ihany koa ny lafiny fanamafisana ny fandriampaha­lemana, 
alalan’ny fametrahana paositry ny polisy manakaiky vahoaka. 

Ankoatra izay, mahatsapa ity kandidà ity fa tsy ampy ny paompin-drano sy ny toerana fanasan-damba 
anivon’ ny fokontany, ka hojereny manokana ny mahakasika izany. Fanampin’izay ny fanazavana 
tanàna amin’ny alalan’ny fametrahana andrin-jiro mandeha amin’ny herin’ny masoandro. 

Tena nihaino an’izay maharary an’ireo mponina nitafa taminy sy nandray tanana azy ireo ny kandidan’ 
Ird. Tsy araka ny maha mpandraharaha azy toy ny mahazatra no nandraisan’ny mponina azy nandritra 
fidinana ifotony ity. Tetsy an-daniny, tsy nihafahafa nitafa tamin’ireo vahoakan’Antananarivo, 
Naina. 

Niara-dia tamin’ity farany ny solombavambahoaka voafidy tao amin’ny Boribo­rintany voalohany, 
Michel Jocelyn, niaraka amin’ireo kandidà mpanolotsaina avy amin’ny Ird ary ireo lehiben’ny 
isan-tsokajiny. 









Enregistrer mon nom, mon e-mail et mon site web dans le navigateur pour mon prochain commentaire. 



