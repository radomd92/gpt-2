INTY SY NDAY : NY AHIAHY TSY IHAVANANA

Mbola ivon’ny ady hevitra tany amin’ireo sehatra nifanakalozan’ny maro ny fomba fijeriny tamin’iny 
herinandro iny, na tamin’ireo fivoriana tetsy sy teroa, na tany antokontanim-piangonana rehetra 
ny alahady, na tany anivon’ny fihaonam-pianakaviana rehetra tany ny endriky ny governemanta 
Christian ankehitriny. 

Saika mbola hita taratra tamin’ny maro hatrany aloha ny fanantenana saingy hita soritra tamin’ny 
nambaran’ny sasany koa ny ahiahin’izy ireny amin’ireo mpikambana sasantsasany, maromaro, ao 
governemanta izao. 

Azo heverina ho rariny kosa aloha raha manana fanantenana ny maro saingy mametraka ahiahy ihany 
ho fanoitra sy hanosehana ny mpitondra hanao izay faraheriny ho amin’ny fahombiazana. Raha sanatriavina 
ka fanantenana tsy misy fepetra no misy amin’izao fiandohan’ny fotoam-piasana izao dia mety hivadika 
hafa izany raha sanatria tojo fahadisoam-panantenana eo ny maro. 

Isan’ny navoitran’ireo nanao fanamarihana izay nasehon’izy ireny ho karazana ahiahy ihany mantsy 
hoe “toa tsy dia tena governemanta ahitana taratra ny fahavononana hiatrika ady ilay izy”. Tsy 
hadinoina mantsy, hoy ny maro, fa henjana ny fahavalo eo anoloan’ny firenena Malagasy dia ny fahantrana 
ny fahalovana isan-tokony. Noho izany, ny fifanarahana ifamatorana amin’ny fandaharan’asa 
“contrat programme” nofaritan’ny filohampirenena Rajoelina amin’ireo mpikambana mandrafitra 
governemanta Ntsay, da tokony hifototra tanteraka amin’ny fanavotam-pirenena aloha. Raha tena 
no fe-potoana voalohany nofaritan’ny filohampirenena fa hitarafana ny tena fahombiazan’ny 
ankehitriny dia ny fahaizana manavotra an’i Madagasikara sy ny vahoaka Malagasy aloha no laharam-pahamehana. 
hoe “ ahoana ny hatao mba hamelomana aina ny vahoaka sempotra noho izy latsaka anaty hantsam-pahantrana 
sady voafatotry ny fahalovana hatrany antampon-doha?” Izay vao mandeha ny teti-panarenana isan-tokony, 
ny fananganana an’ireo fotodrafitrasa notanisaina tamin’ny fampielezan-kevitra. 

Raha ny tsikaritry ny mpanara-maso aloha dia toa ho sarotra ho an’izao governemanta izao, izay 
teknisiana fotsiny ny maro ao aminy, ny tena hahavitana mampahomby ny fanavotam-pirenena aloha. 
sasany mantsy dia fantatra fa tena isan’ireo teknisiana saribakolin’ny mpamatsy vola vahiny, 
mazava ho azy fa tsy ny fanavotam-pirenena no mahamaika azy fa ny fandaharan’asan’ny Banky Mondialy 
ny Fmi. Any amin’ny dingan’ny fanarenam-pirenena no tena ilàna ny teknisiana, na minisitra toerana 
azy na sehatra hafa, fa ny maika aloha izao dia ny fanavotana. Tsy misy firenena azo arenina mantsy 
tsy avotra sy miala anaty lavaka izy, ka izay no ilàna governemanta afaka miatrika ady avy hatrany. 

Tsy vitan’ny fanaovana tsianjery sy litania ny hoe “vonona hanatanteraka ny vinam-pampandrosoana 
filoha Rajoelina” ny dingam-panavotam-pirenena. Toa izay mantsy no niverimberina imolotr’ireo 
rehetra nandritra ny fandraisam-pahefana nataon’izy ireo rehefa vita ny fanoloran-draharaha 
amin’ireo minisitra nodimbiasany toerana avy. 

Raha tsorina ny resaka dia “minisitra vonona hanao “revolisiona” no tena takian’ny vanim-potoana 
satria efa ela nijaliana loatra ny vahoaka. Tsy endriky ny minisitra hanao “revolisiona” anefa 
maro amin’ireo mandrafitra ny governemanta Ntsay Christian. 

Ny ahiahy tsy ihavanana, ary ny anongotsongoana ny maty, tsy fitiavana handevim-belona, ary raha 
ka mbola ho diso fanantenana indray amin’izao ny vahoaka dia aza hadinoina fa ho henjana noho ny 
an’ireo mpitondra rehetra naloam-bahoaka teto no hanjo ny fitondrana ankehitriny. 



