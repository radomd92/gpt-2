FANITSIANA LALÀM-PANORENANA :: TAKIAN'NY MARO NY FAKAN-KEVITRA MIAINGA ENY IFOTONY ALOHAN’NY FITSAPA-KEVIBAHOAKA • AORAHA

Iarahan’ny maro an’isa manaiky ny filàna manitsy na mety hanovàna mihitsy ny Lalàm-panorenana 
ny Repoblika faha-IV ankehitriny. Vao iny noampatsiahivin’ny Fitsarana avo momba ny Lalàm-panorenana 
afak’omaly, iny fa tsy maintsy voafehin’ny lalàna tsy azo ivalozana ny lafiny fikitihana an’io 
maha firenena ny firenena iray io. 

Ho an’ireo sokajin’ olona hafa aza dia mitaky ny fakan-kevitra mivelatra amin’ny rehetra izy ireo, 
tokony hiainga eny ifotony eny amin’ny vahoaka mihitsy fa tsy volavolain’izao mpahay lalàna isan-karazany 
fotsiny. Mila mitovy sy mifanojo ny fanirian’ny mpitondra sy ny hetahetan’ ny vahoaka. 

Nohamafisin’ireo fiarahamonim-pirenena sy ireo antoko politika tsy eo amin’ny fitondrana ny 
ny hevitra eny ifotony raha tsy maintsy ho tanterahina ny fitsapan-kevi-bahoaka hikitihana ny 
« Ny vahoaka no tompon’ny fahefana. Zo fototra ny fandraisana anjara feno amin’ny fifanakalozan-kevitra 
ny fandinihana ny andininy rehetra tokony sy tiana asiam-panovana ao amin’ny Lalàm-panorenana 
hoy ny mpikambana avy ao amin’ny Hetsika Rindran’ ny Olom-pirenena Hiarovana ny Iaraha-manana 
teny amin’ny Saf Fjkm Antaninarenina, omaly. 

Efa maro ireo antoko politika niantso an’io fanomezana tombon-dahiny bebe kokoa amin’ny fakàna 
hevitry ny vahoaka eny ifotony io. Nisongadina tamin’ireo antoko nahavita nitety faritra maro 
amin’ny Nosy ny Antoka sy Dinan’ny Nosy (ADN), izay nitondra ny fanirian’ireo mponina eny ifotony 
hampifanojoana ny Lalàm-panorenana sy ny fiainam-bahoaka andavanandro. Ny Lalàm-panorenana 
isam-paritra mihitsy aza no nampitain’ity antoko ity, taorian’izany fihaonany tamin’ny vahoaka 
teto amin’ny firenena izany. 

Vao farany teo koa ny mpitarika ny antoko Tiako i Madagasikara (Tim) no nilaza fa ilàna ny fifampi-dinihan’ireo 
velona rehetra ny fanapahan-kevitra momba ny fanovàna Lalàm-panorenana. 











Enregistrer mon nom, mon e-mail et mon site web dans le navigateur pour mon prochain commentaire. 



