AMBOHIMANARINA : NADOBOKA ANY AM-PONJA IREO MPAMONO OLONA ROALAHY – MIDI MADAGASIKARA

Androany no natolotra ny Famponoavana tetsy Anosy ireo roalahy, voatondro ho namono nahafaty 
namany iray antsoina hoe Tovo, tetsy Antanety avaratra, Ambohimanarina, ny alatsinain’ny Paka 
teo. Rehefa nohenoin’ny mpitsara mpanao famotorana izy ireo, ary niaiky ny heloka vitany, dia 
avy hatrany any am-ponja, miandry ny fotoam-pitsaràna azy. Raha tsiahivina kely ity tranga mampivarahontsana 
dia hita faty, tsy lavitra ny toerana niarahan’ireto mpinamana telolahy ireto nirevy, ny vatana 
iray tamin’izy ireo, ny marainan’ny talata 7 aprily lasa teo. Dian’antsy maromaro no teny aminy, 
ny fampitam-baovao avy amin’ny pôlisy misahana ny heloka bevava etsy Anosy. Rehefa nataon’ireo 
ny fanadihadiana dia fantatra tamin’izany fa niaraka nisotrosotro izy telolahy ireto, ny alin’ny 
paka io. Tao anatin’izany no nisian’ny fifamaliana tamin’izy ireo, ka nandraisan’ny sasany antsy. 
am-pihambahambana no niantefan’izany teny amin’ity tovolahy hita faty ity. Nitsoaka ireto roalahy 
olona taorian’io, ary nanomboka teo ny famotorana sy fikarohana nataon’ireo mpanao fanadihadiana. 
vitsy taty aoriana monja no nosamborina izy roalahy. Naverina ny fitrangan’ny famonoana (reconstitution), 
tamin’izany no niaiken’ireto farany ny heloka vitany. Izay tokoa ilay entin’io “rano mahery” 
ary manaotao foana avy eo, izay mety hanimbana ny ho avy iray manontolo. 



