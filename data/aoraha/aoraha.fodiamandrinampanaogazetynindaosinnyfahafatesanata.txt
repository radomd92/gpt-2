FODIAMANDRINA MPANAO GAZETY :: NINDAOSIN'NY FAHAFATESANA TAMPOKA I ROJO «MESIÉ» • AORAHA

Tsy nety nampino. Kohaka sy trena indray mandeha dia nodimandry i Rojo Nantenaina Andriantsara-hoby, 
ny mpanao gazety ara-panatanjahantena namany amin’ny anarana hoe «Mesié». «Olona tsy naninona 
salama tsara ny fahitana azy no niala teto am-piasana, ny alin’ny alahady hifoha alatsinainy rehefa 
niasa. Ny maraina tamin’ny 5 ora anefa dia ny filazana ny fahafatesany no henoko tamin’ny finday», 
i Andry Rabeson, toni-an-dahatsoratra ao amin’ny Les Nouvelles, gazety iasan’i «Mesié». Teo 
faha-28 taonany no tapitra ny andron’ity namana mpanao gazety ity ary namela kamboty lahikely 
taona sy mananotena mbola tanora izy. 

«Tena namako izy ary mifampitondra toy ny mpirahalahy mihitsy izahay. Tena very namana aho ary 
rahalahy mihitsy. Tsy nampoiziko hoe olona tsotra sy tia tsikitsiky tahaka ireny no maty fa tsy 
mpanao ratsy efa ikoizana», hoy i Elias Fanomezantsoa, mpanao gazety ara-panatanjahantena, 
matetika aminy. Nanomboka ny taona 2008 no nianatra asa tao amin’ny gazety mpiseho isan’andro 
Nouvelles» izy ary tao ihany no voaray hiasa taty aoriana. 

«Nody tato an-trano izy tamin’ny 11 ora alina, rehefa avy niasa. Nisakafo tsara ary andeha hatory 
ny isan’andro. Nanomboka nikohaka izy tamin’ny 4 ora maraina. Nihamafy izany kohaka izany ary 
tsy nahazo aina izy. Nikainkona ihany koa, nony avy eo ireo rantsan-tanany», hoy i Hantsa Rakotomanana, 
mpanao gazety ao amin’ny fahitalavi-pirenena (TVM). 

Noentina namonjy ny hopitaly HJRA Ampefiloha izy, vantany vao niseho ireo tranga ireo. Teny an-dalana 
namoy ny ainy i «Mesié». Noentina nanainga, omaly antoandro, hihazo an’Antsirabe, ao Mahazina, 
vatana mangatsiakany ary hiaretan-tory ao mialoha ny handevenana azy any Sandrandahy, Fandriana, 
alarobia ho avy izao. Izahay eto amin’ny gazety Ao Raha dia mirary fiononana feno ho an’ny ankohonany 
fianakaviany iray manontolo sy ireo mpiserasera taminy. 









Enregistrer mon nom, mon e-mail et mon site web dans le navigateur pour mon prochain commentaire. 



