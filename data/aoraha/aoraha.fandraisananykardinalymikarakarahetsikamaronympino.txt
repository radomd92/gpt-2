FANDRAISANA NY KARDINALY :: MIKARAKARA HETSIKA MARO NY MPINO KATÔLIKA SY NY ANY TOAMASINA • AORAHA

Efa tsara omana ny fitsenan’ny vahoakan’i Toamasina sy ny mpino katôlika ny fahatongavan’ny Kardinaly 
Désiré any an-toerana ny 13 jolay ho avy izao. Samy mikarakara ny mpino ao aminy ny paroasy ary samy 
ireo isam-pokontany. 

Manana ny anjara andraikiny ihany koa ny tompon’ andraiki-panjakana any an-toerana. Anio amin’ny 
ora tolakandro no higadona an-tanindrazana etsy Ivato ny Kardinaly. Hivantana eny amin’ny Nonciature 
Ivandry misy ny fonenan’ny solontenan’i Papa eto Madagasikara izy, aorian’izay. Ny Ekar Antanimena 
hisantatra ny lamesa fandraisana azy voalohany, rahampitso, amin’ny 5 ora hariva. 

Ny zoma 13 jolay kosa no hotsenaina eny amin’ny seranam-piaramanidina Ambalamanasy Toamasina 
tenany. Hanatanteraka filaraham-be hanaterana azy eny Ampasimazava misy ny trano fonenany sy 
birao fiasany ny vahoaka sy ny mpino katôlika, raha ny fanazavana. Ny alahady 15 jolay ho avy izao 
lamesa lehibe izay hotarihin’ny Kardinaly Tsarahazana Désiré eo amin’ny tokotaniben’ny sekoly 
Salle” na “Stella Maris” teo aloha. 









Enregistrer mon nom, mon e-mail et mon site web dans le navigateur pour mon prochain commentaire. 



