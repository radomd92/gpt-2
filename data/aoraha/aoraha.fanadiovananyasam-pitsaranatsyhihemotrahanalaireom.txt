FANADIOVANA NY ASAM-PITSARANA :: TSY HIHEMOTRA HANALA IREO MPITSARA MIHOA-PEFY NY MINISITRA • AORAHA

Tsy hitsitsy fanapahan-doha. Hentitra hatrany minisitry ny Fitsarana, Noro Vololona Harimisa 
nanatanteraka tafatafa tamin’ny mpanao gazetin’ny « L’Express de Madagascar », omaly, raha nanamafy 
hitondra rivo-baovao eo amin’ny fomba fitantanana ny Fitsarana eto amintsika. 

Nambarany tamin’izany fa « tsy hitsitsy amin’ny fandraisana fepetra ho an’ireo tompon’andraikitra 
anivon’ny Fitsarana amin’ny andraikitra sahaniny ny tenany ». « Azo atao ny manala amin’ny toerany 
izay tsy manaraka na tsy manatanteraka ny asany. Efa teniko izany ary tsy maintsy tanterahako », 
izy tsy nihambahamba. 

Manara-maso akaiky an’ireo mpiara-miasa akaiky aminy ny minisitra mpitana ny Fitombokasem-panjakana 
nametraka fe-potoana hahatratrarana ny tanjona kendreny dia « ny fanadiovana ny asan’ny Fitsarana 
« Marina fa tsy vita ao anatin’ny volana vitsy izany, saingy misy kosa ny zavatra azo atao ao anatin’ny 
fohy », hoy hatrany izy. Isan’ny fepetra horaisiny tsy ho ela ny fampiakarana filankevi-pifehezana 
mpitsara nihoa-pefy teo amin’ny asany. Nilaza ny hanome sehatra misimisy kokoa ny tanora ihany 
ny minisitry ny Fitsarana. 









Enregistrer mon nom, mon e-mail et mon site web dans le navigateur pour mon prochain commentaire. 



