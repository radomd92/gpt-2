FANAMBOARANA PASIPAORO :: HISY NY TOERANA TOKANA HO AN’NY FANDOAVAM-BOLA • AORAHA

Nandray fepetra vonjimaika mikasika ny fanamboarana pasipaoro ny minisiteran’ny Atitany. Efa 
herinandro izao no naloa eny amin’ny toerana tokana na « guichet unique » ny vola rehefa hikarakarana 
antontan-taratasy hivahinianana mankany ivelany io. Azo andoavana ny vola ao amin’ny minisiteran’ny 
sy ao amin’ny Fitsarana Anosy ary eny amin’ny minisiteran’ny Toekarena sy ny Vola Antaninarenina. 

« Vaovao io fepetra io satria nofoanana tanteraka ny fakàna vola teto amin’ny sampandraharaha 
ny fanaraha-maso ny fidirana sy ny fivoahana ny sisin-tany. Izahay ihany no nandefa ny vola raisina 
teo aloha, izay alefa eny amin’ny Tahirim-bolam-panjakana.. Vonjimaika ihany io fepetra io satria 
an-dalana ny fametrahana an’ilay toerana tokana ho an’ny Polisy », hoy ny kaomiseran’ny Polisy 
Samy Olivier, lehiben’ny sampandraharaha misahana ny fanaraha-maso ny fidirana sy ny fivoahana 
sisin-tany etsy Anosy. 

Mampitaraina an’ireo mpanamboatra pasipaoro anefa izao fepetra vaovao izao satria lany ivezivezena 
fotoana.« Raha vita etsy Anosy hatramin’izay ny fanaraha-maso ireo taratasy ilaina sy ny fakàna 
ary ny fandoavana ny vola, dia voatery miakatra eny Antaninarenina, amin’izao fotoana izao. Aorian’izay 
miverina eny Anosy indray manohy ny fombafomba rehetra takina, mialoha ny hahazoana ny pasipaoro 
araka ny fimenomenonan’ireo mpanjifa sasany. 

Mahatratra telonjato hatramin’ny efajato isa isan’andro ny antontan-taratasy voarain’ity 
ity amin’izao fotoanan’ny fialan-tsasatra izao. Manodidina ny dimampolo amby zato hatramin’ny 
kosa raha vanim-potoana tsotra, izay vita ao anatin’ny telo andro. Tsy niova ny saran’ny fanaovana 
nanomboka ny taona 2018 fa mbola mijanona ho 190 000 ariary ihany. 









Enregistrer mon nom, mon e-mail et mon site web dans le navigateur pour mon prochain commentaire. 



