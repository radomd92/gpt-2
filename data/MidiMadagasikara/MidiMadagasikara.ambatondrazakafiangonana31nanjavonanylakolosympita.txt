AMBATONDRAZAKA : FIANGONANA 31 NANJAVONA NY LAKOLOSY, MPITANDRINA  SY TOKANTRANO KRISITIANINA 5 VOATAFIKA – MIDI MADAGASIKARA

Basy maherivaika no entin’ireo jiolahy manafika ny fiangonana hakana ny lakolosy, ary hanambanana 
ny mpitandrina na ireo krisitianina mitahiry ireo fitaovana ireo. Mihorohoro tanteraka araka 
ny mpino ary misy mihintsy ny miraviravy tanana noho ny tahotra aty Alaotra. Nanao fanambarana 
ny fiombonan’ny fiangonana kristianina eto Madagasikara faritany Ambatondrazaka FFKM ho an’ny 
fanjakana mahefa ny mba handray andraikitra sy hijery akaiky izao raharaha maizina izao , sy nampahery 
fiangonana ato anatin’ny FFKM mba tsy ho kivy na ho ketraka amin’ny finoana manoloana ny zava-misy 
indrindra ho an’ireo fiangonana sy ny mpitondra fiangonana voatafika noho ny raharaha « LAKOLOSY 
sy ho an’ireo fiangonana tsy afaka mampiasa lakolosy noho ny tahotra .Tsarovy hoy ny fanambarana 
tsy ny fanenon’ny lakolosy ihany akory no manainga antsika hivavaka sy hanantona an’Andriamanitra 
hasehoy fa ao anatintsika Kristy .Mandray andraikitra tanteraka araka izany ireo mpitondra fivavahana 
fiarovana ny mpino sy ny lakolosy , ary mangataka tolo-tanana haingana amin’ny mpitondra hisamborana 
jiolahy .Hatreto aloha dia mbola tsy misy ny voasambotra ka izay hatrany no mahamailo ny mpino krisitianina 
ny lakolosy ny fiangonana EKAR sy FJKM no tena betsaka very satria ny fiangonana zandriny tsy misy 
.Ahiana ny hiverenan’ny kiririoka ho an’ireo fiangonana eny ambanovohitra raha izao no mitohy. 

















Ce site utilise Akismet pour réduire les indésirables. En savoir plus sur comment les données de 


