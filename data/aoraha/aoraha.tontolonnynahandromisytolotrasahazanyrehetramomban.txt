TONTOLON’NY NAHANDRO :: MISY TOLOTRA SAHAZA NY REHETRA MOMBA NY LAKOZIA ETSY ANDAVAMAMBA • AORAHA

Nisokatra, omaly, ny sehatra natokana ho an’ny hainahandro sy ny manodidina ny lakozia na ny “Salon 
la Gastronomie” tontosaina etsy amin’ny Alliance Française Andavamamba (AFT). Maro isafidianana 
vokatra amidy sy aranty amin’ireo tranoheva miisa dimampolo mandravaka an’ity fampisehoana 
ity. 

Tazana ao avokoa ny karazan-tsakafo maro, toy ny koba, mofomamy, voankazo maina, hazandranomasina, 
azo avy amin’ny ronono… Tsy vitsy ihany koa karazan-java-pisotro sy ny kojakoja ilaina ao an-dakozia. 
ho misongadina amin’ireo kosa ny vokatra sy ny akora fototra avy eto amintsika. 

Misy fampianarana maimaim-poana momba fandrahoan-tsakafo sy ny fanamboarana mofomamy ary ny 
zaridaina voajanahary ho an’ireo te hanatevina ny fahaiza-manaony. Eo koa ny fampiofanana momba 
fanaingoana sakafo sy tsindrin-tsakafo amin’ny alalan’ny sôkôla, vatomamy… 

Toa ireo andiany teo aloha, dia misy hatrany ny lalao sy fifaninanana isan-karazany mety hahazoana 
toy ny tapalika hahafahana mividy entana mitentina roa hetsy ariary. 

Tonga maro be sahady ny mpitsidika tamin’ny fanokafana ny hetsika omaly. Hitohy anio tontolo andro 
lanonana ka tsy hifarana raha tsy rahampitso alahady. 









Enregistrer mon nom, mon e-mail et mon site web dans le navigateur pour mon prochain commentaire. 



