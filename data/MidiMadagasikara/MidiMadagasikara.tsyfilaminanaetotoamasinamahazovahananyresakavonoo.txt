TSY FILAMINANA ETO TOAMASINA : MAHAZO VAHANA NY RESAKA VONO OLONA – MIDI MADAGASIKARA

Efa tena very ny soatovina malagasy ankehitriny raha ny zava-misy iainan’ny vahoaka andavanandro 
jerena, satria tato ho ato izay dia nahazo vahana ny resaka vono olona amin’ny tsy fanajana intsony 
atao hoe aina, izay zava-dehibe tamin’ny Malagasy. Tranga iray tamin’izany no niseho tao amin’ny 
Tsaravanga, kaominina Antetezambaro Toamasina II, amin’ny lalam-pirenena faha-05 iny ny alakamisy 
tokony ho tamin’ny 05 ora sy sasany hariva. Rangahy iray 64 taona avy tany an-tanimboly hamonjy 
no nofirain’olon-tsy fantatra tamin’ny antsy teny an-tananany ihany, satria fomban’ny olona 
ambanivolo raha mandeha mamonjy toeram-pambolena no tsy misaraka amin’ny antsy eny an-tananany. 
Cyber iray antsoina hoe Cyber Familly sy tompona trano nataon’ny fiangonana zandriny fanaovana 
ao Ankirihiry Toamasina ity rangahy 64 taona ity, ka noho io tranony nampanofaina io no nahatonga 
niperaka amin’ny tranony ihany ankehitriny any Antetezambaro, nefa izao niharan’ny hetraketraky 
andian’olona ka maty izao. Efa fantatra ankehitriny ny nahavanona izao famonoana olona tao Anatetezambaro 
fa izany totovolahy antsoina hoe Isala, 20 taona, izany. Raha ny fanazavana azo dia tsy mifankahazo 
amin’ity rangahy ity ilay tovolahy; ka raha nahita azy dia nilaza taminy hametraka ny antsy eny 
fa hiresaka aminy; saingy tsy tapitra izay dia norarafan’ilay tovolahy totohondry ilay rangahy 
ka nidaraboka tamin’ny tany. Ny antsin’ilay rangahy ihany avy teo no namirany azy mandra-pahafatin’ilay 
be. Nandositra ihany ilay tovolahy saingy tsy ela akory dia tratran’ny fokonolona ka nentin’izy 
teo anivon’ny zandary. Raha ny fanadihadiana natao dia sambany olona novoin’ity tovolahy antsoina 
Isala, 20 taona, ity ity rangahy be ity. Efa mandeha ny fanadihadian’ny zandary mihazona ny raharaha 


















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

