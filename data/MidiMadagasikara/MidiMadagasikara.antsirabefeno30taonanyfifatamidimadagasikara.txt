ANTSIRABE : FENO 30 TAONA NY FIFATA – MIDI MADAGASIKARA

Nanamarika ny faha 30 taona nisiany ny Fifata na Fikambanana Fampivoarana ny Tantsaha. Ny 29 Septambra 
no daty niorenan’ny Fikambanana voalohany ka teto Vakinankatra sy ny faritra Amoron’Imania no 
izay nahitana mpikambana 400 tamin’izany. Ankehitriny, efa mananika ny 3 hetsy ny mpikambana 
anatin’ny tokatrano tantanam-pianakaviana miasa amina faritra 11, ary ahitana fikambanana 
sy vondrom-pikambanana rezionaly 11. Tsy nitsaha nitombo ny mpikambana ka taty aorina dia nisy 
zotram-pihariana izay miisa 22. Mazava fa ny fampiroboroboana ny seha-pamokarana eny amin’ny 
ambanivohitra no anto-pisian’ny Fifata. Noho izany indrindra no nisian’ny atrikasa maro mahakasika 
seha-pamokarana tantanam-piankaviana nentina nanamarika izao faha 30 taona nisian’ny Fifata 
Heferana no faharetan’ny fanamarihana izay nantomboka ny Alatsinainy 9 Septambra teo ka ny Alorbia 
ivon’ny fankalazana izay nametrahana ny tsangam-bato. Vinan’ny Fifata ny hampitombo ny vola 
ho an’ny tantsaha sy ho matianina eo amin’ny famokara-tantanam-pianakaviana maro ireo tantsaha 
efa matianina ary mahaleo tena ara-tsakafo, manana ny amby ampy sy mampiasa fitaovana vaventy 
enti-mamokatra. Isan’ny tolo-draharaha voalohany napetraky ny Fifata ny Cecam, ankoatra izay 
ho an’ny eto amin’Antsirabe manokana dia misy ny Ceffel, famokarana hazo fihinam-boa eny Andranobe. 
paikady ho enti-mahatratra ny vina ny fanofanana mpitarika eny ambanivohitra antsoina hoe Formation 
Paysan na FLP sy ny Cap Malagasy teknisiana mpanolo tsaina ireo tantsaha. Ny eo amin’ny resaka fananan-tany 
ny SIF. Ny FERT, fikambanana ao Frantsa no mpiara miombon’antoka sy manohana ny Fifata hatramin’izay 
taona nisiany izay. 


















