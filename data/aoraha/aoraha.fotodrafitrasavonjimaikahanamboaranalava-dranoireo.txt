FOTODRAFITRASA VONJIMAIKA :: HANAMBOARANA LAVA-DRANO IREO FARITRA MANANA OLANA ETO IARIVO • AORAHA

Vonjimaika. Nanome vahaolana ho an’ireo mponina mijaly amin’ny famatsian-drano amin’ny faritra 
eto Antananarivo ny minisitera mpiahy. Amin’ny alalan’ny fanamboarana lava-drano amin’ireny 
ireny no hitan’ny tompon’andraikitra fa hamahana ny olana satria araka ny fanazavan’ny minisitra, 
Vonjy, dia tsy ekena ny tsy fisian’ny rano eny amin’ny faritra dimy ato anatin’Antananarivo ka 
ny eny Itaosy, Ambohitrarahaba ary Ambohimangakely. 

Hanombohana izany ny fametrahana lava-drano eny Ambohimahitsy , Ambohimangakely ka hatomboka 
anatin’ny herinandro vitsy izany. “Vahaolana vonjimaika ihany io fa mbola hisy ny fepetra horaisina 
hisy rano madio azo sotroina avokoa amin’ireny faritra ireny”, hoy Andriamanga Vonjy, minisitry 
Rano sy ny angovo ary akoran’afo nandritra ny fankalazana ny herinandron’ny rano, ny fanadiovana 
ny fidiovana, omaly teny Anosy. 

Hiitatra any amin’ny faritra 

Ankoatra ny fandavahana lava-drano, hisy ihany koa ny toby famokarana sy fanadiovan-drano mamokatra 
alina metatra toratelo isan’andro, izay hapetraka ao anatin’ny tetikasa “Jirama Water three”, 
Ambohitrimanjaka, Alasora sy Laniera. 

Raha tsiahivina dia efa ho roa volana izao no efa tsy nisy rano intsony any amin’ny faritra Itaosy 
“Misy faritra mahazo rano, misy kosa tsy mahazo. Toy ny eny aminay eny Ambanilalana izao dia roa 
tsy nisy rano mihitsy”, hoy ny renim-pianakaviana iray monina eny an-toerana. 

Ho an’Ambohimanga- kely, efa mihoatra ny iray volana ihany koa no efa tsy nahazo rano izy ireo ka 
nanolotra vahaolana izao ny minisitera. Na izany aza, tsy hijanona eto Antananarivo irery ny famahana 
olana fa ho jerena ihany koa ny olan’ireo mponina any amin’ny faritra raha ny fanazavan’ny minisitra 
“Anisan’ny tokony hisitraka rano fisotro madio ihany koa izy ireo”, hoy ny fanazavany. Tanjona, 
izany, ny hamatsiana rano fisotro madio sy amin’ny vidiny mora ny mponina maherin’ny iray tapitrisa 
taona ity. Nambarany fa efa eo am-pikarohana izay fomba hanatanterahana izany ny minisitera ankehitriny. 
tamin’izany rahateo ny atrikasa izay notanterahana tetsy Anosy , izay niarahan’ny minisitera 
ireo mpisehatra rehetra amin’ny rano. Ho famahana ny olana any amin’ny Faritra Atsimo Andrefana 
Androy ,ohatra: “ fomba roa no azo hanatanterahana izany dia ny fakàna rano avy amin’ny rano mikoriana 
ny fanaovana lava-drano”, hoy hatrany ny minisitry ny Angovo, ny rano ary akoran’afo. Etsy an-danin’izay 
dia hisy voalaza fa lava-drano manodidina ny roanjato no hapetraka any amin’ny Faritra Atsimo 
izay tetikasa hiarahana miasa amin’ny Sinoa. 









Enregistrer mon nom, mon e-mail et mon site web dans le navigateur pour mon prochain commentaire. 



