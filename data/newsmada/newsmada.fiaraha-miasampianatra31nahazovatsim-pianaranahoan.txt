FIARAHA-MIASA : MPIANATRA 31 NAHAZO VATSIM-PIANARANA HO ANY SINA | NEWSMADA

Par Taratra sur 27/08/2016 

Hanainga rahampitso ny ampahany sasany amin’ny mpianatra malagasy nahazo vatsim-pianarana 
any Sina. 31 izy ireo no nisitraka izany avy amin’ny fangatahana nataon’izy ireo teny anivon’ny 
nisy koa ireo avy amin’ny congrégation sinoa ary ny confucius eny Ankatso. Anisan’ny oniversite 
ao anatin’ny 50 mendrika indrindra eran-tany ny oniversite sinoa ka betsaka ny tanora malagasy 
ny handranto fianarana na hanohy fianaran any an-toerana. Arakaraka ny lalam-piofanana safidiana 
faharetan’ny fianarana. Ho an’ny mpianatra nahazo ny mari-pahaizana bakalorea, maharitra efa-taona 
fianarana ka mifehy ny teny sinoa ny taona voalohany. Ho an’ny manana licence kosa, roa taona ny 
ahazoana ny Masters. « Tsy maintsy mpianatra namiratra tany an-dakilasy ireo voasafidy hahazo 
vatsim-pianarana any Sina », hoy ny fanazavana azo. Misandrahaka amin’ny sehatra maro ny lalam-piofanana 
any Sina : Haisoratra, fitsaboana, fambolena sy sakafo, politika, informatika… 

Anisan’ny tsara ny toeram-pandraisana sy ny fepetra ho an’ny mpianatra nahazo vatsim-pianarana 
amin’ny fanjakana sinoa. Ampy mahasahana ny filana rehetra sy ny saram-pianarana ny vola vatsim-pianarana 
azy ireo. Manodidina ny 1 600 000 Ar isam-bolana ny saram-pianarana ilaina ary tsy voatery manao 
hafa hanampiana ny vola ny mpianatra. Natolotra omaly teny amin’ny masoivohon’i Sina eny Nanisana 
tapakila ho an’ny fiaramanidina mandroso sy miverina ho azy 31 miaraka amin’ny taratasy fanamarinana 
nahazo ny vatsim-pianarana tokoa izy ireo. Nanotrona izany ny masoivoho sinoa, Xiaorong Yang. 

Nanomboka ny taona 1972 niarahan’ny firenena roa niasa, 1 900 ny mpianatra malagasy nahazo vatsim-pianarana 
nandranto fianarana tany Sina. Indray mandeha isan-taona no mandefa mpianatra malagasy any an-toerana 
tomponandraikitra sinoa eto amintsika. 



Les commentaires sont fermées. 

