FARITRA ATSINANANA  : EFATRA NY MATY, 3 339 IREO TRABOINA | NEWSMADA

Par Taratra sur 20/03/2018 

Notontosaina tetsy amin’ny lapan’ny faritra Atsinanana, ny tatitra isaky ny sampandraharaham-panjakana 
tamin’ny ivon-toeram-paritra misahana ny vonjitaitra Centre régional des opérations d’ urgence 
Atsinanana. Ho an’ ireto farany, nahatratra 460 km2 ny velaran-tany dibodrano anatin’ny faritra 
Efatra kosa ny maty ka ny telo tamin’ ireo ao Mahanoro avokoa, ka vehivavy ny iray izay tototry ny 
tao an-tranony. Roa lahy hafa kosa niampita rano ka lasa tany ary mbola tsy hita ny iray hatramin’ny 
nanaovana ny tatitra, hoy ny fanazavana . Nandritra ny tatitra nataon’ny lehiben’ny boriborintany 
tao amin’ny fokontany Tanambao verrerie ny olona maty fahefatra izay ankizy roa taona, hita faty 
anaty lakandranon’ny Pangalanina. 

Mahatratra 3 339 ny traboina rava trano sy dibodrano ny tranony, ny disitrikan’ i Brickaville no 
indrindra mahatratra 3 019. Betsaka noho ireo ny traboina fa saingy tsy manaiky hisoratra anarana 
hipetraka amin’ny toerena natokana ho an’ny traboina ny ankamaroany, indrindra ny eto an-tampon-tanànan’ 
Toamasina sy Toamasina II. 

Tsy ampy fanafody ny CSB 

Ho an’ny disitrikan’ i Toamasina II sy Brickaville, Mahanoro sy Tanambao Manampontsy, tsy afa-mianatra 
ankamaroan’ny mpianatra. Mbola difotry ny rano ny sekoly, hoy ny solontenan’ny lehiben’ny fampianarana 
Feno rano koa ny CSB ao Brickaville, Mahanoro, Ambodiriana, Sahamatevina, Anosimanasy. Tsy misy 
fanafody tsotra amin’ireo toeram-pitsaboana voalaza ireo. “Mirongatra anefa amin’ izao fotoana 
karazan’aretina toy ny kohaka sy fivalanana”, hoy ny talem-paritry ny fahasalamana Atsinanana. 

Hatramin’ izao, tsy mbola afaka ny fakon’ny rivodoza Ava, manampy trotraka koa i Eliakim. Ny fako 
anivon’ny tsena rahateo tsy afaky ny kaominina, ny tatatra tsentsina. “Mankaiza ihany ny hetra 
vahoakan’ i Toamasina?”, hoy ny vahoaka. 



Les commentaires sont fermées. 

