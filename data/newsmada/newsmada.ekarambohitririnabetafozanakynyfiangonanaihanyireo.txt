EKAR AMBOHITRIRINA BETAFO : ZANAKY NY FIANGONANA IHANY IREO MPANGALATRA LAKOLOSY | NEWSMADA

Par Taratra sur 09/08/2017 

Saron’ny zandary ao Andranomadio, ny asabotsy teo ireo jiolahy enina tompon’antoka tamin’ny 
lakolosin’ny Ekar Ambohitririna Betafo. Zanaky ny fiangonana ihany anefa izy enin-dahy ireo 
nidiran’ny devoly ka nangalatra ny lakolosim-piangonana… 



Mpamosavy malemy araka ny fitenenana marina ka ny ao an-trano ihany no aripaka. Izay ny azo ilazana 
fihetsik’ireto enin-dahy izay tsy iza fa zanaky ny fiangonana Ekar Ambohitririna, kaominina 
Betafo, saingy nahavanon-doza nangalatra ny lakolosin’ity Ekar ity izy ireo. Araka ny fampitam-baovao 
amin’ny zandary, telo volana taorian’ny nahavery azy vao hita ity lakolosim-piangonana ity. 
am-pitadiavana mpividy ry zalahy no tratran’ny vela-pandriky ny zandary ka izao noraisim-potsiny 
Nangalarin’ny jiolahy ity lakolosim-piangonana ity ny volana mey 2017 lasa teo. Tsy nisy nahita 
nakan’ireo jiolahy izany. Fantatra tamin’ny fanadihadiana nataon’ny zandary fa efatra tamin’ireo 
no tena tompon’antoka tamin’ity halatra ity raha nitady mpividy kosa ireo roa lahy naman’izy efa-dahy 


Maro ireo mpivavaka ao amin’ity Ekar ity mahafantatra azy ireo, saingy nahavariana ny rehetra 
antony nahatonga izao asan-devoly tao amin’ireto jiolahy ireto izao. Niaiky ny heloka vitany 
ireo nandritra ny famotorana nataon’ny zandary. 

Efa maro ihany izay lakolosim-piangonana lasan’ny jiolahy izay. Misy ny efa tafaverina tamin’ny 
tompony, misy kosa ireo tsy hita popoka, ao indray ireo tratra teo am-pitadiavana mpividy toy izao. 
mbola fantatra mihitsy ny hanaovana ireny lakolosy halatra ireny fa na ireo jiolahy aza mafy vava 
miteny ireo atidoha mikotrika izany. 



Les commentaires sont fermées. 

