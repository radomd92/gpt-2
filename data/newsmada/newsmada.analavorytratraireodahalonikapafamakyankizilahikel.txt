ANALAVORY : TRATRA IREO DAHALO NIKAPA FAMAKY ANKIZILAHIKELY IRAY | NEWSMADA

Par Taratra sur 21/11/2017 

Voasambotry ny zandary tao Borikely distrikan’i Tsiroanomandidy ny herinandro teo, ireo dahalo 
lahy tompon’antoka tamin’ny vonoan’olona feno habibiana tao Analavory. Araka ny fanazavan’ny 
nidina tany an-toerana izy ireo raha nandre fa misitrika ao amin’io toerana voalaza etsy ambony 
ny iray amin’ireo dahalo nikapa famaky ka nahafaty ny ankizilahikely iray 17 taona tao Ambohitratoandro, 
ambanivohitra Analavory, ny alin’ny 5 novambra 2017 lasa teo. Niainga avy amin’ity dahalo iray 
ity no nahafahan’ny zandary nisambotra ireo dahalo roa lahy niara-nanao asa ratsy taminy. Vokany, 
zandary tany Ampizarantany kaominina ambanivohitra Bemahatazana Tsiroanomandidy, ny 15 novambra 
izy roa lahy ireto. 

Niaiky ny heloka vitany izy telo lahy ireto nandritra ny famotorana nataon’ny zandary. Nilaza 
ireo fa saika hangalatra no tena anton-diany tamin’io fotoana io, saingy raiki-tahotra indray 
ireo rehefa nahita ilay ankizilahikely maty voakapan’ny iray amin’izy ireo famaky ka nandositra 
hatrany ka tsy naka na inona na inona indray. 



Les commentaires sont fermées. 

