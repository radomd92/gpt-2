RAY MASINA FRANÇOIS : LASA FOTOANA FANARARAOTAM-PAHEFANA ?

Azo ambara fa mifantoka zato isan-jato any amin’ny fikarakarana sy fanomanana ny ho fiavian’ny 
Masina François ny saina amam-panahin’ny mpitondra fanjakana ankehitriny. Raha ny marina koa 
anefa dia zaran’ny mpitondra aza misy izao ho fitsidihan’ny Ray Masina François antsika Malagasy 
mba hanararaotana ny zavatra maro. Isan’ny araraotina amin’izao ny fisarihana ny fisainan’ny 
tsy hifantoka loatra amin’ny fahasahiranana andavanandro, ka tena abobobobo amin’ny haino aman-jery 
hetsika rehetra manodidina ny fiomanana sy ny fikarakarana. Vao manokatra vata fandefasam-peo 
fahitalavitra ianao, indrindra fa amin’ny fotoanan’ny fampahalalam-baovao dia io fikarakarana 
ho fiavian’ny Ray Masina François io no zary andemena ny sain’ny tso-dahy sy tso-bavy. Anaovana 
fa izany no zava-misy. 

Araraotin’ny mpitondra koa ny vanim-potoana handraisana ny Ray Masina hanehoana fa « miasa sy 
zavatra ny fitondrana ». Tsy misy olana rehefa mipaka any amin’ny vahoaka ny vokatr’izany e ! Iray 
ohatra, ny fikarakarana ny arabe, izay mifamatotra koa amin’ny tetik’asa efa vaofaritra na handalo 
tsia ny Ray Masina. Hararaotina koa ny fifantohan’ny sain’ny maro amin’izany ho fivahinian’ny Ray Masina François 
mba hitavanana ny volam-panjakana satria ireo fihetsiketsehana rehetra atao ireo sy ny asa takian’izany 
irika iray fanararaotan’ny sasany. 

Fa ny zavatra sasany tsy azo ikimpiana koa anefa dia ao anatin’izao fotoana handraisana ny Ray Masina 
ka zary maharevo ny maro amin’izay ho avy manodidina azy no ifanarahan’ny manam-pahefana sasany 
amin’ny fampidirana fako simika eto Madagasikara. 

Sanatriavin’ny vava, tsy famonoana ny vahoaka ve izany? Aiza ny tompon’andraikitra misora-tena 
mpiaro ny tontolo iainana sy ny milaza azy ho firaisamonim-pirenena miaro ny zon’olombelona amin’izany? Toa tsy voaresaka mihitsy na tsy voaresaka firy izy io nefa zava-misy. 

Ny akom-baovao iray re dia hoe «vonjimaika ihany no ametrahana an’izany fako simika izany eto fa 
ajanona ela eto izy io ». Na vonjimaika na maharitra, tompoko, dia poizina ho an’ny tenan’olombelona 
fako simika izany ary tena loza mitatao ho an’ny tontolo iainana andavanandro koa. Manontany mivantana ny mihevitra ny tenay fa «mpanohitra ofisialy sy ara-dalàna ( ???) » ny fitondrana 
koa izahay. Inona marina moa no toherinareo eto? NY sezan’ny mpitondra izay tsy azonareo sy ny tombontsoa 
tokony ho any aminareo ve nefa lasan’ny sasany? Mitenena ianareo ary tairo ny vahoaka tsy hanaiky 
e! Fotoana tokony hanehoan’ny Malagasy ny tsy fankasitrahany ny zava-misy mety hamoehitra sy 
ho azy izao, na ho avy eto na tsia ny Ray Masina François. Sao indray misy manampempo hoe “avelao aloha 
lasa ny vahiny”. 

Aiza ny mihevi-tena ho saro-piaro amin’i Madagasikara, dia ireo fianakaviambe iraisam-pirenena 
tsy miandry andro rehefa voatohintohina ny tombontsoany eto fa mijoro avy hatrany miteny. Satria 
tombontsoan’ny fianakaviambe iraisam-pirenena ny fanariana fako simika eto Madagasikara dia 
mangina ianareo? Izany ange no isan’ny mahatonga ny maro hilaza hoe “tsy ny tombontsoan’ny vahoaka 
no tena mahamaika an’ireo Fianakaviambe iraisam-pirenena ireo eto fa ny handroba ny harenan’ny 
sy hanariana ny mavesatra any amin-dry zareo sy ny maloto any toa izao fako simika izao.” Fotoana anararaotana ny tian-katao sy ny mahafinaritra ny sasany tokoa izao fivahinian’ny Ray 
François eto izao. 



