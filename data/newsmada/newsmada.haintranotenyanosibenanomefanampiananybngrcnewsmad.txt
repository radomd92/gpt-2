HAINTRANO TENY ANOSIBE: NANOME FANAMPIANA NY BNGRC | NEWSMADA

Par Taratra sur 09/11/2018 

Betsaka ny fianakaviana tsy nahavimbina na inona na inona tao anatin’ny haintrano nitranga ny 
alina tokony ho tamin’ny 11 ora teo amin’ny fokontanin’Anosibe. Taorian’ny fanadihadiana, efatra 
maty ary telo ny naratra, nalefan’ny BNGRC avy hatrany teny amin’ny hopitaly. 190 ny tranohazo 
ary 10 ny trano vita amin’ny biriky. “Afon-dabozia tsy voavono no niparitaka tamin’ny fanaka tao 
ka nitarika ny afo niainga avy amin’ny tokantrano iray”, hoy ny fanazavana azo. Mpivarotra ny ankamaroan’ny 
eny an-toerana ary namoy ny fihariana rehetra fa navotana haingana ny aina. Nanolotra fanampiana 
an’ny vahoaka niharan’ny fahavoazana ny minisiteran’ny Atitany sy ny BNGRC, omaly. Nisy komity 
nantsangana hizara ny fitaovana rehetra azo. Vary 5 t, lamba firakotra 100, kojakojan-dakozia 
savony 20 baoritra, siny 100, vilany 100 ny nozaraina ho azy ireo. Nisy lelavola 1 tapitrisa Ar koa 
ireo namoy havana tao anatin’ny haintrano. 

Nanamarika ny tomponandraikitra fa tokony hitandrina amin’ny fampiasana labozia satria izay 
nitarika ny afo namoizana aina sy fananana. Nanome trano lay roa vonjimaika ny BNGRC hitobian’ny 
amin’izao fotoana izao. 



Les commentaires sont fermées. 

