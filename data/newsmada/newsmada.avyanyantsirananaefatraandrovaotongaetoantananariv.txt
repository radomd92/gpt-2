AVY ANY ANTSIRANANA : EFATRA ANDRO VAO TONGA ETO ANTANANARIVO | NEWSMADA

Par Taratra sur 22/01/2016 

Efatra andro (omaly) vao tonga eto Antananarivo ny olona niainga avy any Antsiranana, ny alatsinainy 
teo, hamonjy fivorian’ny Croix rouge malagasy. Nirotsaka be ny orana ka nivoaka ny fefiloha avokoa 
renirano maro. Eo amin’ny fokontany Tanetibe, Ambohitohaka no tena niakatra be ny rano ka voatery 
roa andro mihitsy ny mpandeha tao anaty fiara mpitatitra olona. Enina ny « radier » tsy maintsy hiampitana, 
dibo-drano tanteraka, voatery mitaingina lakana. « Any amin’ny toeram-pisakafoana, eny ambony 
no mipetraka misakafo fa dibo-drano avokoa ny trano rehetra. 1m miala ny tany ny haavon’ny rano 
toerana izay aleha », araka ny fanazavan’ny talem-paritry ny Croix rouge ao amin’ny faritra Diana, 
Jean Claude, omaly. 

Inefatra nifindra fiara, nandeha lakana indroa ary inefatra nitaingina sarety izy ireo vao tonga 
Antananarivo. Ny mpamily manararaotra ny mpandeha ka lasa midangana avokoa ny saran-dalana. 
200 000 Ar ny vola lany an-dalana (sakafo sy saran-dalana) vao tody soa aman-tsara eto an-drenivohitra 
tenany. 

Nambaran’ny talem-paritry ny Croix rouge ao amin’ny faritra Sofia, dokotera Tsarahita fa isan-taona 
mijaly amin’ny rano miakatra ao amin’ny distrikan’i Mampikony satria ambany toerana ny tanàna. 
ho herinandro no tsy nitsahatra mihitsy ny rotsak’orana ka niakatra be ny renirano. Ny ranon’orana 
any Andilamena sy Ambatondrazaka rahateo mivarina ao Mampikony avokoa. Lalana tokony ho vita 
anatin’ny 15 minitra, telo andro vao afaka tao fa miandry ny rano hidina. Manao antso amin’ny mpitondra 
hamonjy ny mponina any an-toerana fa lehibe ny fahavoazana amin’izao fotoana izao. Ny voly koa 
avokoa. 



Les commentaires sont fermées. 

