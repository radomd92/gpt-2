HALATR’OMBY :: MIARAMILA KAPORALY IRAY MATY VOATIFITRA • AORAHA

Hita faty tany Ambaravaranala-Fierenena, any Tsiroanomandidy, ny miaramila kaporaly iray antsoina 
Soja Martin, tamin’ny faran’ny herinandro lasa teo. Isan’ireo mamita iraka any Ankazomaitso 
kaporaly io nefa any Ambatomainty no misy ny toby fiasany. 

Voalaza fa teny an-dalana hitsena fiara kamiao iray nandeha haka vato any Ankazomaitso izy no nifanehitra tamin’ny dahalo avy nangalatr’omby. “Nitaingina môtô ilay miaramila. Nanaraka azy ireo avy aoriana ny kamiao. Rehefa tonga teo Andoharano-Ambara­varanala, 
ampitso, no nifanena tamin’ireo dahalo nitondra omby avy nangalarina ry zareo. Nitifitra avy 
ireo dahalo ka nihodina nitsoaka niverina ilay môtô. Nanam-potoana niverenana ihany koa ny kamiao 
nahita izany. Niantso zandary tany Orimbato izy ireo. Niverina tany an-toerana ireo zandary niaraka 
fokonolona saingy tsy nisy hita intsony ireo dahalo. Mbola hita teo ny fatin’ny kapôraly niaraka 
basiny, kalachnikov efa tsy nisy bala intsony”, hoy ny fampitam-baovao avy amin’ireo mpitandro 
any Bongolava. 









Enregistrer mon nom, mon e-mail et mon site web dans le navigateur pour mon prochain commentaire. 



