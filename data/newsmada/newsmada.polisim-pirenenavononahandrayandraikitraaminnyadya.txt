POLISIM-PIRENENA : VONONA HANDRAY ANDRAIKITRA AMIN’NY ADY AMIN’NY FITSARAM-BAHOAKA | NEWSMADA

Par Taratra sur 07/06/2017 

Nanatanteraka dinikasa ho fanatsarana ny fomba fiasa eo anivon’ny polisim-pirenena, amin’ny 
fanajana ny zon’olombelona sy ny fanajana ny fitsipi-pifehezana ary ny etika ry zareo polisy, 
alarobia lasa teo. Nilaza ny minisitry ny Filaminam-bahoaka, ny controleur général Andrianisa 
Jean Jacques, fa manoloana ny tsy fandriampahalemana sy ny fitsaram-bahoaka izay mihamahazo 
eto amintsika, tompon’andraikitra tsy afa-miala amin’izany ny polisim-pirenena. “Misy adidy 
miandry, mitaky fahaiza-manao sy ny fanajana ny fitsipika mifehy ary ny fiarovana ny zon’olombelona 
indrindra ny ady amin’ny kilikoly”, hoy ny minisitra. 

Nasaina tamin’ity fihaonana ity ny avy amin’ny vaomieram-pirenena mahaleo tena momba ny zon’olombelona 
ny CINDH, nitarihan’ny filohany ramatoa Rabenoro Mireille. Nanazava ny atao hoe CINDH sy ny fomba 
ary ny fifandraisan’ny asan’izy ireo sy ny polisy ireto farany. 

Aorian’ny atrikasa tahaka itony, miandry vokatra ny vahoaka, satria any amin’izy ireo no tokony 
ny vokatra azo tsapain-tanana amin’ny resaka toy izao, fa tsy ho ambony latabatra fotsiny. Mahatsapa 
ny olona fa miaina anaty filaminana izy ireo, mihena ve ny asan-jiolahy, ary mahatoky ny mpitandro 
ve vahoaka ka tsy misy intsony ny fitsaram-bahoaka? 



Les commentaires sont fermées. 

