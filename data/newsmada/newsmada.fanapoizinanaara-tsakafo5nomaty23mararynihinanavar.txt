FANAPOIZINANA ARA-TSAKAFO : 5 NO MATY, 23 MARARY NIHINANA…VARILAVA | NEWSMADA

Par Taratra sur 09/12/2017 

Trondro “sardinelles”, fantatry ny maro amin’ny hoe « vary lava ». Ireo no nahataonga fanapoizinana 
nahafaty olona dimy, tany Antsiranana, ny alakamisy sy omaly zoma teo. Olona 23 hafa koa no narary 


Nitrangana fanapoizinana sakafo tany Antsiranana, ny alakamisy teo. Fantatra fa olona fito indray 
tamin’izany, ary mbola misy 23 hafa manaraka fitsaboana any amin’ny hopitaly. Nahitana ireo narary 
ny hopitaly lehibe telo any Antsiranana. Voalaza fa nihinana trondro antsoina hoe varilava lena 
ireo, ary izao nitarika tamin’ny fanapoizinana izao. Tao amin’ny tsenan’Analakamisy Bazarikely 
niara-nividy io karazan-trondro madinika io ireo olona ireo. Nitangoronana ny olona nividy ilay 
raha ny fanazavana, satria 500 Ar ny kapoaka. Efa fanaon’ny olona ny mividy ireo trondrokely lena 
vao misy miakatra. Tsy mbola namoaka fanazavana ofisialy ny tompon’andraikitra any an-toerana 
momba ny fisian’ny poizina tokoa. Tombantombana ny an’ny olona milaza fa mety misy ireo karazan-trondro 
toy ny bonatana nifangaro tamin’ireo varilava ka io no nohanin’ny olona. Nidina tany an-tsena 
mpitandro filaminana sy ny manam-pahefana omaly nandraoka ireo trondro madinika amidy eny an-tsena. 
afaka nivarotra intsony ireo mpivarotra ary fantatra fa arahi-maso ireny karazana hazandranomasina 
eny an-tsena ireny. Na izany aza, tsy mba nampahafantatra ny besinimaro momba ny azo sy ny tsy azo 
ny tompon’andraikitra any Antsiranana, ankoatra ny fandraofana entana teny an-tsena. 

Nampitandrina ny tany Analanjirofo 

Mifanindran-dalana amin’ity voina niseho tany Antsiranana ity, namoaka fanambarana ny prefe 
mba hitandrina amin’ny fihinanana hazandranomasina amin’izao vanim-potoana izao. “Efa tafiditra 
anatin’ny vanim-potoana mafana isika mponina ato anatin’ny faritra Analanjirofo amin’izao 
izao. Mandritra izany fotoana izany indrindra koa anefa no mampisy ny loza vokatry ny fihinanana 
karazana hazandranomasina samihafa. Raha tsy hampahatsiahy fotsiny isika, ny zava-doza nitranga 
amintsika indrindra ny distrikan’i Fenoarivo Atsinanana, izay nahitana fanapoizinana vokatry 
fihinanana biby an-dranomasina na ilay antsoina hoe « Intoxications collectives dues à la consommation 
marins » (Icam) ka nahafatesana sy nampidirana hopitaly olona maro, toy ny hita tao amin’ny tananan’i 
(kaominina Mahambo) sy tao Sahasoa (kaominina Ampasimbe Manantsatrana). Noho izany, tsara ny 
antsika fa araka ny didy aman-dalàna navoakany ny tompon’andraikitra eto anivon’ny faritra (l’arrêté 
n°25) izay mandrara ny fanjonoana, ny fivarotana karazam-biby sy hazandranomasina mandritra 
vanim-potoana mafana”, hoy ny filazana. Voarara tanteraka ny fihinanana ireto karazana hazandranomasina 
manaraka ireto manomboka ny volana oktobra hatramin’ny volana mey isan-taona : antsigôra, samaïtso, 
sorindra, ambatsy harana, tazara, lamatra, amalombato.. . Manentana ny tsirairay, araka izany, 
samy hitandrina, ny prefe ao Analanjirofo, ary hanentana ireo tsy mahafantatra ka mihinana sy 
mbola mivarotra ireo trondro voalaza ireo hisorohana ny loza. 



Les commentaires sont fermées. 

