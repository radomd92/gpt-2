FANENDRENA TALE JENERALY :: NANALA NY AHIAHIN’NY MPIASA NY MINISITRY NY VOLA SY NY TOEKARENA • AORAHA

Fanendrena sisa no andrasana eo anivon’ny minisiteran’ ny Vola sy ny toekarena na ny MFE. Araka 
voalazan’ny minisitra mifehy ity departemanta ity, omaly, dia efa vita tamin’ny herinandro ny 
ireo olona ho tale jeneraly sy tale eo anivon’ny minisitera tantaniny. Tamin’ny alalan’ny antso 
anatiny no nakàna ireo olona. 

Azo antoka, araka izany, fa tsy olona avy any ivelan’ny minisitera fa mpiasa eo anivon’ny MFE ihany 
ho voatendry. Araka ny loharanom-baovao iray dia Inspektoran’ny Fadintseranana am-polony maro 
namaly ny antso maniry ny ho tale jeneralin’ny Ladoany. Maro tamin’ireo Inspektoran’ny Hetra 
koa no nanatitra ny mombamomba azy mba ho lasa tale jeneralin’ny Hetra. 

Manahy ireo mpiasa ny amin’ny mety fisian’ny kiantranoantrano amin’ny fanendrena satria betsaka 
feo mandeha ao anatin’ny minisitera ka manaitra ny sain’ny tompon’andraikitra mba hijery tsara 
raharaha ity. Nilaza anefa ny minisitra fa: “tsy misy ny fijerena namana nisafidianana ireo ho 
ireo”, hoy Randria-mandrato Richard, minisitry ny Vola sy ny toekarena. 











Enregistrer mon nom, mon e-mail et mon site web dans le navigateur pour mon prochain commentaire. 



