METEO: NOVOLAVOLAINA NY TETIKADY HIATREHANA NY FAHAVARATRA | NEWSMADA

Par Taratra sur 22/10/2019 

Hatao isan-taona ny atrikasa fampahafantarana ny mety ho fizotry ny taom-pahavaratra izay karakarain’ny 
Madagasikara sy ny mpanohana azy. Natolotra tamin’ny fomba ofisialy, ny faran’ny herinandro 
ny tetikady ahafahana miatrika ny vanim-potoana mafana sy mando 2019-2020. Mifototra amin’ny 
amin’ny rotsakorana sy maripana amin’ny fito volana ho avy izany (Oktobra hatramin’ny aprily) 
Madagasikara. 

Tanjona ny famoahana sy ny fampitàna vaovao ara-toetrandro ho entina miomana mialoha amin’ny 
orana sy ny rivodoza ary ny fambolena ny 2019/2020. Hampiasaina ny tolotra rehetra mba hampihenana 
voka-dratsin’ny fiovaovan’ny toetrandro sy hananana fanapahan-kevitra matotra hihatrehana 
vanim-potoana mafana sy mando 2019-2020. 

Anisan’ny firenena marefo indrindra manoloana ny voina ara-toetrandro i Magadasikara. Mavesa-danja 
ny vokatry ny loza voajanahary amin’ny fiainana andavanandron’ny mponina toy ny rivodoza, ora-mikija, 
hain-tany sy ny hafa maro. 

Ilaina maika ny tolotra ara-tsiantifika amin’ny fampifanarahana izany amin’ny fiovan’ny toetrandro 
hitantanana ireo voina ara-boajanahary ara-toetrandro, ara-drano ary ara-toetrandro. 

Manana tanjona ny hampihena ny voka-dratsin’ny fiovan’ny toetrandro sy hitondra fampandrosoana 
eto Madagasikara ny programa fanohanana ny fitantanana ny tontolo iainana amin’ny fanamafisana 
fepetra sy fahaiza-manao maharitra amin’ny fiovan’ny toetrandro (Page-Giz / PRCCC), izay natomboka 
2016, nahazo fanampiana ara-bola tamin’ny Vondrona Eropeana. 



Les commentaires sont fermées. 

