FETIN’NY PENTEKOSTA TAO TOAMASINA  : OLONA MIISA 141 NAIDITRA HOPITALY, DIMY NY MATY | NEWSMADA

Par Taratra sur 24/05/2018 

Toy ny fahita isan-taona, tsy ialana loza ny fety raha ny tatitra voaray avy amin’ny mpitsabo ao 
Hopitalibe Toamasina nandritra ny fetin’ny Pentekosta lasa teo. Miisa 205 ireo nandalo fizaham-pahasalamana 
141 amin’ireo naiditra hopitaly raha olona dimy kosa ny namoy ny ainy… 

Ny zoma ka hatramin’ny alatsinain’ny Pantekoty dia nahatratra 205 ireo olona nandalo fizaham-pahasalamana 
amin’ny sampana misahana ny vonjitaitran’ny Hopitalibe Toamasina ka tsy maintsy naiditra hopitaly 
141 noho ny ratra nahazo azy ireo. Olona miisa dimy kosa namoy ny ainy nandritra ny fetin’ny Pantekoty 
Nohamafisin’ny mpitsabo fa nihena izany isa izany raha oharina tamin’ny fetin’ny Paka lasa teo. 
ny zava-nitranga nandritra izay efatra andro izay : ny zoma, ny sabotsy, ary alahady ary ny alatsinain’ny 
teo, miisa 11 ny trangana lozam-pifamoivoizana, 14 kosa ireo ratra vokatry ny ady raha miisa 10 
ratra vokatry ny fianjerana an-dalambe. Dimy ireo naratra tany an-tokantrano ary telo naratra 
ny asa natao tany amin’ny toeram-piasana. Nisy koa ireo tsy nahatsiaro tena vokatry ny fisotroana 
diso tafahoatra. Olona iray mbola tsy mahatsiaro tena hatramin’ny omaly ao amin’ny Hopitalibe 
araka ny tatitra nampitain’ny mpitsabo hatrany. Dimy ny olona maty ka iray maty teo anivon’ny hopitaly, 
hafa mpamily matin’ny lozam-pifamoivoizana nahazo azy teny amin’ny RN 2 ary ireo telo mianaka 
nisy namono tamin’ny fomba feno habibiana, ireto farany izay mbola tsy fantatra hatreto ireo nahavanon-doza. 

Nitohy ny fitsaram-bahoaka… 

Raha variana tamin’ny lanonana ny isan-tokantrano, tsy kely lalana fa manao ny asa ratsiny hatrany 
toy ny nitranga tao amin’ny fokontanin’Ankirihiry, ny alin’ny asabotsy hifoha alahady 20 mey 
teo. Nifanenjehan’ny fokonolona ny jiolahy maromaro satria nanararaotra namaky trano tao anatin’ny 
ry zalahy tamin’io fotoana io. Vokany, jiolahy roa tratran’ny fokonolona ka niharan’ny fitsaram-bahoaka 
hatrany. Niantso polisy avy hatrany ny sefom-pokontany naka ireo jiolahy fa raha tsy izany, tapitra 
ain’izy ireo, araka ny fampitam-baovao voaray avy any an-toerana. “Amin’ny ankapobeny, nihena 
tranga mpiseho isaky ny andro fety ho an’i Toamasina nandritra ny fiatrehana ny fetin’ny Pentekosta 
ny alatsinain’ny Pentekosta teo, afa-tsy ny fisehoana aretina tahaka ny fivalanana sy ny aretin-kibo 
endriny samihafa”, hoy hatrany ny mpitsabo. 



Les commentaires sont fermées. 

