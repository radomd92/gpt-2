FANAMORIANA KARTING :: HIATRIKA NY FIFANINANAM-PIRENENA FRANTSAY I MITIA • AORAHA

Tsy nionona amin’ny fifaninanana eto an-toerana i Mitia Andriantandra. Manohy ny fitrandrahana 
any Frantsa, ity farany, herintaona taorian’ny niantombohany teo amin’ny fanamoriana karting. Hiatrika ny fiadiana ny tompondakan’i Frantsa, sokajy “cadet” izy ny 27 sy 28 jolay ho avy izao, 
Aunay les Bois. 

Monina eto Antananarivo ary mpikambana ao amin’ny Firaisana Malagasy Mpanao Spaoro Aotomobilina 
FMMSAM) i Mitia. Vao nahazo ny amboara iraisam-pirenena tamin’ny taranja karting tamin’ny taon-dasa 
no izao hisolo tena an’i Madagasikara any Frantsa izao. 

Vao nahavita ny dingana voalohany tamin’ny fiadiana ny tompondakan’ny Ligin’i Iles de France 
tovolahikely. Mikasa handray anjara amin’ny dingana rehetra ihany koa izy. Nomen’ny Team DSS 
(Didier Sports Systèms), izay fikambanana misy azy, kojakojam-piarakodia vaovao i Mitia. 

Tsy izay ihany fa handray anjara amin’ny fiadiana ny amboaran’i La Réunion ity taninketsan’ny 
fiara ity amin’ny 13 oktobra ho avy izao, mialoha ny hiatrehany ny amboara iraisam-pirenena amin’ny 
novambra, aty an-toerana. 

Ny rainy, Dinax Randriantandra, izay eo amin’ny tontolon’ny fanamoriana fiarakodia sokajy “rallye”, 
anisan’ny manampy azy amin’izany diany rehetra izany. 











Enregistrer mon nom, mon e-mail et mon site web dans le navigateur pour mon prochain commentaire. 



