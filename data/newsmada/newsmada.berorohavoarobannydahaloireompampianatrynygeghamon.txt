BEROROHA  : VOAROBAN’NY DAHALO IREO MPAMPIANATRY NY GEG HAMONJY FIOFANANA | NEWSMADA

Par Taratra sur 29/08/2017 

Notafihin’ny andian-dahalo nirongo fitaovam-piadiana mahery vaika ny taksiborosy roa, nitondra 
mpampianatry ny GEG hamonjy fiofanana any Sakaraha. Olona iray naratra mafy… 



Tratran’ny vela-pandriky ny dahalo ny taksiborosy nitondra ireo mpampianatra avy avy amin’ny 
Beroroha hamonjy fiofanana any Sakaraha, omaly maraina tao Beroroha. Araka ny fampitam-baovao 
tamin’ny 9 ora sy 30 mn no nitranga ity fanafihan-dahalo ity, 20 km miala an’i Beroroha. Lasan’ireo 
avokoa ny vola sy ny entana rehetra tany amin’ireo mpandeha. Indray niainga tamin’io fotoana io 
fiara roa fa afaka ny sakana nataon’ireo dahalo ilay fiara voalohany raha lasibatr’ireo malaso 
ny fiara faharoa. Norahonan’izy ireo avy hatrany ireo olona tao anaty fiara ka tsy afa-nanoatra 
ny fitaovam-piadiana teny am-pelatanan’izy ireo. Tsy nisy ny aina nafoy fa naratra mafy nodarohan’ireo 
ireo ny olona iray. Na teo aza anefa izany, afa-nanohy ny dia ihany ireo mpampianatra. Nalefa notsaboina 
hatrany kosa ilay naratra. 

Tonga teny an-toerana ny zandary taorian’izay ka nisy ny fanarahan-dia. Vokany, voasambotra 
roa tamin’ireo dahalo tompon’antoka tamin’ity fanafihana ity. 

Fantatra izao fa isan’ny faritra mena amin’ny tsy fandriampahalemana iny faritra iny amin’izao. 
hatrany manoloana ny asan-dahalo ny mponina. Misy ny ezaka ataon’ny zandary amin’ny fampandriana 
saingy tsy kely lalana ny ratsy ka manao antso avo amin’ny tompon’andraikitra mba hijery akaiky 
faritra iny ny mponina ao an-toerana. 





Les commentaires sont fermées. 

