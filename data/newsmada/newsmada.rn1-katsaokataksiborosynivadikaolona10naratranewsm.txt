RN 1- KATSAOKA: TAKSIBOROSY NIVADIKA, OLONA 10 NARATRA | NEWSMADA

Par Taratra sur 01/02/2019 

Nitrangana lozam-piarakodia indray teo Katsaoka Imerintsiatosika, omaly maraina. Taksiborosy 
mampitohy an’Arivonimamo sy Antananarivo no nitranga ny loza. Araka ny fanazavan’ireo mpandeha 
ny fitrangan’ny loza, nisongona fiara iray teo anoloany ilay taksiborosy no nisy fiara nipoitra 
Niezaka niala ilay fiara indray ilay taksiborosy ka izao nivarina any anaty hantsana izao. Naratra 
olona 10 tamin’ireo mpandeha tao anatin’ilay taksiborosy. Tao anatin’ny hatairana no niain’ireo 
ity loza nitranga ity, araka ny fanazavan’izy ireo teny amin’ny hopitaly HJRA, omaly. 

Fa moto roa koa no nifandona teny Antandrokomby RN 1, omaly antoandro ihany koa. Nifandona ireto 
ireto ka tapaka noho izany tongotry ny mpandeha iray tamin’ny moto iray. Nandriaka eran’ny arabe 
ran’ireo niharam-boina. Nentina namonjy teny amin’ny hopitaly HJRA ireo naratra. Na teo aza ireo 
nitranga teny amin’ny RN 1 omaly ity, tsy nisy kosa ny aina nafoy. Tsy misy afa-tsy ny fitandremana 
fa tampoka ny fiavian’ny loza. Manararaotra rahateo ireo mpitondra fiara rehefa eny amin’ny lalam-pirenena. 



Les commentaires sont fermées. 

