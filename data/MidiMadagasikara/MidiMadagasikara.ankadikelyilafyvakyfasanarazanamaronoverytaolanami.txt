ANKADIKELY ILAFY : VAKY FASANA, RAZANA MARO NO VERY TAOLANA – MIDI MADAGASIKARA

Ankoatra ilay niseho tetsy Itaosy, izay nahaverezana taolambalo maromaro, dia fantatra fa nisehoana 
fasana ihany koa tetsy Ambohimpanja, Ankadikely Ilafy. Tsy fantatra mazava ny fotoana nanaovan’ireo 
valahara izany asa ratsiny izany fa ny “quartier-mobile” teny an-toerana no nahatsikaritra izany 
alakamisy teo. Ity farany moa izay tonga nampilaza avy hatrany ny zandary tao Ankadikely ny amin’ny 
fasana vaky io. Teo no ho no eo ihany dia nidina avy hatrany teny an-toerana izy ireo, narahan’ny 
kaominina sy ny avy ao amin’ny fokontany, nijery ifotony ny zava-nisy. Fantatra tamin’izany fa 
maromaro no voakorontana, ary nahatratra teo amin’ny 24 isa teo ny taolan-dava tsy hita tamin’ireo 
ireo. Ana fianakaviana iray, izay mipetraka eny amin’iny faritra Ankadifotsy iny ity fasana nisy 
ity, raha ny fampitam-baovao avy amin’ny zandary hatrany. Efa nosokafana avy hatrany moa ny fanadihadiana 
ity tranga ity. Tato ho ato tokoa izay dia niverina nirongatra indray ny halatra taolam-paty, tsy 
an-drenivohitra ihany fa na hatrany amin’ny faritra aza. Vao herinandro vitsivitsy tokoa mantsy 
no nahasamborana andian’olona maromaro, tratra niaraka tamina taolam-paty iray taonina sy sasany 
tany amin’iny faritra Atsinanana iny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

