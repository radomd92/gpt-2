INTY SY NDAY : HO NOELIM-PIFALIANA HO AN’NY REHETRA!

Higadona rahampitso talata indray ny faha-25-n’ny volana desambra, izay fankalazana ny Noely, 
andro nahaterahan’i Jesosy, zanak’i Maria. In-2018 nankalazaina izao ny Noely maneran-tany. Ho antsika eto Madagasikara dia ho diso ve izahay raha milaza fa “mbola Noelin’ny mahantra hatrany 
hatreto no ankalazaina”. Izany hoe “ny vahoaka mahantra no miara-mifaly sy miara-mankalaza ny 


Tsy hoe tsy misy olona manana ny hatoraka mankalaza ny Noely akory eto Madagasikara na amin’izao 
na ny hatramin’izay fa raha miohatra amin’ny maro an’isa dia vitsy ihany ny manan-katao eto, fa 
mahantra no tena betsaka. Ny Noely anefa dia Androm-pandresena ho an’ny Kristiana, satria i Jesosy Kristy dia tonga hamonjy 
olombelona, ary izay no nanirahan’Andriamanitra azy ka naseho ho nofo vatana. 

Ny andro Noely koa dia Androm-panantenana, satria raha tsy misy ny fanantenana dia zava-poana 
atao rehetra. 

Noho ny tontolom-piaraha-monina nanjakan’ny fifanararaotana sy ny fifanambakana teto Madagasikara 
ary mety ho nitranga sy miseho any amin’ny toerana sy tany hafa koa, dia tsy mitsaha-mitombo ny isan’ny 
ary mihombo andro aman’alina koa ny vaikan’ny fahantrana eto. Izany no mahatonga anay hanamarika 
aloha hatramin’izao fa “mbola Noelin’ny mahantra hatrany no hankalazaina hatreto”. 

Tokony hilaozana amin’izay anefa izany manomboka amin’izao, ka tokony ity Noely 2018 ity no ho 
mahantra farany fa efa tokony mihena be ny mahantra hankalaza ny Noely amin’ny taona ho avy. Tokony 
hivoatra ka tsy ho isan’ny mahantra toy ny ahitana azy amin’izao fotoana intsony ny ampahany maro 
ireo manomboka amin’io Noely amin’ny taona ho avy io. 

Faniriana eo ambony fanatenana izany satria ny tontolom-piaraha-monina eto amintsika mihitsy 
hovaina, araka ny fifanomezan-teny teo amin’ny vahoaka sy ny mpisehatra politika izay hitantana 
fahefam-panjakana. 

Tsy ampy anefa ny fifanomezan-teny sy fifanomezan-toky fa ny fifampifehezana sy fifampitondrana 
anatin’ny fampanjakana ny fahamarinana sy ny fifanajana ary fifanomezam-boninahitra no isan’ny 
mampahomby an’izany. 

Hisy fifanaraham-piaraha-monina (contrat social) vaovao ato ho ato satria hisy ny fiovan’ny 
mitana ny fahefam-panjakana. Anjaran’ny mpitondra izay nanaiky hiantsoroka andraikitra eo 
firenena no miezaka manao izay tandrifin’andraikiny mba tsy hitranga toy ny teo aloha rehetra 
fahatapahan’io fifanaraham-piaraha-monina io eny antenantenany, ka sanatria hiverina any 
“aotra” (zero) indray ny raharaha. 

Amin’izay fotoana hivainganan’ny fahombiazan’ny fifanaraham-piaraha-monin’ny mpitondra 
ny vahoaka izay dia ho hita taratra fa efa mivoatra koa ilay endriky ny mpankalaza ny Noely fa tsy 
mahantra intsony no ho maro an’isa. 

Na izany na tsy izany dia mirary antsika rehetra samy hankalaza ao anatin’ny fifaliana ny Noely 
ry mpamaky hajaina. Ny fifaliana dia tsy voatery hiankina amin’ny fahabetsahan’ny harena na ny 
fananana fa ny fiarahan’ny mpiray ankohonana miara-miombom-po, na dia fiaraha-mizara vary sosoa 
aza, dia efa zava-dehibe. 





