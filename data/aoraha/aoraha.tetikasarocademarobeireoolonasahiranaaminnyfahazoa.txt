TETIKASA « ROCADE » :: MARO BE IREO OLONA SAHIRANA AMIN’ NY FAHAZOANA NY VIDIN’NY TANINY • AORAHA

Mbola tsy nahazo ny vola fanonerana ny tanin’izy ireo ny 70%-n’ny olona voa­kasiky ny tetikasa 
Rocade ». Miisa fito sy dimanjato ireo tany ireo. Efa vonona ny tetibola natokan’ny fanjakana handoavana 
vidin’ny tany, izay tafiditra ao anatin’ny roa alina lavitrisa ariary ho an’ny fanonerana rehetra. 

Olana isan-karazany avy amin’ireo tompon-tany mihitsy no sakana tsy hahafahan’izy ireo mahazo 
volany. Anisan’izany ny tsy fahafe­noan’ ny taratasy takin’ny fanja­kana. Ho an’ny eny Andranobe­vava 
an’Ambohimahitsy kosa, dia tany manodidina ny zato tsy mbola fantatra mihitsy izay tompony. 

“Misy amin’ireo tany, ohatra, no voasoratra tamin’ireo ray aman-dreny teo aloha ka tsy voafindra 
taranaka aty aoriana. Tsy maintsy ma­nana taratasy manamarina anefa izy ireo fa zanak’ilay olona 
Tsy maintsy voa­findra amin’izy ireo ihany koa ilay tany vao azo aloa ny sarany”, hoy Ratovoarivelo 
avy ao amin’ny Antokon-draharaha misahana ny lalana (ARM) nandritra ny fidinana ifotony nijerena 
fandrosoan’ny fanatanterahana ny tetikasa “Rocade Est sy Nord Est”, niarahan’ny minisiteran’ny 
ny tany, toeram-ponenana sy ny asa vaventy sy ny masoivohon’ ny Vondrona Eoropeana eto amintsika, 
Ankoatra ny tany, mano­didina ny 80%-n’ny trano sy ny voly ary ny fananan’ny mpo­nina rehetra no 
voaloa ny vola. Etsy an-danin’ izay, mandroso ny fanamboaran-dalana. Ny 45% -n’ny asa no efa vita 
. Efa vita avokoa ny fanotorana tany andiany faharoa ho an’ny “Rocade ESt”. 

“Mety ho vita amin’ny voalohan’ny taona 2021 ny asa, izany hoe, lasa aloha raha ny tetiandro napetraka”, 
Andrianai­narivelo Hajo, mi­nisitry ny Fanajariana ny tany ,ny toera-ponenana sy ny asa vaventy. 

Tsiahivina fa hampihe­nana ny fitohanan’ny fifamoi­voi­zana ity fanamboaran-dalana ity. Hisy 
fametrahana toby fiantsonan’ny taksibe. Hametrahana tohatra mane­lanelana ny lalana natokana ho an’ny mpandeha 
sy ny fiampitana amin’ny arabe. Hanana lalana mano­kana ihany koa ireo olona manana fahasembanana. 











Enregistrer mon nom, mon e-mail et mon site web dans le navigateur pour mon prochain commentaire. 



