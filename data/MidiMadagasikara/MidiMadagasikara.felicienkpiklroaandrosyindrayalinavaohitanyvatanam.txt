FELICIEN KÔPIKÔLÉ : ROA ANDRO SY INDRAY ALINA VAO HITA NY VATANA MANGATSIAKANY – MIDI MADAGASIKARA

Tomefy olona teny an-toerana ! Tompon’andraikim-panjakana, mpankafy, olon-tsotra, te hizaha 
ny zava-misy, olona an’arivony maro no tonga teny amin’ny toerana nitrangan’ny loza, ka nahatototry 
tany an’i Felicien Rakotomalala, na Felicien Kôpikôle, mpanankato vao nisondrotra avy amin’ny 
fifaninana nataona fahitalavitra iray teto an-drenivohitra, hifampitahana amina mpanakanto 
Felicien, nitaha tamin’i Théo Rakotovao … Ny zoma antoandro teo ity mpanakanto vao herotrerony 
ity no nihotsahan’ny tamboha, niaraka tamin’ny ranon-tany aman-taoniny maro. Roa andro sy indray 
no nitadiavana ny vatana mangatsiakany. Ny sabotsy lasa teo, tokony ho tamin’ny 7ora sy sasany 
no fantatra sy voamarina fa hita ny vatany. Saingy mbola nanano sarotra ny fisokirana azy tao, noho 
fahatahorana ny mbola hihotsahan’ny tany hafa. Nanao ny ainy tsy ho zavatra ireo mpamonjy voina, 
andro sy alin’ny niavian’ny loza. Tonga nanampy azy ireo teny ihany koa, ny miaramila sasantsany, 
ihany koa ny fanampiana avy amin’ny mpitandro filaminana ka nahatongavana alika mpitsongo dia 
an-toerana mihitsy. Ny alin’ny zoma, nitadiavana azy, dia tsy maintsy najanona kely mihitsy ny 
azy araka ny fanazavana azo. Ny orana mbola mijojo, atahorana ihany koa ny fihotsahan’ny tany hafa, 
mety hampitera-doza ireo mpamonjy. Notohizana izany ny andron’ny sabotsy iray manontolo. Nifarimbonana 
maherifo rehetra, nihady sy nikaroka ity mpanakanto ity. Ny hariva vao tazana ny vatany. Raha ny 
azo teny an-toerana, dia niankohoka no nahita an’i Felicien, tao ambanin’ireo rarivato marobe, 
natosik’ireo tany. Fotoana maromaro taty aoriana anefa vao afaka tanteraka tao ambanin’ireo 
sy vato nanototra azy Felicien. Avy hatrany dia navantana teny amin’ny tranom-paty. Na dia alina 
ny andro, mbola tazana teny nanaraka ny nisy azy hatrany ireo olona marobe. Nitohy ny ampitso, omaly 
Olona aman’arivony maro no efa niandry azy teny amin’ny tranom-pokonolona Analakely, toerana 
voatokana hitondrana azy omaly maraina. Nitanjozotra ny olona nanao velona farany sy niondrika 
amin’ny tranovoron’ity mpanankato folaka an-datony ity. Nandrasana teto Andrenivohitra ny 
omaly alina, alohan’ny hitondrana azy any Toliara sy hamonjy ny fasan-drazany anio. 



