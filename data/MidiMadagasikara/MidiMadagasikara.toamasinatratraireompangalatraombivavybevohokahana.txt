TOAMASINA : TRATRA IREO MPANGALATRA OMBIVAVY BEVOHOKA HANAMASINANA “ODY RATSY” – MIDI MADAGASIKARA

Hafa kely tsy fahita teto Toamasina ity tratran’ny polisy, ny talata maraim-be tokony tamin’ny 
maraina ity, satria raha halatra omby amidy no malaza any an-tany hafa, dia ny halatra omby vavy 
indray ny an’ireto mpanao izany eto Toamasina. Raha ny fanazavana azo, dia rangahy iray monina 
Mangarano II P/elle 11/47 no nahatsikaritra fa very nisy nangalatra ny ombivaviny izay bevokoha, 
alin’ny alatsinainy nifoha ny talata teo; avy hatrany dia niantso polisy ity rangahy ity ka samy 
tamin’izany ny polisin’ny FIP notarihan’ny Kaomisera Rafaliarivo Jules sy ny UIR niaraka tamin’ny 
ihany koa. Taorian’ny fihainoana ity rangahy very omby ity, dia raikitra avy hatrany ny fanarahan-dia 
ombivavy bevohoka nisy nangalatra ity. Tamin’ny 4ora maraina dia tsikaritra tao amina tokatrano 
ao Morarano P/elle 21/14 ilay ombivavy bevohoka nisy nangalatra. Nataon’ireto polisy ireo avy 
ny fisavana ny trano ka sarona tao ity ombivavy ity efa maty ary efa novorahana ny kibony nakana ny 
tao anatiny, ka tamin’ny fotoana nahitana ity zanak’omby ity dia efa tsy teo intsony ny voamasony 
Raha ny fanazavana azo hatrany, dia ny voamason-janak’ombivavy bevohoka toy izao rahateo no fanaovan’ireo 
ny “ody ratsy” fanaon’izy ireo amin’ilay hoe “masobetsimahita”, satria nandritra ny fisavana 
FIP sy ny UIR dia mbola manemboka ny toerana fanamasinan’izy ireo ity fombafomban’izy ireo alohan’ny 
asa ratsy sy andian-jiolahy ity. Olona telo no tratra nandritra, izao raharaha tao Morarano izao 
vehivavy mpanamasina ilay “ody ratsy masobetsimahita” ny iray. Ankoatra izay, dia fantatra izao 
fanindroany izao no nahatrarana ity ramatoa ity amin’izao resaka halatra ombivavy bevohoka izao 
Toamasina; izay anaovan’ny Kaomisera Rafaliarivo Jules antso hatrany ho an’ny rehetra sy ny andrimasom-pokonolona 
raha haingana ny fanomezam-baovao ny mpitandro ny filaminana dia hisy hatrany ny vokatra ho azo… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

