MAHAJANGA : FANAFIHANA TAO MAHABIBO, OLONA 5 NIAKATRA FAMPANOAVANA – MIDI MADAGASIKARA

Omaly no niatrika ny mpitsara mpanao famotorana ireo olona rehetra voarohirohy tamin’ny fanafihana 
ka nahafatesana olona roa tao Mahabibo Mahajanga, tamin’ny herinandro lasa. Araka ny fantatra 
misy teratany frantsay iray sy mpiasan’ny fonja iray anisan’ny voarohirohy amin’izany asan-jiolahy 
Raha ho an’ny zandary manokana dia dimy ireo olona vita fanadihadiana tany amin-dry zaeo ary izao 
amin’ny fitsarana izao, anisan’izany ireo oloan roa voatonona etsy ambony. Ny loharanom-baovao 
any an-toerana no nahafantarana fa, tsy vita omaly izany fihainoana azy dimy ireo izany, ka hitohy 
ny raharaha. Etsy andaniny, nisy ihany koa olona nosamborin’ny polisy tamin’ity fanafihana ity 
efa vita fanadihadiana ihany koa. Enina ny isan’izy ireo. Tsiahivina fa andro vitsy taorian’ny 
niharo vono olona, dia efa nisy ireo voasambotra, tao Mahajanga sy tany amin’ny toeran-kafa. Tamin’ny 
fandrobana, naratra voatifitry ny jiolahy ilay tompon’ny tsena, mpivarotra sady mpanakalo vola 
Lasan’ireo jiolahy ny basiny. Tamin’ny fotoana nandosiran’ireo olon-dratsy, nitifitra ry zalahy 
nahavoa ka nahafaty olona roa teny an-dàlana. 



