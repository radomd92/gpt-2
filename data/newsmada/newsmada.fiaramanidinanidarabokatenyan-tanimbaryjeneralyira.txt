FIARAMANIDINA NIDARABOKA TENY AN-TANIMBARY  : JENERALY IRAY, MPIANATRA HO MPANAMORY 4 NAMOY NY AINY | NEWSMADA

Par Taratra sur 19/06/2018 

Maty avokoa ireo olona dimy tao anatin’ilay fiaramanidina kely, nitondra mpianatra ho mpanamory, 
sidina fanazarana, nidaraboka teny Ampandrilaza, Ampangabe Ambohitrimanjaka, omaly, maraina. 
namoy ny ainy ny Jeneraly iray avy ao amin’ny Tafika an’habakabaka. 

An’ny kaompania Madagascar Trans Air (MTA) ity fiaramanidina kely, mitondra ny marika Piper PA31 
laharana 5R-MKF niharan-doza ka nianjera teny Ampandrilaza Ampangabe omaly tokony ho tamin’ny 
ora maraina ity. Maty avokoa ireo olona dimy nentin’ity fiaramanidina ity, nahitana manamboninahitra 
mpampianatra manamory fiaramanidina sy mpianatra miisa efatra. 

Araka ny fanazavan’ny ACM, fiaramanidina fanaovana fanazarana izy ity ary avy ao amin’ny kaompania 
avokoa ireo mpanamory ireo. Faritra fandalovany ny eny Ampangabe Ambohitrimanjaka sy ny manodidina 
eny. “Nisy feo niroandroana nanaitra ny olona ary nitazana avokoa ireo. Nahita ilay fiaramanidina 
toy ny tandrimo ary nanitsy nitsatoka tamin’ny tany avy eo ary nipoaka mafy. Nisy setroka manity 
taorian’izay”, hoy ny fitantaran’ny mponina nahita maso ity loza ity. 

Nihazakazaka nankeny ny fokonolona nizaha ny zava-nisy ka ilay fiaramanidina efa potika tanteraka 
hitan’izy ireo. Raikitra ny antso vonjy ka tonga vetivety teny an-toerana ny zandary, ny avy amin’ny 
ny Asecna, ny mpamonjy voina, sns. 

Niezaka sao misy ny mbola voaavotra, saingy voa mafy avokoa ireo olona dimy mianaka ka nitarika 
fahafatesany. Nampiasaina hatramin’ny helikoptera nentina nanavotra ireo olona saingy tsy 
azo natao intsony. “Nanahirana ny nisokitra ireo olona tao anatiny. Potika tanteraka ilay fiaramanidina 
tery tao ireo mpandeha rehetra”, hoy ny fanazavana azo. 

Tsy fantatra ny anton’ny loza 

Raha ny fanazavan’ny zandary, tsy mbola fantatra mazava ny anton’ny loza. Tsy misy ilay “boite 
ihany koa amin’ny fiaramanidina kely toy itony ka tsy ahitana izay zava-nitranga na olana tao anatiny 
nianjerany. Na izany aza, efa misokatra ny fanadihadiana manodidina ity loza ity. 

Tsiahivina fa efa nisy fiaramanidina ULM Terras 912-5R-MNS nianjera nentina mpianatra mpanamory 
izao ny taona 2016, ka nahafaty azy io koa. Efa nisy ny fanadihadiana manokana tamin’izany nikarohana 
antony nahatonga ny loza. Tsy nisy moa ny fanazavana ofisialy momba izany taorian’ny fandihadiana. 
indray mitoraka ity, miandry izay valin’ny fanadihadiana ny rehetra satria mahaliana ny olona 
mahatonga ny fiverimberenan’ny lozam-piaramanidina madinika toy izao. Ny “équipe technique 
amin’ny lozam-paramanidina avy amin’ny CAM sy ny tafika malagasy no handray an-tanana ny raharaha 
efa nanao ny tandrifiny amin’ny fanadihadiana manandrify azy ny zandary Ambohidratrimo sy Ivato 
Sao efa tsy tokony hiasa intsony izy ireny? Inona ny karazana fiaramanidina tokony hampiasain’ny 
ho mpanamory fiaramanidina raha tsy te ho tratran’ny loza tahaka izao? 



Les commentaires sont fermées. 

