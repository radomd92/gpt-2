VINANINKARENA : NIFAMPITIFITRA NY DAHALO SY NY ZANDARY, OMBY 18 TAFAVERINA – MIDI MADAGASIKARA

Efa manani-bohitra ankehitriny ny asan-dahalo eto Antsirabe, tsy lavitra akory fa tao Vinaninkarena 
nisehoana fanafihan-dahalo ny faran’ny herinandro lasa teo. Lasibatra tamin’izany ny tao amin’ny 
Fenoarivo kaominina Ambohitsimanova. 

Tokony ho tamin’ny 9 ora alina tany ho any raha ny filazan’ny solontenan’ny mponina no niditra ny 
ny dahalo manodidina ny 15 lahy eo ho eo. Kotaba poa-basy sy horakoraka no nidirany teo an-tanàna, 
namaly ihany ny fokonolona saingy tsy nahatohitra ny basy ka ny hany azo natao dia nilefa avokoa. 
telo misy valan’omby no nidiran’ireo malaso nony avy teo, ary tapitra noraofiny avokoa ny omby 
nahatratra 18 isa. Tsy niandry ela ny fokonolona taorian’ny fanafihana fa avy hatrany dia nanatona 
zandary manao ny asany amin’ny fisavana ireo fiara mivezivezy amin’ny alina amin’iny lalam-pirenena 
iny. Ireo zandarin’ny BPR ireo no avy hatrany dia niaraka tamin’ny fokonolona nanao ny fanarahan-dia 
toromarika voarainy. Ny borigady Antsirabe sy ny zandary avy ao Manandona kosa no nanao ny sakana 
tamin’ireo lalana heverina fa tsy maintsy andalovan’ireo dahalo mandroaka ny omby. Tsikaritr’ireo 
fa tsy mahita hirika hivoahana intsony ry zalahy ka tao Mahaimandry no nifanehatra tamin’ny zandarin’ny 
nanaraka avy aoriana. Raikitra ny fifampitifirana tao, tsy naharesy ny zandary ry zalahy ka vaky 
avokoa ka navelany teo avokoa ny omby hazany. Nambaran’ny lehiben’ny borigady Andranomadio GPHC 
Bevahiny fa efa tery avokoa ny lalana, saika feno zandary ka nivily tamina lalana hafa, niditra 
ireo dahalo ka teo no naha tafaporitsaka azy ireo. Mbola mitohy ny fanadihadiana raha toa ka efa 
tamin’ny tompony avokoa ny omby 18 isa. 




















