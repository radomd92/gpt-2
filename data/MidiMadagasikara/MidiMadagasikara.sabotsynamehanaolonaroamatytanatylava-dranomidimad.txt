SABOTSY NAMEHANA : OLONA ROA MATY TANATY LAVA-DRANO – MIDI MADAGASIKARA

Handeha hamonjy ny namany, sempotra tao anaty lava-drano vao nolavahana iny ny iray no tavela tao 
koa. Ireo mpamonjy voina no nampiakatra azy ireo tao. Efa samy vatana mangatsiaka sisa. Tranga 
tao Sabotsy Namehana, ny sabotsy maraina teo. 

Avy any amin’iny distrikan’ Andramasina iny avokoa ireto roa lahy namoy ny ainy tao anaty lava-drano 
Hikarama hanorina trano tetsy amin’ny fokontany Ambohinaorina, kaominina Sabotsy Namehana, 
Avaradrano no nialan’izy ireo tany an-tanànany kanefa dia izao fahafatesana tanaty lava-drano 
nolavahana izao no niafarany. Araka ny fampitam-baovao azo avy eo anivon’ny mpamonjy voina, dia 
zoma teo izy ireo no efa nanomboka nandavaka ity lava-drano ity teny an-toerana. Nahatratra teo 
enina metatra teo ny halalin’izany tamin’io fotoana io ary najanona aloha mba hotohizana ny ampitso. 
anatin’izany anefa dia voalaza fa toa hoe nanaovana fomba : nandrarahana toaka sy nandrehetana 
tao anatiny, mba hahamora ny fahitana rano. 

Ny sabotsy teo anefa, raha iny nidina hanohy ny hady lavaka iny ny iray tamin’ireo mpiasa no tsy nivoaka 
tsy namaly intsony ireo namany niandry azy tety ambony. Nikoropaka tamin’izany ireto farany ary 
lehilahy iray hafa, nidina tao anaty lavaka mba hamonjy ilay nidina voalohany. Tavela tao ihany 
anefa izy io. Tsy nisy sahy nidina intsony ireo tety ivelany, fa hany hery dia niantso vonjy. Nampandrenesina 
mpamonjy voina sy ireo olona manodidina. Iretsy voalohany moa dia nigadona avy hatrany teny an-toerana 
fohy taorian’ny antso, ary nanatanteraka avy hatrany ny asam-pamonjena. Araka ny angom-baovao 
dia somary nanahirana izany satria misy hafanana hafahafa tao amin’ilay lavaka no sady manempotra. 
izany aza anefa, dia voasintona tao ihany ilay lehilahy faharoa nidina tao. Efa naratra sy tsy nahatsiaro 
intsony. Nezahana nentina namonjy toeram-pitsaboana faingana, saingy indrisy fa tsy tana intsony 
ainy. Minitra maromaro taorian’izay ihany koa no tafakatra ilay raim-pianakaviana voalohany, 
efa tsy nisy aina intsony. Raha ny vaovao hatrany, dia fahasemporana vokatry ny entona mahafaty 
anatin’ilay lavaka no anton’izao famoizan’aina izao. Tonga teny an-toerana nijery ifotony ny 
moa ireo tompon’andraikitry ny filaminana. Ny eo anivon’ny pôlisim-pirenena kosa, raha ny fantatra, 
miandraikitra ny fanadihadiana tamin’ity loza nahafatesana olona roa ity. 



Fadina ny fandrehetana afo na mandefa moteur groupe electrique, anaty lavaka na mine raha tsy matanjaka 
aération fa mametraka Oxyde de Carbone miakatra satria maivana nohon’ny rivotra,ary gaz Carbonique 
oxyde de petrole izay mavesatra ka mipetraka MAHARITRA ao anaty lavaka ary samy MAHAFATY raha iainana 
VITSY fotsiny Ilaina ny fahaizana sy ny fahamalinana fa. Aza sodokan’izay FOMBANDRAZANA,famisy amin’izao 
izao TSY NISY fony FAHARAZANA ka mila mieritreritra isika,fa izay tsara ka mbola tsy HITA ny MAHARATSY 
dia azo TANANA. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

