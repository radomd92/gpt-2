FANDIKAN-DALÀNA TAMIN’NY ZOTRA D :: MIHATRA NY SAZY HO AN’IREO MPAMILY SY TOMPONA FIARA TAKSIBE • AORAHA

Nampahafantarina tetsy amin’ny minisiteran’ny Fitaterana, ny fizahantany ary ny toetrandro 
teny Anosy, tamin’ny faran’ny herinandro lasa teo ny fanasaziana ireo fiara taksibe fitopolo tratra tsy nanara-dalàna 
anatin’ny telo herinandro farany, na ny mpamily, na ny tompon’ny fiara hatramin’ny kaoperativa. 

Samy nahazo ny sazy sahaza azy izy ireo. Mpamily sy tompona fiara miisa telo amby telopolo no naato 
asany nandritra ny telo hatramin’ny folo andro. Ahantona tsy mahazo mikarakara na manavao taratasy 
mandritra ny folo andro kosa ny kaoperativa misy azy ireo. Fampiatoana ny fiara tsy mahazo manao 
fitaterana mandritra ny telopolo andro indray no mihatra amin’ny tompona fiara. 

Mafy ihany koa ny sazy nomena ny mpamily iray, izay voarara tsy mahazo mitondra fiara fitaterana 
araka ny fampitam-baovao avy amin’ny Antokon-draharaha misahana ny fitaterana an-tanety (ATT). 
Dingana iray ihany izao natao izao fa mitohy ny ezaka mandra-pahazatran’ny rehetra mampiasa ny 
fiasa sy fomba fisainana vaovao », hoy ny ATT. Fantatra fa hisy ny fananganana vaomiera ho an’ny fitateram-bahoaka iarahan’ny minisitera, 
ATT, ireo kaomi­nina, ny Zandary sy Polisy sy ireo kaoperativa ary ny solon­tenan’ny mpanjifa. 









Enregistrer mon nom, mon e-mail et mon site web dans le navigateur pour mon prochain commentaire. 



