SAKARAHA : ZAZAVAVY KILEMAINA NOHARARAOTIN’NY DAHALO – MIDI MADAGASIKARA

Na dia eo aza ny fisian’ny Dinabe, dina ifampifehezan’ny fiaraha-monina iadiana amin’ny asan-dahalo 
fahalovana ary ny asa ratsy rehetra, dia mbola voasokajy ho anisan’ny faritra mena hatrany eo amin’ny 
tsy fandriampahalemana ny distrikan’i Sakaraha, any amin’ny faritra Atsimo Andrefana. Tovovavy 
iray 15 taona sady moana no malemy no nisy nanolana ka bevohoka. Raha ny fantatra araka ny tati-baovao 
dia malaso iray tamin’ireo andian-dahalo nanafika tanàna tany an-toerana, roa volana lasa izay, 
nanolana an’ity ankizivavy sembana ity. Amin’ny trangam-piarahamonina toy izao dia tsy afaka 
na inona na inona ny fianakaviany fa dia miandry ny rariny, satria ilay dahalo mpanolana sady tsy 
no misy azy no tsy voasambotra. 




















