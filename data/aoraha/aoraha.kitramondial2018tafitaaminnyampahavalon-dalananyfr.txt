KITRA – MONDIAL 2018 :: TAFITA AMIN'NY AMPAHAVALON-DALANA NY FRANTSAY • AORAHA

Fandresena roa tao anatin’ny lalao roa no azon’ny ekipam-pirenena frantsay, nandritra ny fiadiana 
amboara eran-tany ho an’ny taranja baolina kitra na ny «Mondial» any Rosia. Midika io vokatra io 
fa hiakatra any amin’ny dingana manaraka, ampahavalon-dalana, ny ekipan’i Didier Deschamps. 

Taorian’ny fandresena efa azon’izy ireo (2 – 1) teo anatrehan’i Aostralia, tamin’ ny andro voalohany, 
tafavoaka ho mpandresy tamin’ny isa 1 noho 0 indray izy ireo, omaly, nanoloana an’i Perou. Izy ireo 
efa azo antoka hiakatra ao amin’ny vondrona C. 

Nanamaloka kely ny fanirian’i Danemark hiakatra ho eo amin’ny dingan’ny am­pahavalon-dalana 
ady sahala azon’izy ireo nanoloana an’i Aostralia (1 – 1). Mila mitady fandresena amin’i Frantsa 
ady sahala izy ireo, amin’ny 26 jona ho avy izao, raha te hanohy ny fifaninanana. Raha ny mifanohitra 
kosa anefa no miseho ka tafavoaka ho mpandresy manoloana an’i Perou i Aostralia dia mbola hifampitady 
alalan’ ny «goal avérage» izy ireo sy ity farany. 

Miankina kosa amin’ny lalao hihaonan’izy ireo amin’i Costa Rica, anio, ny ho avin-dry Neymar Jr 
amin’ ity fifaninanana maneran-tany ho an’ny taranja baolina kitra ity. Mbola tsy azo antoka ny 
ireo amin’ny dingan’ny ampahavalon-dalana na dia ekipa goavana aza izy ireo. Ady sahala, 1 sy 1, 
vokatra azon’i Brezila tamin’ny andro voalohany. 

I Serbie no efa manana tongotra ila any amin’io dingana io, taorian’ny fandresena azon’izy ireo 
an’i Costa Rica. Isan’ireo lalao andrasana ihany koa, anio, ny fihaonan’i Nizeria amin’i Islande. 









Enregistrer mon nom, mon e-mail et mon site web dans le navigateur pour mon prochain commentaire. 



