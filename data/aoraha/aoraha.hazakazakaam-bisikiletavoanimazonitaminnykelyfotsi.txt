HAZAKAZAKA AM-BISIKILETA :: VOAN’I MAZONI TAMIN’NY KELY FOTSINY I EMILE • AORAHA

Roapolo ampahazaton-tsegaondra no nahavoazan’i Mazoni Rakotoarivony an’i Emile Randrianantenaina, 
alahady lasa teo. Notontosaina tamin’io andro io ny fifaninanana faharoa nokarakarain’ny ligin’Analamanga 
hazakazaka am-bisikileta. Teny amin’ny PK 9 no fotoanan’ireo mpivoy bisikileta rehetra. An-jatony 
mpandray anjara. Teo amin’ny hazakazaka amin’ny lalana tsara eny amin’ny lalam-pirenena 98 kilometatra 
Rakotoarivony Mazoni ao amin’ny VCA no nahazo ny laharana voalohany (3ora 12’03’’25). Teo amin’ny 
faharoa i Emile Randrianantenaina avy ao amin’ny klioban’ny FCSA (3ora 12’03’’45). Ity farany 
efa nahazo ny anaram-boninahitra teo amin’ny fihodinana an’i Madagasikara am-bisikileta (TCIM) 
nifanesy (2010, 2011). 

Teo amin’ny bisikileta tsy mataho-dalana 82 kilaometatra kosa dia Rakotonirina Tefinjanahary 
ao amin’ny CCIA no mafy indrindra (2ora42’38’’). Randriarinaina Solofonirina Rolland avy ao 
FCA no nahazo ny laharana voalohany tamin’ny sokajy « vétéran » 41 kilaometatra (1ora19’25’’). 
alahady 7 avrily ny fotoana ho an’ny fifaninanana manaraka izay mbola tafiditra ao anatin’ny fanomanana ny Lalaon’ny Nosy andiany fahafolo hatao any Maorisy amin’ity taona ity hatrany. 











Enregistrer mon nom, mon e-mail et mon site web dans le navigateur pour mon prochain commentaire. 



