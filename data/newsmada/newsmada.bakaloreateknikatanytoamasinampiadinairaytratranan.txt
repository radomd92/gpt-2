BAKALOREA TEKNIKA TANY TOAMASINA  : MPIADINA IRAY TRATRA NANAO HOSOKA, TSY AMPY NY LAZA ADINA | NEWSMADA

Par Taratra sur 09/08/2016 

Nisehoana fahatarana adim-pamantaranandro roa be izao indray ny mpiadina nanala fanadinam-panjakana 
amin’ny bakalorea teknika, raha ny teto Toamasina. Voalaza fa noho ny tsy fahampian’ny laza adina 
amin’ny taranja “morex” no nitarika ny olana. Efa nisy 20 minitra taorian’ny ora nidirana vao tsikaritra 
tsy ampy io laza adina io. Vokany, nisomebiseby avokoa teo anivon’ny mpiadina sy ny mpanara-maso 
fanadinana izay samy nilaza fa tsy nisy fanadinam-panjakana ratsy karakara ohatra ny tamin’ ny 
ity teto amin’ny firenena. 

Vao nanomboka ora vitsy kosa (45 minitra) ny fandraisan’ny mpiadina ny laza adina ka samy manao 
azy, tratra sahady ny tovovavy iray mpiadina eo anivon’ny lycée teknikam-panjakana etsy Tanamakoa 
hosoka sy naka tahaka tamin’ny namany hafa nandritra ny taranja teokarena (économie). Voatery 
sy nalefa nody izy taorian’ny nandraisan’ny tompon’ andraikitra azy. 

Amin’ izay resaka hosoka sy fakan-tahaka amin’ny fanadinam-panjakana izay ihany, fantatra izao 
eo am-panaovana famotorana ny resaka maloto rehetra niseho nandritra ny fanadinana BEPC ny zandary 
Fenoarivo Atsinanana sy Vavatenina. Ho an’ny ao Fenoarivo aloha, ny raharaha fanakalozana laza 
nataon’ny mpampianatra iray no hanaovana famotorana. Nozarain’ ilay mpampianatra mialoha tamin’ny 
ny laza adina tokony mbola ho natao taty aoriana. Ireo mpiadina efa nahazo ilay laza adina, tsy nety 
intsony. Ny ao Vavatenina kosa, atao famotorana ilay ben’ny Tanàna teo aloha izay mpiadina tamin’ny 
farany teo nanao hosoka sy naka tahaka koa. 



Les commentaires sont fermées. 

