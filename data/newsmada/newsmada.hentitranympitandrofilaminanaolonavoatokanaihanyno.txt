HENTITRA NY MPITANDRO FILAMINANA: OLONA VOATOKANA IHANY NO HITSENA NY PAPA ENY IVATO | NEWSMADA

Par Taratra sur 23/08/2019 

Niangavy ny vahoaka malagasy rehetra hanaraka ny toromarika omen’ny mpitandro filaminana ny 
anivon’ny fitandroana ny filaminana. Olona voafantina ihany no afaka miditra sy mitsena ny papa 
amin’ny seranam-piaramanidina Ivato… 

« Nivory ireo mpitandro filaminana sy ny komity mpikarakara amin’ny fahatongavan’ny papa satria 
ny papa isika ary voninahitra lehibe ho an’ny Malagasy manontolo. Miverina eo amin’ny sehatra 
indray i Madagasikara », hoy ny fanazavan’ny minisitry ny Fiarovam-pirenena (MDN), ny Jly Rakotonirina 
Richard, omaly teny amin’ny Toby Ratsimandrava, raha nanazava momba ity fivoriana manaraka momba 
fitandroana ny filaminana amin’ny fahatongavan’ny papa ity. Nambarany fa 30 taona lasa izay ny 
papa Joany Paoly II teo amintsika, izao indray vao hisy papa ho avy eto amintsika. « Ny Malagasy rahateo, 
mandray vahiny. Mitovy amin’ny filoham-pirenena ny papa ray masina ary izany ny antony nijerena 
antsipiriany ny pitsompitsony amin’ny fahatongavany eto Madagasikara. Efa vonona ny mpitandro 
rehetra amin’ny fitandroana ny filaminana amin’ny fahatongavany”, hoy izy. Nandritra ity fivoriana 
nanamafy ny Sekreteram-panjakana miadidy ny zandarimariam-pirenena fa tokony tsy hiverina 
ny lesoka efa nisy teo aloha amin’izao fahatongavan’ny papa izao ary tsy maintsy horaisina ny fepetra 
mba hilamina tanteraka ny fotoana fitsidihany eto amintsika. Tokony haseho fa tany milamina i 
amin’ny alalan’ny fitandroana tanteraka ny filaminana mandritra ny fandalovan’ny papa ray masina 
amintsika. Efa misy ny fanazarantena arahin’ireo mpitandro filaminana hisahana manokana ny 
amin’ny fotoana fahatongavany. Hisy, araka izany, ny paikady manokana hapetrak’ireo mpitandro 
mandritra ny fahatongavany miainga eny amin’ny seranam-piaramanidina Ivato ary mandritra ny 
lehibe hataon’ny papa eny Soamandrakizay. 



Les commentaires sont fermées. 

