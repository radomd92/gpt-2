FITILIANA ARETINA SY FITSABOANA :: HISY FITAOVANA VAOVAO HAMPIHENANA NY FOTOANA FANDIDIANA KIBO • AORAHA

Fanavaozana ny tontolon’ny fitsaboana. Vinavina- ina hihena manomboka izao ny fotoana lany amin’ny 
mifototra amin’ny fandidiana kibo. Hisy fivoarana ny fitiliana ny aretina samihafa, indrindra 
izay nifototra tamin’ny fitaovam-pitsirihana antsoina hoe: “fibroscopie” satria hampiasa 
teknika fijerena ny aty taova na ny “endoscopie” ireo mpitsabo. 

“ Fitiliana fotsiny ihany no vita tamin’ilay teknika voalohany, teo aloha. Afaka hahazo fitsaboana 
ireo marary amin’ny alalan’ity teknika vaovao ity”, hoy ny dokotera Rasolonjatovo Herizo, mpitsabo 
anivon’ny Institut Médical de Madagascar na ny IMM eny Ampefiloha nandritra ny atrikasa namelabelarana 
mombamomba an’izao fivoaran’ny fomba fitarafana izao izay hifarana anio. 



Maro ireo tombony mety ho azon’ny marary amin’ny fampiasana ity teknika ity, hoy ireo mpitsabo. 

“ Hahafahana manala ny vato anaty sarakaty sy ny atin’ny marary ny fampidirana ilay fitaovana kely 
anatiny. Mety hanala ny fahatsentsenan’ny tsinay ihany koa. Ankoatra izany, raha marary vavony 
ra be ny marary iray dia azo tsaboina eo no ho eo izany. Mihena hatramin’ny 40% ny tahan’ny fanokafana 
kibo rehefa mitsabo ny aretin’ny tsinay sy ny maro hafa”, araka ny filazan’ny dokotera Andriamaromanana 
Sanda, manam-pahaizana amin’ny fampiasana io teknika io. 

Etsy an-kilany, hihena kokoa ny fotoana hijanonan’ny marary any amin’ny toeram-pitsaboana rehefa 
ny fampiasana an’ity fitaovana fijerena aty taova ity, araka ny fanampim-panazavan’ ireo mpitsabo. 
35 taona izao no nizaran’ireo toeram-pitsaboana any ivelany an’io teknikam-pitiliana io, saingy 
vao afaka hampiasa izany ny eto amintsika. 

Manana manam-pahaizana mahafehy ny fitaovana rahateo i Madagasikara. Ny halafon’ny fitaovana 
kosa no sakana ho an’ny fampiasana azy. 









Enregistrer mon nom, mon e-mail et mon site web dans le navigateur pour mon prochain commentaire. 



