MBOLA MISY VATOBE AHIANA HIHOTSAKA…  : HITA AVOKOA NY RAZAN’IREO OLONA 7 TRA-DOZA TENY AMPAMARINANA | NEWSMADA

Par Taratra sur 19/02/2018 

Raha efa tany amin’ny 8 ora sy 30 alina (alin’ny alahady io) tany ho any no nanomboka ny fikarohana, 
maraina vao tapitra hita ny razan’ireo olona fito, nianjeran’ilay vatobe nihotsaka teny Ampamarinana. 
fitsaboana eny amin’ny HJRA kosa ireo olona valo naratra vokatr’ity loza nahatsiravina ity. 

Nihovitrovitra ny tany teny Mahamasina sy ny manodidina nandritra ny fianjeran’ny bolongam-batobe 
amin’ny fokontany Ambanin’Ampamarinana eny La haute ville, ny asabotsy tamin’ny 8 ora sy 15 mn 
Tao anatin’ny ora-mikija narahina tselatra nirefodrefotra no nitrangan’ny loza. Nianjera avy 
Ampamarinana ka nifatratra (teo akaikin’ilay sorabaventy hoe Antananarivo teo aloha raha tazanina 
eny Mahamasina) tao amin’ny trano telo ao Ambanin’Ampamarinana ilay bolongam-batobe rehefa 
nivadibadika avy any ambony. Niongotra hatramin’ny fakan’ny vodimanga lehibe naniry teo ambanin’ity 
ity mialoha ny nianjerany tao amin’ireo trano teo ambany. Trano miisa telo indray voatsindrin’ity 
ity ka tena potika tanteraka ny roa raha potika amin’ny ampahany ihany ny iray. Vokany, olona miisa 
mianaka indray maty tsy tra-drano raha valo kosa naratra. “Nisy kotroka narahina varatra nirefotra 
teo amin’io vato io ka nianjera avy any ambony any ilay vato ary nifatratra tao amin’ny trano anankiroa 
trano iray mifanila aminy”, hoy ny fanazavan’ny raim-pianakaviana iray nahita ny fitrangan’ny 
teny an-toerana. Naratra avokoa izy efa-mianaka tao amin’ilay trano beton voalohany, samy niara-namoy 
ainy kosa ireo efa-mianaka nipetraka tao amin’ilay tranohazo faharoa nianjeran’ilay vato. Avotra 
mpivady raha namoy ny ainy ny zanak’izy ireo, tao amin’ilay trano fivarotana fahatelo isan’ny 
vatobe ity. Nisy trano hafa teo amin’ny manodidina koa potika noho ny dona mafy tamin’ilay vatobe. 

Soa fa nisy ilay vodimanga lehibe nanohana azy fa raha tsy izany nivadibadika hatrany Mahamasina 
bolongam-batobe avy any Ampamarinana ity. 

Nanahirana ny fisokirana ireo niharam-boina… 

Tonga teny an-toerana fotoana fohy taorian’ny nitrangan’ny loza ny avy ao amin’ny mpamonjy voina 
ny “corps de protection civile”, ny zandary, ny polisy avy ao amin’ny boriborintany faharoa Ambohijatovo 
fahadimy Mahamasina. Nanahirana ny fisokirana ireo fatin’olona tao anaty trano rava notsindrin’ny 
Naharitra ora maromaro mihitsy ny fikarohana sy ny famonjena ireo olona tototry tao anaty korontam-biriky 
vatobe ity. Nanao izay ho afany ny mpamonjy voiny sy ny avy amin’ny “corps de protection civile” 
ny alina manontolo. Razana miisa dimy no voasikotra tamin’io alina io (tao amin’ny trano hazo : 
36 taona, reniny 35 taona, zanany roa 5 sy 7 taona, niampy ankizikely iray hafa tao amin’ilay trano 
araka ny tatitra avy amin’ny zandary). Nentina nihazo ny hopitaly HJRA ireo niharam-boina. Naratra 
amin’ny tongony ny mpamonjy voina iray nandritra ny fikarohana ireo niharam-boina. 

Mihorohoro ny mponina ao Ambanin’Ampamarinana… 

Taorian’ny fahitana ireo razana dimy ny asabotsy alina, lasa ireo mpamonjy voina. Niverina indray 
izy ireo satria mbola nisy fatin’olona hafa taraiky tao amin’ilay trano iray mifanila amin’ilay 
hazo nisy ireo efa-mianaka maty tsy tra-drano. Nitohy indray ny fikarohana, omaly maraina ka tamin’ny 
ora sy 30 mn no hita avokoa ny fatin’ireo olona roa tsy hita nandritra ny fikarohana ny asabotsy alina. 

Avotra soa aman-tsara ireo efa-mianaka ary efa nahazo fitsaboana sahaza azy ireo teny amin’ny 
HJRA, araka ny fitantaran’ny havany, omaly teny Ambanin’Ampamarinana. Tsikaritra teny an-toerana 
fa mbola misy vatobe iray mitsingilahila tsy marin-toerana intsony satria efa ahina hianjera 
Efa mikorisa tsikelikely ireo ranontany manodidina ity vatobe ahina hianjera ity. Mandry an-driran’antsy, 
izany, ireo mponina ao Ambanin’Ampamarinana amin’ny fisian’ity vatobe iray hafa atahorana hianjera 
Misy lalana ifamezivezen’olona maro miainga avy any Andohalo raha hidina aty Mahamasina anefa 
ambanin’ity vato ity, miampy ireo trano maromaro manamorona ny lalana. 

Tokony hojeren’ny fanjakana akaiky ny momba itony loza mitatao amin’ny mponina eny amin’iny faritra 
iny. Izao no tokony handraisana fepetra fa tsy ilay nolazaina fa vatobe teny Avaratr’Ankatso nampisehoana 
karazana fihetsiketsehana maro samihafa. Samy tompon’andraikitra. 

Nangonin’i Jean Claude 

Les commentaires sont fermées. 

