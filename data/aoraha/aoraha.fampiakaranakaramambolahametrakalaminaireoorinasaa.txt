FAMPIAKARANA KARAMA :: MBOLA HAMETRAKA LAMINA IREO ORINASA AFAKA HABA • AORAHA

Manomboka manontany momba ny fampiharana ny fampiakarana ny karama farany ambany ireo mpiasa 
sehatra tsy miankina. Fantatra fa tsy afaka hanondrotra ny karama avy hatrany ireo mpampiasa fa 
maintsy misy aloha ny fikarakarana ny antontan-taratasy sy ny fametrahana ny lamina rehetra ho 
eny anivon’ny orinasa afaka haba, araka ny fanazavan’ ireo mpitantana. Isan’ny hampihatra io 
karama io ireo orinasa afaka haba eto Madagasikara. 

«Ny fepetra hampi-harana azy no mbola hifanarahana sy hiadiana hevitra ka tsy tokony hisalasala 
mpiasa. Raha ohatra ka amin’ny volana jona vao milamina tsara dia tsy maintsy hojerena ny fampiakarana 
karama satria efa tamin’ny volana mey no voafaritra ny lalàna amin’ny fampiharana izany», hoy 
Herilanto, filohan’ny vondron’ny orinasa afaka haba sy ny mpiara-miombonantoka na GEFP, ny sabotsy 
teo, nandritra ny fihaonan’ireo mpiasa mivondrona ao amin’ ny GEFP teny Vontovorona. 

Manohy ny fanadiovana ireo orinasa ireo koa ny GEFP amin’izao fotoana izao miaraka amin’ny minisiteran’ny 
ny varotra ary ny asatanana. 

Raha tsiahivina dia voalazan’ny lalàna fa nanomboka ny voalohan’ny volana mey lasa teo, ny fampiakarana 
karama farany ambany rehetra ho 200 000 ariary. 

Etsy an-kilany, milaza ny tsy fisian’io lalàna io kosa ireo tompon’andraikitra tamina orinasa 
miankina iray fa fampilazana fotsiny ihany no hitan’izy ireo hatreto. «Raha ohatra ka efa mihatra 
lalàna dia tokony hiova hatramin’ny latsak’emboka amin’ny Tahirim-pirenena ho an’ny fiahiana 
na Cnaps fa tsy mijanona amin’izao fotsiny», hoy ny fanazavan’ ny tale misahana ny mahaolona na (DRH) amin’ny orinasa iray. 









Enregistrer mon nom, mon e-mail et mon site web dans le navigateur pour mon prochain commentaire. 



