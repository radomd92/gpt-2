MAEVATANANA : FANAFIHAN-DAHALO, OLONA ROA MATY, FITO LASA TAKALONAINA – MIDI MADAGASIKARA

Mampihorohao ny dahalo ato amin’ny disitrikan’i Maevatanàna. Nisehoana fanafihan-dahalo indray 
amin’ny fokontany Anjiakely andrefana, kaominina Madiromirafy, ny talata 26 Jona lasa teo, tokony 
tamin’ny 5 ora maraina. Dahalo manodidina 54 nirongo basy kalaky sy poleta no nirohotra nanafika 
amin’io tanàna voalaza etsy ambony io. Tsy nisy sahy nanohitra ny fokonolona nanoloana ireo fitaovam-piadiana 
mpanafika, ka omby maromaro tao am-bala izay tsy voafaritra isa no azon’ireo malaso tamin’izany, 
olona fito no nalain’izy ireo natao takalonaina, hoy ny loharanom-baovao azonay hatrany.Nampandrenesina 
ilay Zazamainty mpiandry tanàna ao amin’ny fokontany Anosibe, vantany vaolasa ireo dahalo, ka 
ny fanarahan-dia nataon’izy ireo niaraka tamin’ny fokonolona. Nifankatratra tamin’ireo dahalo 
ireo, ka raikitra ny fifandonana ary io nahafaty Zazamainty iray sy olon-tsotra iray io. Efa tany 
60km nitondran’izy ireo izany vao navotsotra ireo vehivavy telo sy lehilahy efatra natao takalonaina, 
ny omby ihany no nentin’izy ireo nanaraka azy. Manoloana ny firongatry ny asan-dahalo mahazo laka 
ato amin’ny disitrikan’i Maevatanàna, izay toa tsy misy fanefitra intsony, dia mandry andriran’antsy 
miaina ao anaty tebiteby sy ranomaso ny ankamaroan’ny mponina mahatsiaro tena ho tsy misy mpiaro 
mpikararaka intsony. 

















Ce site utilise Akismet pour réduire les indésirables. En savoir plus sur comment les données de 


