NY MPIAMBINA TANANA IHANY NO NANAFIKA…  : LASAN’NY JIOLAHY NIRONGO BASY NY VOLA 100 TAPITRISA AR | NEWSMADA

Par Taratra sur 19/05/2017 

Nampiasa hery ireo jiolahy nanerena ny tompon-trano, namoahana ny volabe vidim-bato vao lafo 
asabotsy teo. Ny mpiambina tao an-tanàna ihany no mivadika manafika… 

Tokantrano iray no notafihan’ny jiolahy nirongo basy tokony ho 10 teo, teny Marobiby Fiombonana 
ny alatsinainy tokony ho tamin’ny 8 ora alina. Nirongo basy ireo ary nandrahona sy nandaroka ny 
aman-janaky ny tompon-trano. Lasan’ireo jiolahy ny vola 100 tapitrisa Ar sy volamena milanja 
grama. 

Nahazo antso ny polisy fa misy tokantrano iray notafihin’ny jiolahy miisa 10 izay mirongo basy 
Itaosy. Nidina avy hatrany teny an-toerana ny polisy ka telo lahy no voasambotra ary ireo no nanoro 
namany izay tratra teny amin’ny fasan-karana, saika hitsoaka any Bekily. Tamin’ny fanadihadian’ny 
mpiambina ilay tokantrano notafihiny ihany ny sasany amin’ireo jiolahy. 

“Ny asabotsy teo, nahalafo vato ilay mpampiasa ka hitan’ity mpiambina izany. Nantsoiny avokoa 
namany ka ny alatsinainy izy ireo no nanafika ilay tokantrano”, hoy ny avy amin’ny polisy. Nasain’ireo 
navoaka ny vola sady nambanany basy ny tompon-trano. Nodarohina ny vady aman-janany nandritra 
Nitsoaka izy ireo rehefa azon’izy ireo izay nilainy, ka tamin’izany no tonga ny polisy. Tratra 
fotoana io ny telo lahy. Tafaporitsaka kosa ilay nitondra ny volamena sy ireo basy. Mbola karohina 
izany ny naman’ireto jiolahy ireto. 

Na teo aza ny fahasamborana ireo dimy lahy, milaza ny mponina eny amin’ity faritra voatafika ity 
mitaintaina hatrany izy ireo amin’ny afitsoky ny jiolahy. Ankoatra ny fanafihana mitam-piadiana 
ity tranga ity, mamely ihany koa ny mpanendaka sy ny mpangaro-paosy. Tranga efa manerana an’Antananarivo 
izany fa tsy ny eny Itaosy ihany. Manao ny ezaka ny polisy, saingy ireo olon-dratsy mihitsy no efa 


Natolotra ny fampanoavana omaly, izy dimy lahy ireo ary naiditra am-ponja vonjimaika. 



Les commentaires sont fermées. 

Les commentaires sont fermées. 

