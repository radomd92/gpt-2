PNA SY PANLCC: NAMPAHAFANTARINA NY FIVOARANY | NEWSMADA

Par Taratra sur 19/06/2019 

Ho vita amin’ity taona ity ny paikady iatrehana ny fiovan’ny toetrandro (PNA) sy ny drafitrasam-pirenena 
amin’ny fiantraikan’ny fiovan’ny toetrandro (PANLCC) ho fitaovana hijerana ny asa maika ahafahana 
mpamatsy vola hanatanerahana izany. Nampahafantarina ny komity iraisan’ny minisitera ho an’ny 
iainana, ahitana ireo sekretera jeneralin’ny minisitera rehetra voakasiky (CIME) ny fiarovana 
tontolo iainana ny tatitra momba ny fivoaran’ny ady amin’ny fiovan’ny toetry ny andro eto amintsika, 
teny Anosy. Ny minisiteran’ny Tontolo iainana no nampiantso azy rehetra ireo hanaovana tatitra 
asa vita mikasika ny ady amin’ny fiovan’ny toetry ny andro sy ny rafitra misahana izany. Hahetsika 
koa ny komity rehefa tsy nivory nandritra ny taona maro, araka ny fanazavan’ny mpandrindra ny birao 
misahana ny fiovan’ny toetrandro, Ravelomanana Lovakanto. 

Anisan’ny firenena marefo eo anoloan’ny fiovan’ny toetry ny andro i Madagasikara. Tetikasa iray 
hiatrehana izany ny tetikasan’ny GIZ, Fanamafisana ny takina sy ny fahafaha-manao fampifanarahana 
amin’ny fiovan’ny toetrandro (PRCCC) ary vatsian’ny Vondrona eoropeana sy ny Minisitera federalin’ny 
ara-toekarena sy Fampandrosoana Alemana na BMZ vola. 



Les commentaires sont fermées. 

