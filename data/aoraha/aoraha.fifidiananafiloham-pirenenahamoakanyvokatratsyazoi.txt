FIFIDIANANA FILOHAM-PIRENENA :: HAMOAKA NY VOKATRA TSY AZO IVALOZANA NY HCC, AMIN’NY 8 JANOARY 2019 • AORAHA

Andro sisa isaina dia ho fantatra izay ho Filoham- pirenena vaovao. Amin’ ny talata 8 janoary 2019 
avy izao amin’ny 3 ora tolakandro no hamoaka amin’ny fomba ôfisialy ny voka-pifidianana tamin’ 
fifidianana filoham-pirenena fihodinana faharoa ireo mpikambana eo anivon’ny Fitsarana avo 
ny Lalàm-panorenana (HCC). 

Io no fampitam-baovao ôfisialy nivoaka tao amin’ny tranonkalam-pifandraisana an’ity andrimpanjakana 
omaly. 

Efa voafaritra ao amin’ny lalàm-pifidianana fa « sivy andro aorian’ny famoahana ny voka-pifidianana 
havoakan’ny Vaomieram-pirenena mahaleo tena misahana ny fifidianana (Ceni) no fe-potoana homena 
HCC amin’ny fanambaràna ny voka-pifidianana ôfisialy ». Mitontona soa aman-tsara ao anatin’io 
nomen’ny HCC io izany fe-potoana izany, rehefa noesorina ireo efatra andro tsy fiasana. 

Araka ny fanambaràna navoakan’ny HCC, taorian’ ny famoahan’ny Ceni ny voka-pifidianana vonjimaika, 
alakamisy 27 desambra 2018 lasa teo, dia efa tamin’ny 21 desambra 2018 ireo mpikambana ao aminy 
niroso tamin’ny fanamarinana ny voka-pifidianana vonjimaika voaray tetsy Ambohidahy. Fitoriana 
dimy sy telonjato manodidina ny lesoka tamin’iny fifidianana filoham-pirenena fihodinana faharoa 
no fantatra fa voarain’ireo mpikamban’ny HCC etsy Ambohidahy. Ny telo amby fitopolo no fantatra 
avy amin’ny kandidà Rajoelina Andry. Saika fitoriana avy amin’ny kandidà laharana faha-25, Ravalomanana 
ny ankamaroan’ireo dimy sy telonjato ireo. 

Ho hentitra ny fisavana 

Tsy nahatratra fitonjato sy arivo, araka ny nambaran’ ireo mpomba an-dRavalomanana, tetsy Analakely 
fitoriana naterin’ izy ireo tetsy Ambohidahy. Fitoriana izay miorina amin’ny fanafoanana tanteraka ny latsa-bato tamin’ny 19 desambra 2018. Nanomboka ny alarobia teo no efa nohamafisina 
fiambenana an’ity andrimpanjakana ity, ka mpitandro filaminana maro no nahetsika amin’ izany. 

Ho hentitra ny fisavana an’ireo manam-pahefana na sivily hanatrika ny famoahana ny voka-pifidi- 
ôfisialy. « Hisy ny fepetra manokana horaisina mandritra an’io fotoana io. Aoka mba samy hitondra 
taratasy fanasana ara-dalàna izay nasaina amin’ izany », hoy ny Préfet de police an’Antananarivo 
ny jeneraly Ravelonarivo Angelo. 

Voalaza fa mety hisy ny fanapahana an’ireo lalana samihafa mihazo ny lapa etsy Ambohidahy amin’io 
talata 8 janoary 2019 io. Ho fisorohana ny mety hisiana andian’olona hanelingelina ny fanambaràna 
HCC no antony nandraisana an’ity fepetra ity. 









Enregistrer mon nom, mon e-mail et mon site web dans le navigateur pour mon prochain commentaire. 



