ORAMBE NIKIJA : DIBO-DRANO ANTANANARIVO

Miha marefo hatrany ny tanànan’Antananarivo rehefa misy ny orambe mikija tahaka izay niseho, 
tolakandro. Na dia ora roa monja teo aza ny faharetan’ny rotsak’orana, dia saika dibo-drano avokoa 
faritra rehetra teto Andrenivohitra, indrindra fa any amin’ireo fariva iva. Tao anatin’ny fotoana 
ihany dia niakatra izay tsy izy ny rano eran’Antananarivo ka nampikatso tanteraka ny fifamoivoizana 
faritra maro. Na eny Analakely izay raisina ho ivon’ny tanànan’Antananarivo-Renivohitra aza 
dibo-drano tanteraka ary tsy azon’ny fiara nandehanana intsony, ankoatra ny fiara tsy mataho-dàlana. 
ny fokontany no efa mahatratra iray metatra mahery ny hahavon’ny rano ka na ny fiara mandeha eny 
arabe aza mila ho difitra. Nahitàna izany tranga izany ohatra teny Besarety toy ny efa mahazatra, 
Behoririka, Anosy, Andrefan’Ambohijanahary, Ampefiloha, sns sns. Voatery nandeha tongotra 
rano hatrany amin’ny lohalika ny olona hamonjy fiodiana rehefa nikatso tanteraka ny fifamoivoizana. 
fa ankoatra ny fiakaran’ny rano, dia maro ihany koa ny hazo nianjera noho ny rivo-mahery niaraka 
orambe nikija omaly iny. Mbola voaporofo tamin’ireny tranga omaly ireny fa tandindonin-doza 
renivohitr’i Madagasikara ity. Raha rotsak’orana mandritra ny ora roa fotsiny no efa mampiakatra 
rano tahaka ireny niseho omaly ireny, dia mety hanao ahoana ny eto Antananarivo raha mandritra 
iray andro manontolo no misy orambe mivatravatra? 

