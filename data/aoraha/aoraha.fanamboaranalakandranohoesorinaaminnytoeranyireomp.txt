FANAMBOARANA LAKANDRANO :: HOESORINA AMIN’NY TOERANY IREO MPIVAROTRA ENY ANDOHAN’ANALAKELY • AORAHA

Tsy azo idifiana ny fanesorana ireo mpivarotra amin’ny trano vy eny Andohan’Analakely noho ny 
fanamboarana lakandrano. Mandà ny fanesorana azy eo amin’ny toerany anefa ireo mpivarotra raha 
misy ny vahaolana hoentin’ny eo anivon’ny kaominina Antananarivo renivohitra amin’ny toerana 
hasiana azy ireo mandritra ny asa hatao. “Efa tokony nandeha ny asa fa nangataka fanemorana efa 
izy ireo mba ho vita aloha ny fety satria io no tena fampidiram- bolan’izy ireo. Tsy maintsy handeha 
ny asa satria tetikasa io ary efa nisy ny fifampitsinjovana”, hoy Razanandrakoto Heriniaina, 
faharoan’ny delegen’ny Boriborintany voalohany. Raha ny fanazavany dia tsy miaraka hoesorina 
ireto mpivarotra ireto fa izay faritra ilaina ihany satria manomboka eo Andohan’Analakely hatrany 
Shoprite no hanatanterahana ny tetikasa. 

Tsy misy anefa ny toerana vonjimaika hasiana ireo mpivarotra fa miandry ny fahavitan’ny asa vao 
miverina. Etsy ankilany, manamafy ireo mpivarotra fa tsy hiala eo amin’io tsena io raha tsy misy 
toerana hasiana azy ireo mandra-pahavitan’ny asa rehetra izay tanterahina ao anatin’ny roa volana 
tapany. Manahy ny mety tsy hiverenany eo amin’ny tsenany intsony ireto mpivarotra ireto . 









Enregistrer mon nom, mon e-mail et mon site web dans le navigateur pour mon prochain commentaire. 



