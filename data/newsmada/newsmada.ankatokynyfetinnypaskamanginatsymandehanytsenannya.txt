ANKATOKY NY FETIN’NY PASKA  : MANGINA, TSY MANDEHA NY TSENAN’NY AKOHO AMAM-BORONA | NEWSMADA

Par Taratra sur 25/03/2016 

Higadona afaka efatra andro ny fetin’ny Paska. Tsy toy ny isan-taona, milamindamina ny tsena indrindra 
an’ireo mpivarotra akoho amam-borona. Mbola variana amin’ny rotoroton’ny fiainana ny rehetra. 

Efa mampiakatra ny akoho amam-borona avy any ambanivohitra ny mpiompy hamidy amin’izao fetin’ny 
izao. Tsy mbola misy mpanontany anefa ny entana raha ny filazan’ireo mpivarotra. 

Manodidina ny 15.000 Ar ny vantotr’akoho. Tafakatra hatrany amin’ny 25.000 izany ho an’ny akoholahy 
sy ny akoho vavy efa afaka manatody. 8.000 Ar kosa dia mahazo ganagana kelikely saingy tafakatra 
amin’ny 20.000 Ar izany. Ny dokotra vaventy kosa misy hatrany amin’ny 50.000 Ar. 

Ho an’ny gisa sy ny vorontsiloza, tsy dia mifanalavitra ny vidiny. 50.000 Ar hatramin’ny 60.000 
ny vidiny arakaraky ny habeny. “Tsy mbola nahalafo na dia gisa iray aza tamin’ity herinandro ity 
hoy ireo mpivarotra etsy amin’ny Digue. 

Rehefa tena antomotra ny fety vao mirongatra mividy akoho amam-borona ny mpianakavy, raha ny fanazavan’ny 
hatrany. Tsy misy ny toerana hiompiany sy hitehirizany ilay biby ka izay no mahatonga io safidy 
Eo koa anefa ny tsy fisian’ny vola ka miandry akaiky fety mihintsy vao miantsena. 

Mirongatra ny entana lany andro 

Rehefa akaikin’ny fety toy izao, efa mahazatra ny mahita ny fitobaky ny karazan-tsakafo lany andro 
eny an-tsena. Ireo entana nohafarana avy any ivelany avokoa ny ankamaroan’izy ireny. Sôkôla, 
vatomamy, paty, karazana menaka fahandro, saosy fanomezan-tsiron-tsakafo, lafarinina, siramamy…. 
ihany ireo fa betsaka ny karazan’entana mitobaka eny an-tsena. 

Tsy misy ny kiana na enjika avy amin’ny tompon’andraikitra. Manjaka ny gaboraraka eo amin’ity 
entana lany andro ity. Anjaran’ny mpanjifa ny mailo hatrany mijery ny daty farany tokony hihinanana 
sakafo ambifotsy sy ao anaty fonosana ity. 



Les commentaires sont fermées. 

