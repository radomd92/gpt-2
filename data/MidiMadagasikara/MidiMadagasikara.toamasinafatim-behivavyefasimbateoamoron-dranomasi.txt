TOAMASINA : FATIM-BEHIVAVY EFA SIMBA TEO AMORON-DRANOMASINA – MIDI MADAGASIKARA

Tovovavy tokony ho eo amin’ny 19 taona, araka ny tombana nomen’ny dokotera misahana ny fahasalamana 
fahadiovana eo anivon’ny kaominina nijery ny raharaha, no hita teo amoron-dranomasin’ny lycee 
ao amin’ny fokontan’i Salazamay Toamasina, ny zoma 30 oktobra lasa teo. Ireo mpanjono nandeha 
vao maraina no nahita azy nitsingevena tao anaty ranomasina, ka izy ireo no nisarika izany nanatona 
moron-dranomasina. Efa simba be ity fatina tovovavy hita ity, indrindra ny lohany sy ny tarehiny, 
tsy nisy namantarana azy intsony, satria tsy hita tany aminy ihany koa mombamomba azy, afa-tsy 
lokon’ny akanjony sisa. Raha ny voalazan’ny mpitsabo nijery ny razana dia tombanana ho novonoina 
tovovavy ity, satria nahitana ratra izay tsy vokatry ny kaikitry ny trondro na foza na biby hafa 
vatany; voalaza hatrany hatrany fa misy diana tady toa ireny nokendaina ireny ny tendany ary misy 
lavaka eo amin’ny vatany. Tombanana aloha fa tsy nanodidina ny lycee Rabemanjara no namonoana 
fa lavitra teo, matoa misy fahasimbana toy izao ny vatany, saingy nentin-dranomasina teo, amin’ity 
nahitana azy ity. Miteraka fitaintainana amin’ireo mponina manodidina sy ny tompon’andraikitry 
lycee ny zava-misy, ka nanentanan’izy ireo ny mpitandro ny filaminana mba hanao fanaraha-maso 
ny manodidina ny lycee, fa tsy kely lalana ny ratsy. 




















