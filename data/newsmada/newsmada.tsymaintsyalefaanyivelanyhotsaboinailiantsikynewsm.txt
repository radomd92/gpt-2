TSY MAINTSY ALEFA ANY IVELANY HOTSABOINA I LIANTSIKY | NEWSMADA

Par Taratra sur 10/11/2016 

Tsy maintsy alefa any ivelany hanaraka fitsaboana i Liantsiky, ankizivavikely efatra taona sy 
tratran’ny aretina insuffisance renale. Vao teraka no hita fa nisy tsy fahatomombanana ny taova 
ao aminy. Somary kely kokoa ny haben’ny voa havia raha mitaha amin’ny havanana. Ilay havanana indray 
ahitana fivontosana, araka ny voataratra tamin’ny échographie rehefa feno herintaona izy. « 
lasa manao insuffisance rénale chronique ilay zaza », hoy ny rainy Rasolonaivo Radoniaina , omaly 
Ambohitsorohitra. 

Tao anatin’ny fizahana teny amin’ny mpitsabo manokana ny ankizy, roa herinandro lasa izay no nilaza 
mpitsabo fa tsy maintsy miditra hopitaly i Liantsiky satria nanao « crise ». Nasiana oxygène sy 
samihafa ary ra izy tamin’izany ary nijanona 14 andro teny amin’ny hopitaly misahana ny reny sy 
zaza eny Ambohimiandra. 

Eo am-pikarakarana ny antontan-taratasy entina mitsabo azy any ivelany ny ray aman-dreniny amin’izao 
izao satria ilain’ny mpitsabo any ny « bilan » rehetra momba ilay zaza. Ankoatra ny insufisance 
mahazo azy, tsy mbola mandeha ihany koa i Liantsiky ary tsy mitombo tahaka ny zaza mitovy taona aminy. 
vola ny fitsaboana any ivelany ka namaly ny fangatahana nataon’izy ireo ny vadin’ny filoha, Rajaonarimampianina 
omaly. 

Mbola manao antso amin’ny malala-tanana rehetra afaka hanampy ara-bola azy ireo ny ray aman-dreniny. 
alefa amin’ny laharana finday 034 00 160 49 ny tohana ho an’ireo afaka manao izany. 

12 ny olon-tsotra na fikambanana nomena fanampiana ara-bola avy amin’ny vadin’ny filoha, omaly 
Ambohitsorohitra. 



Les commentaires sont fermées. 

