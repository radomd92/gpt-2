MINISTERAN’NY INDOSTRIA : TENA SAHY HIARO TOKOA NY ORIN’ASA MALAGASY VE?

Isan’ireo orin’asa fanaovana taozavatra (indostria) Malagasy notsidihan’ny minisitra ny Indostria 
ny varotra, Rakotomalala Lantosoa, ny zoma teo ny orin’asa fanaovan-tsavony Malagasy, “Savonnerie 
etsy Ankorondrano Antananarivo. Tao anatin’izany no nanomezan’ny minisitra Rakotomalala antoka, 
midika ho fanamby na velirano mihitsy, ny fahavononan’ny fitondram-panjakana hampihatra ny 
hiarovana ny orin’asa Malagasy. Ny fanatsarana ny antoka mba hahafahan’ny vokatra ny orin’asa 
mifaninana eo amin’ny tsena dia tsy ny fepetra momba ny haban-tseranana sy ny hetra ihany, hoy ny 
Rakotomalala Lantosoa. 

Nomarihiny ny fahasarotan’ny fampiharana ny fepetra ankapobeny ho amin’ny fiantohana izay fivelarana 
fiarovana ny orin’asa izay, indrindra fa eo amin’ny fepetra ara-barotra. Na izany na tsy izany, 
ny minisitra ny Taozava-baventy sy ny varotra, dia tokony jerena amin’ny vahaolana ankapobeny 
raharaha, ary vahaolana maharitra no hapetraka ho amin’izay fiarovana ny orin’asa Malagasy izay. 

Iray amin’izay nofaritan’ny minisitra ny Taozava-baventy ny fidangan’ny faktioran’ny Jirama 
mampidangana koa ny mason-karenan’ny orin’asa fanaovana taozava-baventy, ary mampiakatra 
azy ny vidin’ny entana eny an-tsena izay vokatra avy amin’ireny orin’asa ireny. 

Notsindrian’ny minisitra ny Taozava-baventy koa ny maha-zava-dehibe ny fanadiovana eo amin’ny 
fandraharahana eto Madagasikara, ka ny tanjona amin’izany voalohany indrindra dia ny hahafahan’ny 
Malagasy mivelatra sy misandratra. Ny tale jeneralin’ny orin’asa “Savonnerie Tropicale”, Thierry Ramaroson, moa dia naneho ny fankasitrahany 
fitondram-panjakana ny amin’ny fanoritany ny fepetra hoenti-miaro sy mampivelatra ny orin’asa 
an-toerana. Marihina fa ny “Savonnerie Tropicale” dia iray amin’ireo orin’asa Malagasy zokiny 
amin’izao fotoana, satria efa 50 taona, saingy isan’ny orin’asa Malagasy nisedra ny mafy tokoa 
ireo tranga maroloha niseho teto teo amin’ny sehatra ny fandraharahana ara-toekarena ka nanjakan’ny 
an-trano, ny kolikoly, ny tsikombakomba, toy ny fampidirana entana (savony) tsy manara-penitra 
tao anatin’ny kolikoly, teto an-toerana, izay niseho tamin’ny vidiny ambany noho ny savony vita 
an-toerana, ny fampidirana savony avy any ivelany tsy ampandoavina haban-tseranana sy ny momba 
sy ny maro tsy ho voatanisa. 

Etsy ankilany, misy amin’ireo mpitantana orin’asa malagasy koa no nanipika sy zary mitaky ny fitondram-panjakana 
hanafaingana ny fepetra vonjimaika (mesures provisoires) avy amin’ny fanjakana ho amin’ny dingana 
ny orin’asa Malagasy, satria lasa manome fotoana an’ireo mpilalao maloto ao anatin’ny sehatra 
fandraharahana manafatra tahirin’entana maro dia tsy ahiany loatra ny fepetra hihatra atsy ho 
izay samy hamotika hatrany ny orin’asa Malagasy ny haha-lo ny tontolon’ny fandraharahana eto. 



