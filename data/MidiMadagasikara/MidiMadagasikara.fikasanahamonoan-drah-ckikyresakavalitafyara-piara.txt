FIKASANA HAMONO AN-DRAH-CKIKY : RESAKA VALITAFY ARA-PIARAHAMONINA – MIDI MADAGASIKARA

Mazava ny resaka ankehitriny fa tena resaka valifaty no antony nikasana namonoana an’i Rah-Ckiky 
an-tranony tany Tsarahonenana farany teo. Nanaposaka ny marina mikasika izany mantsy ingahy 
Barivelo Romain 39 taona tena tompo-marika, sy ingahy Ravony Marcellin 25 taona namany, izay samy 
posy tratra tamin’izao fikasana hamono ity mpanan-kanto ity izao. Vaky trano. Raha ny fanazavana 
tamin’i Rah-Ckiky izay mbola mitondra ny takaitra rehetra tamin’ny zava-nanjo azy amin’ny vatany, 
talohan’ity zava-nitranga ity dia nisy namaky ny “Bungalow”-ny tao Tsarahonenana, ka very tamin’izany 
entana rehetra tao anatiny. Taorian’ny fanadiadiana nataony dia fantatra fa ingahy Barivelo 
no lehiben’ny andian-jiolahy namaky io “Bungalow” io. Nitory azy Rah-Ckiky ka nisy ny fampidirana 
azy taorian’ny fiakarany fitsarana. Noho ireo antso vonjy nataon’ny fianakavian’ingahy Romain 
mpanan-kanto ity, resaka fitondrana posy raha teo no hamelon’ingahy Romain ny tokantranony, 
tsy nihatrika ny fitsarana ny raharaha i Rah-Ckiky ka naha-afaka azy tampi-salasalana ary nivoahany 
fonja. Von’olona tsy tanteraka. Tsy faly tamin’ity naha-“MD” azy ity anefa ingahy Romain ka nitady 
hevitra rehetra hamonoana azy, ka izy nitranga tsy ela akory izay teto Toamasina iny. Diana sabatra 
no hita feno zaitra amin’ny vatan’ity mpanakanto ity, ny tanany, ny lohany ary ny hatony, satria 
ny ady nifanaovany ingahy Ravony Marcellin izay lavony teo ambany, dia nanararaotra nikapakapa 
tamin’ny sabatra avy ao aoriana ingahy Barivelo Romain. Tao anatin’izay anefa dia voatsoakany 
saron-tava nataon’ingahy Marcellin, izay nanamora ny fikarohana azy ireo taorian’ny fitsaboana 
teto Toamasina sy tao Antananarivo izay nifanampiany tamin’ny havany sy ny namany ary ity “samaritana” 
tsy nomeny ny anarany. Taorian’ny fahatraran’ny FIP azy mirahalahy ireto dia ny polisy misahana 
heloka be vava eto Toamasina no nisahana ny fanadiadiana ny raharaha. “Fikasana hamono olona nomanina, 
fandratrana olona an-tsitra-po, ary fanaovana fikambanan-jiolahy” no heloka hanenjehana an’ingahy 
sy Marcellin tamin’izao raharaha fikasana hamono an-dRah-Ckiky teto Toamasina izao. Omaly antoandro 
niakatra teo anivon’ny tonia mpampanoa lalàna sy ny mpitsara mpanao famorotana ny raharaha, ka 
fitsarana famonjana am-ponja vonjimaika, “MD”, ao Ambalatavoahangy indray ho azy mirahalahy 
Na mpitory aza Rah-Ckiky amin’ity raharaha ity dia manahy ny falifaty manaraka mety hanjo ny fianakaviany 
izy izao. 




















