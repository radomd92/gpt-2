KIDNAPPING : MATAHOTRA NY FIANAKAVIANA, TSY MANAIKY NY HITSABAHAN’NY MPITANDRO NY FILAMINANA – MIDI MADAGASIKARA

Na ny eo anivon’ny zandary na ny ao amin’ny pôlisy dia samy mahatsapa fa tsy afaka ny mihetsika firy 
ny fakàna an-keriny nisesisesy tato ho ato. Ny anton’izany dia ny tsy fahazoan’izy ireo vaovao 
avy amin’ny fianakavian’ireo olona niharan’izany. Ny teo anivon’ny pôlisy dia nanazava fa sakanan’ireo 
mihitsy aza ny fanadihadiana ataon’izy ireo noho ny tahotra sao hovonoina ny olona nalaina an-keriny. 
izay dia tsy manome fanazavana mety hahafantarana ny mpanao ratsy na koa izay mety fifampiresahan’izy 
an-telefaonina ireo fianakaviana. Vokatr’izany dia lasa mandeha an-jambany fotsiny ny fanadihadiana 
maintsy sokafana rehefa misy ny tranga toy ireny. Hatramin’ny omaly izay niantsoanay mpitandro 
filaminana dia mbola tsy nisy votsotra ireo teratany indo-pakistanais mizaka ny zom-pirenena 
nalain’ny olon-dratsy an-keriny tamin’ny herinandro lasa teo. Ny teo anivon’ny zandarimaria 
dia nanapa-kevitry nanamafy ny fiarovana ireo toerana maro karàna eto an-drenivohitra. Miisa 
izy ireo no naparitaka andro sy alina eny amin’ny kartie maromaro. Raha tsiahivina dia olona roa 
nalain’ny jiolahy an-keriny ka ny iray tamin’izany ny zoma teo no nangalàna azy tetsy Anosibe. 
piesy eo amin’ny manodidina ihany izy io. Ny iray voalohany kosa dia ny tompon’ny orinasa mpivarotra 
etsy Tsaralalàna. Samy mbola tsy hita izy ireo hatramin’ny omaly. Any Toamasina koa dia mbola nisy 
iray naratra mafy voan’ny bala roa rehefa nandeha nanao fanadihadiana mahakasika ny fakàna an-keriny 
Vokatr’izany dia lasa nanao bemidina any an-toerana ny pôlisy voaofana manokana amin’ny fisamborana 
mitam-basy. Mbola andrasana ihany koa ny valin’izany fidinana an-tsehatra izany. 




















