ADY AMIN’NY KOLIKOLY : TOA IZAY TIANA HIGADRA IHANY NO SAMBORINA

Manara-maso akaiky ny zava-misy eto amin’ny firenena ny ankamaroan’ny mpanaraka ny raharaha 
sy ny fitondram-panjakana. Miteraka resabe ankehitriny ny mahakasika ny fisamborana olona ambony 
mpandraharaha vitsivitsy izay voarohirohy eny amin’ny fitsarana. Misy mihitsy aza no efa migadra 
voatana vonjy maika any am-ponja izy ireny ankehitriny. Nanomboka tamin’ny raharaha Claudine 
izay mpandraharaha avy any Fianarantsoa tamin’ny fisamborana azy tamin’ny taona 2017, ka hatramin’izao 
izao, dia samy manana ny filazany ny rehetra eo anatrehan’iny raharaha iny. 

Raha ny raharaha Razaimamonjy Claudine iny no asian-teny dia mahagaga ny mpanara-baovao maro 
antony tsy isamborana sy ampidirana am-ponja ireo tompon’andraikitra ambony maro izay voasaringotra 
fanodinkodinam-bola iny. Raha ny marina sy ny hitsiny ary ny lalàna no tena arahina eto Madagasikara 
tsy tompon’andraikitra voalohany amin’ny famoahana izany vola izay ity mpandraharaha vavy avy 
Fianarantsoa ity fa misy olona maro tokony hatao famotorana ao. Ireo olona ireo no nanao ny famoahana 
vola tao amin’ny tahirim-bolam-panjakana mivantana fa tsy ramatoa Claudine Razaimamonjy velively. 
ireny olona ireo no jerem-potsiny ankehitriny? 

Ny raharaha fisamborana an’i Eddy Maminirina roa volana lasa mahery teo izay noho ny raharaha “bois 
roses” na andramena ka notanana am-ponja vonjy maika any Tsiafahy. Mahagaga ihany satria tsy ity 
ity irery no voalaza fa nanao izany asa izany fa misy maro no ireo mpandraharaha niaraka taminy nefa 
irery no mizaka ny sazy ankehitriny. Fa maninona no tsy samborina koa ny namany hafa hatrany am-pikapana 
ny fanimbana ny ala ary ireo olona maro niara-miasa taminy. Hatramin’ireo nikarakara ny antontan-taratasy 
namoaka izany tany amin’ny seranan-tsambo any Toamasina dia voakasik’ireny raharaha ireny avokoa. 
jerem-potsiny izany. 

Dia mbola toa izany koa ny raharaha Mbola Rajaonah, izay voalaza fa mpandraharaha ary nanodinkodina 
Fa nahoana no izy irery no samborina, fa iza avokoa no niaraka taminy tamin’izany? Toa izany koa 
nahazo an’i Hasimpirenena tao amin’ny ministeran’ny Fanajariana ny tany ao amin’ny sampan-draharahan’ny 
Nitarika fitokonana teo amin’ny mpiasan’ny fananan-tany ity raharaha ity satria voalazan’izy 
fa tsy voasambotra ny mpaniraka izay lehibe ao amin’ny ministera. 

Dia miampy ny raharaha Senatera Bertin Andriamihaingo tamin’ny voalohan’ny volana may 2019 ity 
izany, izay voalaza fa nanodinkodina vola tao amin’ny ministeran’ny Fahasalamana tamin’ny andron’ingahy 
Rajaonarimampianina. Manampy azy amin’izany ny olona roa hafa izay voalaza fa niray tsikombakomba 
amin’ny resaka fanodinkodinana ny volan’ny vakisiny. Dia mipetraka ny fanontaniana hoe nahoana 
izy ireo ihany no nosamborina? Fa mba aiza ny olona sasany? 

Koa satria raha fanodinkodinana volam-bahoaka sy volam-panjakana ary harem-pirenena no asian-teny 
maro no olona manam-pahefana eo amin’ny fitantanana ny raharaham-panjakana no tokony ho tafiditra 


Ohatra iray amin’ny famoahana volam-panjakana izay tsy maintsy andehanan’ny antontan-taratasy 
ny tolotr’asa rehetra izay ataon’ny fanjakana ny tondrozotra ity. Tsy maintsy misy ny antsoina 
“ordonnateur sécondaire”, izay ny minisitra amin’ny departemanta iandraiketany no miadidy 
io. Izy no tompon’andraikitra voalohany amin’ny tolotr’asa. Avy eo dia tsy maintsy mandalo amin’ny 
na ny “Personne responsable du marché public”, izay mikirakira ny taratasy rehetra fanatanterahana 
fanatontosana ny fahazoana ny tetikasa. 

Aorian’izany dia tsy maintsy mandalo “contrôle financier” ny antontan-taratasy ka jerena ny 
ara-dalàna azy na tsia amin’izany. Sampan-draharaha vitsivitsy ao amin’ny tahirim-bolam-panjakana 
miandraikitra izany ka ny tale jeneralin’ny tahirim-bolam-panjakana no tsy maintsy tompon-teny 
Izy no mankato ny vola havoaka na tsia amin’ny famoaham-bolam-panjakana farany. 

Ireo no làlana tsy maintsy diavina vao mivoaka ny volam-panjakana. Ny olona rehetra voarohirohy 
kolikoly avo lenta eto amin’ny firenena hatramin’izao nefa dia ireo mpandraharaha ihany no voasambotra 
ampidirina am-ponja. Ireo tompon’andraiki-panjakana dia toa tsy misy voarohirohy akory. 

Noho izany raha tena hiady amin’ny kolikoly dia olona maro no tokony hanaovana fanadihadiana ka 
voakasik’izany dia tokony handray ny sazy tandrify azy avokoa. Tsy izany nefa no hita sy tsapa fa 
mandeha ila ihany ny fisamborana ireo voakasika izany kolikoly avolenta izany eto Madagasikara. 



