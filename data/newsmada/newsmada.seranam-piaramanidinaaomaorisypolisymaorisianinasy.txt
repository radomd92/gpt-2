SERANAM-PIARAMANIDINA AO MAORISY  : POLISY MAORISIANINA SY MALAGASY IRAY NAHATRARANA HÉROÏNE | NEWSMADA

Par Taratra sur 14/06/2017 

Voasambotry ny polisy misahana ny ady amin’ny zava-mahadomelina tao amin’ny seranam-piaramanidina 
Maorisy ny alahady teo, ny teratany Malagasy iray nitondra héroïne niainga avy aty Madagasikara. 
tao anaty camera de surveillance ny fihetsiny rehetra sy ny polisy maorisianina niray tsikombakomba 




Araka ny fampitam-baovao navoakan’ny gazety maorisianina mpiseho isan’andro, nigadona tao 
seranam-piaramanidina ao Maorisy tamin’ny 7 ora sy 30 mn hariva, ny alahady teo ny fiaramanidina 
MK 289 niainga avy eto Madagasikara. Nandeha tamin’io fiaramanidina ilay teratany Malagasy talen’ny 
iray eto Madagasikara izay tratran’ny polisy miady amin’ny zava-mahadomelina ao Maorisy. Nohamafisin’ity 
ity hatrany fa hita tao anatin’ny camera de surveillance tamin’ny 7 ora sy 55 mn ny fihetsik’ilay 
malagasy nivoaka sy niditra tao amin’ny trano fivoahana ao amin’ny seranam-piaramanidina niaraka 
kitapo kely. Minitra vitsy taorian’izay, nanaraka azy avy ao aoriana nitsofoka tao amin’io trano 
io koa ny polisy maorisianina iray tompon’andraikitra misahana ny ady amin’ny zava-mahadomelina 
anivon’ny seranam-piaramanidina ao Maorisy. Tao amin’ny trano fivoahana no nifanoloran’ilay 
malagasy sy ilay polisy niray tsikombakomba taminy ilay héroïne tanaty boaty kely roa. Tsy namonjy 
asany intsony ilay polisy taorian’izay ka nampiahiahy ny tompon’andraikitra teo anivon’ny seranam-piaramanidina. 

Niroso tamin’ny fanadihadiana avy hatrany ny polisy tao amin’ny seranam-piaramanidina ka tratra 
amin’izy ireo ireo boatikely roa nisy vovoka heroine nentin’ilay teratany Malagasy avy aty Madagasikara 
niarahany niray tsikombakomba tamin’ity polisy maorisinina ity. 

Nosamborina ny alatsinainy teo ilay polisy maorisianina. 

Jereo amin’izany ny any Maorisy rehefa mandika lalàna dia tsy maintsy ampiharina amin’ny lalàna 
mpitandro filaminana aza. Mifanohitra amin’izany anefa ilay tranga niseho teny Ivato fa begalona 
dimy avy ao amin’ny tafika no miditra an-keriny eny amin’ny seranam-piaramanidina maka an-keriny 
olona tratra nanao trafikana volamena. 





Les commentaires sont fermées. 

