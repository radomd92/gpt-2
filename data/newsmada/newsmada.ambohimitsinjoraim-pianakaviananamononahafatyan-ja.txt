AMBOHIMITSINJO  : RAIM-PIANAKAVIANA NAMONO NAHAFATY AN-JANANY | NEWSMADA

Par Taratra sur 05/11/2016 

Habibiana! Izay no azo ilazana ny fihetsika feno habibiana nataon’ity raim-pianakaviana 50 taona 
namono nahafaty an-janany, ny alarobia teo tao Ambohimitsinjo, kaominina ambanivohitra Antsirabe 
distrika Vohémar. Araka ny fampitam-baovao voaray avy any an-toerana, vao herintaona sy tapany 
ankizikely niharam-boina ity. Voalaza fa mifoka zava-mahadomelina ity raim-pianakaviana ity 
rehefa mihetsika ny hadalany, ny mandrahona ny hamono hahafaty ity zanany vavikely ity hatrany 
mivoaka ny vavany. Nihetsika tampoka tokoa ny aretiny ny alin’io fotoana io ka nobatainy avy eo 
ilay zanany vavy ary nentiny nivoaka ny trano. Nanamparany ny hadalany, araka izany, ity zanany 
ka nanavotra azy ireo olona teo amin’ny manodidina rehefa naheno ilay zaza nihiaka nitomany. 

Tezitra noho izany ny mponina ka saika niharan’ny fitsaram-bahoaka ilay raim-pianakaviana nahavanon-doza. 
haingana teny amin’ny hopitaly, saingy tsy avotra intsony kosa ny ain’ilay zaza. Tonga haingana 
zandary fa raha tsy izany matin’ny fitsaram-bahoaka ity lehilahy nahavanon-doza ity. 



Les commentaires sont fermées. 

