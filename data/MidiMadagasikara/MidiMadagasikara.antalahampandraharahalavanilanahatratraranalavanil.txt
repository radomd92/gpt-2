ANTALAHA : MPANDRAHARAHA LAVANILA NAHATRATRARANA LAVANILA MANTA 250 KG, NADOBOKA AM-PONJA – MIDI MADAGASIKARA

Rehefa natolotra ny Fitsarana tao Antalaha afak’omaly ilay lehilahy voalaza fa mpandraharaha 
ao Sambava, voatondro ho nividy lavanila mialoha ny fotoana fisokafan’ny tsena, ary mbola nahatratrarana 
manta tsy matoy milanja eo amin’ny 250kg, dia nadoboka am-ponja vonjimaika. Noho ny fanomezam-baovao 
avy amin’ny olona tsara sitrapo, dia ny zoma 19 janoary lasa teo, raha tsiahivina, no voasambotry 
Zandary mpikaroka fandikan-dalàna tao amin’ny trano fonenany ao Antanifotsy II Sambava ity patiraon-davanila 
ity, ary nopotehina sy nalevina kosa ireo lavanila tratra tao aminy. 




















