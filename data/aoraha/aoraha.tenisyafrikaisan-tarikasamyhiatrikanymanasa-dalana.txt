TENISY – AFRIKA ISAN-TARIKA :: SAMY HIATRIKA NY MANASA-DALANA IREO SOLONTENA MALAGASY • AORAHA

Tafiditra ho isan’ireo ekipa efatra voalohany eo amin’ireo sokajin-taona mifaninana ireo solontena 
miatrika ny fiadiana ny ho tompondakan’i Afrika tapany atsimo ho an’ny isan-tarika, tanterahina 
Windhoek, Namibia. Teo amin’ny sokajy latsaky ny 16 taona zazavavy dia resin-dry Safidisoa Nomenjanahary 
Mialy Ranaivo ary Narindra Ranaivo, tamin’ny fandresena 3 noho 0, ny ekipan’i Maorisy. Hihaona 
ekipan’i Zimbaboe, izay nanilika an’i Afrika Atsimo (2 – 1) izy ireo, anio. 

Ho an’ny sokajy zazalahy latsaky ny 16 taona indray dia tafita hiatrika ny manasa-dalana ry Toky 
sy Fenosoa. Mbola ny ekipa zimbaboeana ihany koa no hifandona amin’izy ireo, eo amin’ity dingan’ny 
ho an’ny fifaninanam-paritra ity. 

Mbola manohy ny dingan’ny fifanintsanana kosa ry Maholy Razakaniaina, Randy Rakotoarilala, 
Rasendra ary Maholy Razakaniaina no hamaritra ny dian’izy ireo. Mbola hifandona amin’i Afrika 
sy Zimbaboe izy ireo, anio sy rahampitso. 

Lavon’ny ekipa malagasy misy an-dry Mahefa Rakotomalala sy Finoana Rakotomalala ary Harena Rafidiarison 
ekipan’i Lesotho. Hiatrika ny lalao farany amin’ny dingan’ny fifanintsanana izy ireo, anio ka 
Botsoana no hifanandrina amin’ireto solontena malagasy ireto. Tafita hiady ny lalao famaranana 
hatrany izy ireo, raha mandresy. Hiady ny laharana fahatelo kosa ho an’ny tranga mifanohitra amin’izany. 









Enregistrer mon nom, mon e-mail et mon site web dans le navigateur pour mon prochain commentaire. 



