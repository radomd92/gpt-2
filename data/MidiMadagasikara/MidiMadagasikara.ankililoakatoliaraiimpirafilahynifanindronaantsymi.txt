ANKILILOAKA TOLIARA II : MPIRAFILAHY NIFANINDRONA ANTSY – MIDI MADAGASIKARA

Raikitra ny sakoroka tamin’ireto roalahy mpirafy voalaza fa niady sipa iray, tany amin’ny kaominina 
Ankililoaka Toliara II, afak’omaly hariva teo. Raha ny vaovao voaray dia nosakanan’ny rafilahiny 
an-dalana ity tovolahy mpamboly hasy 23 taona, ary nilaza iry voalohany fa tsy ilainy manadala 
olon-tiany intsony ity farany. Tsy nijanona tamin’ny fifamaliana am-bava intsony ny adin’izy 
ka samy namoaka antsy teny am-balahany ireto nifanandrina. Vokany, voaletran’ ny lelan’ antsy 
akaiky ny fony ilay tovolahy 23 taona, na dia niezaka niaro tena. Lasa lalina ny fahavoazana ka atahorana 
ny ainy amin’ izao fotoana izao. Nitsoaka kosa ilay iray nanindrona antsy azy. Ilay tovolahy efa 
tsy lavitra ny arabe no hitana mpitondra sarety handeha hody hariva, ka ireto farany no nitondra 
namonjy tobim-pahasalamana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

