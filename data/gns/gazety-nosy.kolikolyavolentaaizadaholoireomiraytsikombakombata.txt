KOLIKOLY AVO LENTA : AIZA DAHOLO IREO MIRAY TSIKOMBAKOMBA TAMIN’I CLAUDINE RAZAIMAMONJY?

Vao raharaha iray no notsaraina teo anivon’ny PAC (Pôle anti-corruption) dia voaheloka asa an-terivozona 
ny 7 taona sy fandoavana lamandy 100 tapitrisa ariary sahady i Claudine Razaimamonjy, mpandraharaha 
mpanolotsain’ny filoha teo aloha Hery Rajaonarimampianina. Raha ny fantatra dia raharaha fanodinkodinam-bolam-panjakana 
tany amin’ny fiandohan’ny fitondran’i Hery Rajaonarimampianina no nanamelohana ity renim-pianakaviana 
ity. Mbola misy raharaha 3 kosa no miandry azy ao amin’ity Fitsarana manokana miady amin’ny kolikoly 
ary saika resaka kolikoly avo lenta sy fanodinkodinam-bolam-panjakana avokoa no vesatra hanenjehana 
Mety mbola hitombo noho izany ny sazy ho azony amin’ireo raharaha 3 hafa eo am-pelatanan’ny mpitsara. 
izay ny momba an-dRamatoa Claudine Razaimamonjy, ahoana kosa ny momba ireo olona rehetra niray 
taminy, isan’izany ny praiminisitra teo aloha Mahafaly Solonandrasana Olivier? Tsara marihana 
fanodinkodinana vola tamin’ny fananganana fotodrafitrasa toy ny sekolim-panjakana sy biraon’ny 
no niampangana an’i Claudine Razaimamonjy ka sarotra ny inoana fa tsy nahafantatra izany mihitsy 
Mahafaly Olivier izay minisitra ny Atitany sy ny fitsinjaram-pahefana tamin’izany fotoana izany, 
praiminisitra lehiben’ny governemanta taty aoriana kely. Tsiahivina fa ny voalohan’ny volana 
lasa teo no efa voaantso ary nanaovana fanadihadiana teny amin’ny biraon’ny Bianco eny Ambohibao 
praiminisitra teo aloha ity, saingy tsy fantatra intsony ny tohin’ny fanadihadiana hatreto. 
vesatra nanenjehan’ny Bianco an’i Mahafaly Olivier moa ny fanomezana vahana olona na « favoritisme 
tamin’ny fanomezana tsenam-panjakana mahakasika ny fananganana biraona kaominina ambanivohitra 
tany amin’ny distrikan’Antsiranana voalohany sy faharoa. Raharaha izay mitovy tsy misy valaka 
raharaha hafa hanenjehana an’i Claudine Razaimamonjy. Mazava ho azy fa mpiray tsikombakomba 
olon’ny HVM roa ireto, ka noho izany tsy tokony ho afa-bela ihany koa i Mahafaly Olivier raha toa 
voamarina ireo vesatra iampangana an-dRamatoa Claudine Razaimamonjy. Tsy i Mahafaly Olivier 
anefa fa tompon’andraiki-panjakana maromaro no tokony ho voasazy miaraka aminy, ao anatin’izany 
tompon’andraikitra ambony vitsivitsy teo anivon’ny ministeran’ny Fanabeazam-pirenena sy 
ministeran’ny Tetibola sy fitantanam-bola, tamin’izany fotoana izany. 

F.Tsihiavonana 

