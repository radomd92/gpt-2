ANOSIZATO : TRANO LEHIBE IRAY MAY KILA HOTOHOTO – MIDI MADAGASIKARA

Nijolofotra ny setroka. Nanakatra ny lanitra ny lelafo. Trano lehibe iray no tsy nisy noraisina 
vokatry ny afo mpandrava tetsy Anosizato Atsinanana faharoa, omaly antoandro. 

Tsy nisy ny aina nafoy na ny naratra saingy tao anatin’ny minitra vitsy monja dia nanjavona zary 
lavenona ny fananana nohariana an-taonany maro. Tokony ho tamin’ny 11 ora antoandro teo no nitranga 
loza, araka ny angom-baovao azo teny an-toerana. Hatairana avokoa ny an’ireo manodidina raha 
ilay setroka mainty nanamatroka vetivety teo ny lanitra, niainga avy tao amin’ny trano lehibe 
rihana iray tsy lavitra loatra ny foiben-toeran’ny fahitalavitra tsy miankina iray eny Anosizato. 
lelafo nijoalajoala izany nony avy eo. Nikoropaka avokoa ireo nanatri-maso. Tao ireo niezaka 
mpamonjy voina, tao koa ireo niezaka nanondraka rano ilay trano may. Ny hafa moa, indrindra ireo 
tamin’izany trano nirehitra izany dia samy niezaka namoaka sy namonjy ny entany. Vetivety ihany 
tonga teny an-toerana ireo mpamonjy voina niaraka tamin’ny fiarabe mpamono afo. Vetivety ihany 
nifehezan’izy ny firehetana tsy hitatra ary tao anatin’ny minitra maromaro dia maty tanteraka 
afo. Na izany aza anefa dia ravan’ny afo tanteraka ny tao amin’ny rihana voalohany sy faharoa, raha 
no potika tany amin’ny farany ambany. Hatreto dia tsy fantatra mazava izay tena antony nahatonga 
Raha ny filazan’ireo nanatri-maso dia tsy nisy olona tao amin’ity trano ity tamin’io fotoana io, 
niainga tao amin’ny rihana voalohany ny afo. Heverina araka izany fa mety ho tselatr’afo vokatry 
herinaratra nifampikasoka indray no nahatonga izany, saingy mbola an-dalam-panaovana fanadihadiana 
ireo tompon’andraikitra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

