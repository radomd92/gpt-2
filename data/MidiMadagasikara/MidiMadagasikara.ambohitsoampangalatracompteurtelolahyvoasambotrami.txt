AMBOHITSOA : MPANGALATRA « COMPTEUR » TELOLAHY VOASAMBOTRA – MIDI MADAGASIKARA

Ela nitoratorahana ireto telolahy mpamaky trano sy mpangalatra « compteur » ireto, izay nampikaikaika 
mponina teny amin’iny faritra Ambohitsoa sy ny manodidina iny. Afak’omaly, nisy nampandre ireo 
avy eo amin’ny kaomisarian’ny boriborintany faha-2 etsy Ambohijatovo ny amin’ny fisiana vaky 
teny amin’iny faritra Ambohitsoa iny. Tonga avy hatrany teny an-toerana ireo pôlisy ka nisy tamin’ireo 
no tratra am-bodiomby. Ny fanadihadiana nataon’ireo mpitandro filaminana no nahafantarana, 
mbola misy telolahy ny naman’ity tratra ity. Tonga hatreny amin’iny Fasan’ny karana ny fanenjehana 
ny fikarohana ireto namany ireto. Araka ny fanazavana azo, dia roa tamin’ireto telo ireto ihany 
tratra, tafaporitsaka kosa ny naman’izy ireo iray. Tamin’io fotoana io tokoa dia tokantrano efatra 
indray lasibatr’ireto jiolahy ireto. Nandritra ny fisavana, dia mbola nahitana “compteur” efatra 
tamin’izy ireo. Nisy ihany koa ny fitaovana eletronika maromaro toy ny “baffle”, ny fahitalavitra, 
Notazomina avy hatrany tao amin’ny biraon’ny pôlisy izy ireo natao fanadihadiana ary atolotra 
Fampanoavana anio. Mbola mandeha kosa ny fikarohana ity namany tafatsoaka ity. Inoana araka izany 
hilamindamina indray aloha ny halatra sy vaky trano eny amin’iny faritra iny. 




















