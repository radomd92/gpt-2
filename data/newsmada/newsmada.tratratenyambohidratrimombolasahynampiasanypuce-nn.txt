TRATRA TENY AMBOHIDRATRIMO : MBOLA SAHY NAMPIASA NY “PUCE”-N’NY TOMPON-TRANO IREO JIOLAHY | NEWSMADA

Par Taratra sur 02/12/2017 

Saron’ny zandary teny Ambohidratrimo nanomboka ny 27, 28, 29 novambra 2017 lasa teo ireo jiolahy 
fito tompon’antoka tamin’ny vaky trano ka nahaverezana entana sarobidy maromaro. Araka ny fanazavan’ny 
trano miisa telo indray nasesisesin’ireo jiolahy teo anelanelan’ny 11 ka hatramin’ny 24 novambra 
ka nahaverezana entana maro (fahitalavitra, finday, solosaina, telefaonina finday…) sy vola 
600 000 Ar. 

Nanao fikarohana avy hatrany ny zandary taorian’izay ka tratra ny 28 novambra 2017 teo ny iray tamin’ireo 
izay mbola sahy nampiasa ny “puce téléphonique” an’ny iray amin’ireo voaroba andro vitsy taorian’ny 
nataon’ireo jiolahy. Nokarohina ny toerana misy azy io sy ny olona hafa izay antsoiny (fiaraha-miasa 
orinasa mikirakira fifandraisana amin’ny telefaonina finday) ka tratra izy ary nofandrihina 
namany hafa miisa enina. Nandritra ny telo andro ny fisamborana nataon’ny zandary ireto andian-jiolahy 
Mbola sarona tany amin’izy ireo ny sasantsasany tamin’ireo entana halatra, toy ny fahitalavitra, 
solosaina, telefaonina finday. 

Hatolotra ny fampanoavana ry zalahy ireto aorian’ny famotorana ataon’ny zandary. Mangataka 
amin’ny mponina hatrany ny zandary mba hahafahana mamongotra ny asan-jiolahy toy izao. 



Les commentaires sont fermées. 

