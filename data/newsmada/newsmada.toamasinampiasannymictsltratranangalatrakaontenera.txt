TOAMASINA: MPIASAN’NY MICTSL TRATRA NANGALATRA KAONTENERA | NEWSMADA

Par Taratra sur 21/09/2017 

Mpiasa efa-dahy ka ny roa mpiasa eo anivon’ny orinasa tsy miankina Mictsl (Orinasa iraisam-pirenena 
ny kaontenera eto Madagasikara) , ny iray mpamily ary ny fahefatra mpiambina sivily misahana ny 
Toamasina no tratra nangalatra kaontenera 40 pieds feno entana avy any ivelany. Teo am-pamoahana 
ireo kaontenera ireo zalahy no saron’ny zandary. Tombanana ho mitentim-bidy 7 miliara Ar ny entana 
anatin’ireo kaontenera ireo. Araka ny fanazavan’ny kaomandin’ny borigadin’ny zandary misahana 
seranan-tsambon’i Toamasina, ny GPHC Rabaridimby Brandy sy ny lefiny nandritra ny valan-dresaka 
an’ny mpanao gazety, ny 2 septambra lasa teo dia nisy kamiaobe iray niditra tao amin’ny seranan-tsambo 
kaontenera tsy misy entana niditra tao amin’ny faritry ny Mictsl. Vokatr’izay fisian’ny kamiao 
kaonterana foana izay no nahasahian’ireo tambajotrana mpangalatra kaontenera namoaka ny kaontenera 
pieds feno sigara izay entana tonga tamin’ny taon-dasa ao amin’ny faritry ny Mictsl, saingy tsy 
navoakan’ny tompony izay tsy fantatra ny antony. Efa vonona ny fitaovana fibatana ny entana hametraka 
eo ambonin’ilay kamiaobe ary vita soa aman-tsara izany. Nisy mpiambina nahatsikaritra anefa 
fihetsika hafahafa nataon’ny mpamilin’ilay kamiaobe ka nanomboka nisy ny fanairana ireo mpiambina 
amin’ny Mictsl ka noraisim-potsiny ireo mpangalatra. 



Les commentaires sont fermées. 

