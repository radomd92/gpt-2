FIFIDIANANA BEN’NY TANANA SY MPANOLOTSAINA :: AZO ATAO NY MANOLOTRA OLONA HANOLO AN’IREO KANDIDÀ NODIMANDRY • AORAHA

Hanomboka afaka fito amby roapolo andro ny latsa-bato amin’ny fifidianana kaominaly eto amintsika. 
tranga hafakely tany amin’ny distrikan’i Toamasina II, Lalangiana, Mampikomy ary Ampanihy satria 
nilatsaka hofidiana ben’ny tanàna miisa efatra tany amin’ ireo distrika voatanisa ireo no maty 
Tranga nitovy tamin’izany ihany koa no niseho tany amin’ny distri­kan’i Mananjary. Nindaosin’ 
fahafatesana ny kandidà lohalisitra mpanolotsaina iray. Manana zo hanolo an’ireo kandidà nodimandry 
ny antoko na fikambanana na vondron’antoko nanolotra azy ireo, araka ny fanazavan-dRakotondrazaka 
mpampaka-tenin’ny Vaomiera mahaleo tena misahana ny fifidianana (Ceni), omaly. 

“Voafaritry ny lalàna mifehy ny fifidianana ny fanolorana olom-baovao hisolo toerana an’ireo 
maty. Mila mikara­kara antontan-taratasy filatsahan-kofidiana ireo kandidà mpisolo toerana 
Ety amin’ny Ceni foibe na any amin’ireo Fitsarana misahana ny ady amin’ny fanjakana isaky ny distrika 
hanaterana an’ireo taratsy ireo, avy eo. Raha sokajin’olona nila­tsaka hofidiana ben’ny tanàna 
maty dia olona vaovao mihitsy no hanoloana azy. Raha toa kosa ka kandidà mpanolotsaina lohalisitra 
maty dia ilay lisitra faharoa miaraka aminy no miakatra mandray ny toerany”, hoy izy. 

Hisy ny fanovana ny sary sy ny anarana ao anatin’ny biletà tokana ho an’ireo toe­rana nahitana kandidà 
ireo raha toa ka tsy mbola voatontan’ny Tranom-pirintim-pirenena izany. Ny anarana sy sarin’ilay 
mpisolo toerana no hapetraka eo amin’ny toerana voatokana ho an’ilay kandidà nodimandry. Raha 
vita kosa anefa ny asa fanontana dia ny sary sy ny anaran’ilay kandidà teo aloha ihany no hampiasain’ilay 
vaovao. 











Enregistrer mon nom, mon e-mail et mon site web dans le navigateur pour mon prochain commentaire. 



