FISAMBORANA NIHARO HERISETRA :: LEHILAHY VALO NAMPIJALIANA TEO AFOVOAN-TSENA • AORAHA

Nitangorona ny olona tao an-tsenan’ i Miandrivazo, omaly, tokony ho tamin’ny 11 ora antoandro, 
fahitana lehilahy valo voakasi-tanana sy niharan’ ny herisetra. Nisy lehilahy roa manao fanamiana 
sy mitondra basy teo akaiky teo. 

«Nadaboka tamin’ny tany sy nampijaliana ireo lehilahy valo ireo. Nisy nampitanjahana ihany koa 
ireo. Tazanay naratra teo amin’ny tanany sy ny lohany ny roa lahy. Noentin’ny miaramila izy ireo 
eo», hoy ny olona iray milaza ho nahita ny zava-nisy teo an-tsena. 

Nanontaniana avy hatrany tamin’ny antso an-telefaonina momba ity fisamborana olona teny an-tsena 
ny lehiben’ny miaramila any amin’ny faritra Miandrivazo saingy nandà ny fisian’ny fisamborana 
nilaza fa: « tsy nahazo tatitra momba izany ». 

Nanamafy ny avy amin’ ny Zandarimaria, any an-toerana fa: « nisambotra olona ny miaramila. Asan’izy 
manokana izany ka tsy fantatra izay mety ho anton’ny fisamborana. Efa navotsotry ny miaramila, 
antoandro io ihany, ireo olona ireo». 

Vetivety dia vory maro ny olona nahita ity tranga ity. Nanaitra ny fahitana an’ireo andian-dehilahy 
miaramila roa. «Toy ny nosavaina ireo lehilahy ireo, mialoha ny nampijaliana azy ireo. Nasain’ireo 
niala kosa izay olona rehetra nitangorona teo akaiky teo. Natahotra ny olona tamin’ny fahitana 
basy teny amin’ireo mpitandro filaminana. Naharitra minitra maro ny fikasihan-tanana», hoy 
ity milaza ho vavolombelona nahita teny an-tsena. 











Enregistrer mon nom, mon e-mail et mon site web dans le navigateur pour mon prochain commentaire. 



