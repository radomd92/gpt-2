ADY AMIN'NY VALANARETINA :: MILA 450 TAPITRISA DÔLARA HANANGANANA LABORATOARA I MADAGASIKARA • AORAHA

Notontosaina, tany Lyon (Frantsa), tamin’ny herinandro lasa teo ny fihaonambe irai­sam-pirenena 
nandra­fetana ny paikady hanafoa­nana ny valanaretina VIH/SIDA, raboka, ary tazo­moka. Isan’ireo 
anjara fitenenana tamin’izany, toa ireo filoham-panjakana nandray anjara tamin’ny fihao­nana 
Filohan’ny Repoblika malagasy, Rajoelina Andry. Nampahafantariny tamin’izany ny paikady ham­piharina 
Madagasikara mba hanafoanana tanteraka an’ireo valanaretina telo voatanisa teo ambony ireo. 

“Hananganana laboratoara fanaovana andrana sy fitiliana ary fitsaboana any anivon’ireo distrika 
an’i Madagasikara, indrindra any amin’ny faritra Atsina­nan’ ny Nosy. Vola dimampolo sy efajato 
dôlara no ilaina hanatanterahana izany asa izany”, hoy izy. 

Taorian’ny fampahafantarana nataon’ny Filoha mala­gasy dia nilaza ny Filoham-pirene­na frantsay, 
Macron sy Bill Gates, filohan’ ny fikambanana « Bill et Malinda Gates » fa vonona hanampy sy hanome 
eto amintsika izy ireo 

Nandritra ity fihaonambe ity ihany koa no nanangonana ny petra-bola maneran-tany izay mitentina 
arivo sy iray alina tapitrisa dôlara. Hoentina miady amin’ny aretina VIH/SIDA, raboka, ary tazomoka 
vola ka afaka hisitraka an’izany avokoa ireo firenena rehetra nandray anjara tamin’ny fivoriana 
nandoa ny la­tsakemboka iray tapitrisa dôlara. 

Araka ny antontan’isa nivoaka nandritra ny fivoriana dia hiampy enina amby folo tapitrisa indray 
olona hahazo fitsaboana mendrika azy. Fantatra kosa fa ny 5% amin’io petra-bola maneran-tany 
no hoampiasaintsika eto Madagasikara. 











Enregistrer mon nom, mon e-mail et mon site web dans le navigateur pour mon prochain commentaire. 



