KITRA VEHIVAVY – COSAFA CUP 2018 :: TAFARA-BONDRONA AMIN’NY TOMPONDAKA FARANY NY MALAGASY • AORAHA

Nampiditra ny Malagasy ho ao anatin’ny vondron’ny fahafatesana ny antsapaka ho an’ny fiadiana 
amboaran’i Afrika tapany atsimo na ny Cosafa cup, taranja baolina kitra vehivavy, hotanterahina 
Afrika Atsimo, amin’ny 12 – 22 septambra ho avy izao. Tsy vitan’ny tompondaka farany ny Bafana Bafana, 
mbola mpampiantrano ihany koa saingy tafara-bondrona amin’i Madagasikara sy Malawi ary Botsoana, 
fifaninanana andiany 2018. 

Ny ekipan’i Afrika Atsimo no hifandona voalohany amin’ny ekipam-pirenena malagasy, amin’ny 
septambra ho avy izao, ao amin’ny kianjan’i Wolfson. Henjankenjana ny miandry ny ekipan’i Madagasikara 
satria hilalao eo imason’ireo mpanohana azy marobe ny Bafana Bafana. Aorian’io dia i Malawi no 
amintsika eo amin’ny andro faharoan’ny lalaom-bondrona, amin’ny alakamisy 14 septambra. 

Tamin’ny fihaonana farany dia niondrika teo anatrehan’ity farany tamin’ny isa 6 noho 3 ny ekipam-pirenena 


I Botsoana, izay efa zatra mandray anjara amin’ny fifaninanam-paritra aty Afrika tapany atsimo, 
no hifanandrina amintsika amin’ny andro farany. Laharana fahefatra no nisy an’i Mada­gasikara, 
taon-dasa, rehefa avy resy intelo nanoloana an’i Zimbaboe (0 – 4), Malawi (3 – 6) ary Zambia (1 – 4). 
fa nitondra lesona ho antsika izany hoentina manitsy ny dia eo amin’ity fifaninanana ity. 



Vondrona A: Afrique du Sud, Madagascar, Malawi, Botswana Vondrona B : Cameroun, Mozambique, Zambie, Lesotho Vondrona C : Swaziland, Ouganda, Zimbabwe, Namibie 









Enregistrer mon nom, mon e-mail et mon site web dans le navigateur pour mon prochain commentaire. 



