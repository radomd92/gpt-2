LYCÉE VICTOIRE RASOAMANARIVO – MAHAJANGA  : HARENA HO AN’NY FIRENENA NY SEKOLY KATOLIKA | NEWSMADA

Par Taratra sur 23/04/2016 

Satria hiatrika ny fanadinana BEPC, ny andiany voalohany, ao amin’ny kolejy Victoire Rasoamanarivo, 
ambony any Mahajanga, amin’ity taona ity, napetraka ny ambaratonga faharoa dingana farany na 
Noraisin’ny paraosy mitantana azy izany fanapahan-kevitra izany mba hahafahan’ireo mpianatra 
ny fianarana hatramin’ny fiatrehana baccalauréat. 

Fianarana ao anatin’ny tontolo mendrika sy fanarahan’ny mpianatra fitsipika. Koa notokanana 
16 avrily lasa teo, tany Mahajanga ny Lycée Victoire Rasoamanarivo. Ankoatra ireo efitra fianarana, 
efitrano lehibe fivoriana, famakiam-boky, informatika sy efitra ahitana ireo kojakoja samihafa 
ho an’ny fampianarana. Antenaina ary fa mba hisy mpampianatra mahay koa ny ao aminy. 

Tombontsoa lehibe, tsy ho an’ny faritra Boeny ihany, ny fisian’ny toeram-pianarana tahaka izao 
ho an’ny firenena manontolo. Samy nilaza izany avokoa ireo olom-panjakana sy ny mpitantana ny 
katolika. « Tanjona ho an’ny sekoly katolika rahateo ny mametraka harena ho an’ny firenena », hoy 
Evekan’i Mahajanga, Rakotondrajao Victor. Marihina fa sehatra iray handraisan’ny Ekar anjara 
eto Madagasikara, ny fampianarana manomboka any amin’ny fanabeazana fototra hatrany amin’ny 
ambony. 

Maro ireo olom-panjakana nanatrika ny fitokanana niaraka tamin’ny lehiben’ny faritra Boeny, 
minisitry ny Fambolena sy ny fiompiana ; Fampianarana ; Ambaratonga ambony sy ny fikarohana siantifika 
Paositra sy ny fifandraisan-davitra. Raha ny tokony ho izy izany, tsy tokony ho latsa-danja ny 
amin’ny sekolim-panjakana. 



Les commentaires sont fermées. 

