FIKORONTANAN’NY BAKALÔREA :: NOESORINA TAMIN’NY TOERANY NY TALEN’NY OFISIN’NY BAKALÔREA • AORAHA

Voatondro ho tompon’andraikitra voalohany. Nampa­nantsoina natao fanadi­hadiana teny amin’ny 
ny talen’ny fanadinam-pirenena sady talen’ny Ofisin’ny Bakalôrea eto Antananarivo, Rakotonasy 
Hiarintsoa , omaly. Nalefa nody ihany izy avy eo, taorian’ ny fakàna am-bavany azy. Fantatra fa 
tamin’ ny andraikitra amin’ny maha talen’ny Ofisin’ny Bakalôrea azy, omaly ihany ity tompon’ 
ity, araka ny fanam­pim-baovao avy amin-dRazaranaina Jean Claude, Sekretera jeneraly eo anivon’ 
minisiteran’ny Fampianarana ambony,. 

Ny raharaha fanakoronta­nana ny fanadinanam-panjakana Bakalôrea no nampanatsoana azy teny 
Zandarimaria, araka ny tatitra nataon’ny minisitry ny Fampianarana ambony sy fikarohana ara-tsiansa, 
Pr Blanche Nirina Richard, teny Fiadanana, omaly. 

“Nandraisana fepetra izy satria nisy avy amin’ny fihe­tsika nataony no tsy nahafahana nanantontosa 
sy an-davany ny Bakalôrea rehefa jerena ny raharaha”, hoy izy. Nohamafisin’ny minisitra fa anisan’ny 
andraikitra tamin’ny fikoron­tan’ny fanadinana izy na efa naka fepetra hanohizana ny Bakalôrea 
ny minisitera. 

Tsy naneho ny heviny momba ity raharaha ity kosa ny filohan’ny Oniversiten’Antananarivo, Profesora 
Mamy, nandri­tra ny resaka nifanaovany tamin’ny mpanao gazety, omaly takariva. “Tsy haneho hevitra 
fa aleo hitohy ny fanadihadiana”, hoy fotsiny izy. Ny fisaorana an’ireo zandary sy polisy tamin’ny 
nahatontosana ny fana­dinana no nataony nitafotafo, tao anatin’ny lahateny nataony. 

Tsy haverina ny Bakalôrea 

Ankoatra izay dia voa­laza fa mbola voatazona eny amin’ny mpitandro filaminana ihany koa ny talen’ny 
Imerintsiatosika, izay sady lefitry ny foibem-panadinana, any an-toerana. “Tokony ho niakatra 
androany (ndrl: omaly) izy saingy nano­nona anaran’olona nolazainy fa nanome azy an’ireo laza 
izy ka nahemotra indray izany”, araka ny fanampim-panazavan’ny minisitra. 

“Hisy amin’ireo mpianatra tany Imerintsiatosika tsy maintsy hoampanantsoina hanaovana fanadihadiana, 
ny raharaha famoahana laza adina”, raha ny nam­ba­ran’ny minisitra. “Ankoatra izay, misy mpianatra 
amin’izy ireo efa voatazon’ny mpitandro filaminana any Imerintsiatosika”, hoy ihany ny loharanom-baovao. 

Nanamafy ny minisitra fa nametraka fitoriana mikasika an’ireo izay mety ho fototry ny fivoahan’ny 
adina ny minisitera. “Na izany aza tsy hisy ny famerenana ny fana­dinana Bakalôrea amin’ny ankapobeny 
Mitohy ihany koa ny fanadinana ho an’ny sokajy teknika tapany faharoa amin’ny herinandro. Ny fanakisahana 
fanadinana no natao toy ny taranja Tantara sy Jeografia an’ireo mpiadina tany Toamasina noho ireo 
naratra tamin’ny fifanjevoana. Toy izany ihany koa ny tao amin’ ny lisea teknika Alarobia, izay 
ny fifandisoan’ny laza adina. Fanamby hatrehana manaraka kosa ny fitsarana ny fanadinana”, hoy 
Pr Blanche Nirina Richard. 











Enregistrer mon nom, mon e-mail et mon site web dans le navigateur pour mon prochain commentaire. 



