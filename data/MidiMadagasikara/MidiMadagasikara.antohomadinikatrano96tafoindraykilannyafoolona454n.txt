ANTOHOMADINIKA : TRANO 96 TAFO INDRAY KILAN’NY AFO, OLONA 454 NO TSY MANAN-KIALOFANA – MIDI MADAGASIKARA

Nanomboka tamin’ny 10ora sy sasany alina ny afo, ary tsy voafehy tanteraka raha tsy maraina ny andro. 
mahatsiravina nitranga teny amin’ny fokontany Antohomadinika Antsalovana FAAMI, ny talata 
lasa teo. 

Niredareda aok’izany ny afo, nandevona ireo trano 96 tafo tao Antohomadinika Antsalovana, ny 
talata lasa teo. Raha ny voalazan-dRtoa Mahafinaritra, isan’ireo niharam-boina dia nanomboka 
11ora alina latsaka kely teo no naheno olona nihorakoraka izy. Raha ny fitantarany hatrany dia 
fantatra mazava izay tena fototry ny niavian’ny afo tao amina tokantrano iray. Fa raha ny filazan’ny 
farany taminy, dia toa hoe nisy andian’olona maromaro, nisioka tokana izany, nihaodihaody teny 
ary nidona-tsetroka ilay trano nony avy eo. Raikitra ny akoralava ary samy namoaka ny entany sy 
namono ny afo teo ireo manodidina. Tonga teny an-toerana ny mpamonjy voina, fotoana fohy monja 
nirehetan’ilay trano saingy noho ilay toerana saro-dalàna sy anaty tanàna dia tsy naharaka ny 
ireo ka voatery niantsoana « renfort ». Nandritra izany anefa, raha ny fitantaran’ity ramatoa 
hatrany dia efa nihanaka tamin’ireo trano hazo manodidina ny afo, ary niely, nandevona ireo trano 
maro teny an-toerana. Tokantrano 96 no kila hotohoto, 65 tamin’izany no trano hazo ary 31 kosa ny 
biriky. Olona maherin’ny 400 no traboina sy tsy manan-kialofana amin’izao fotoana izao, ary maromaro 
no naratra. 

Mampiahiahy. Raha ny filazan’ny Sefo fokontany teny an-toerana, Atoa Razanadrakoto Herinaina, 
somary mampiahiahy ihany ny toe-javatra tahak’izao, eny fa na dia mbola tsy fantatra mazava sy 
manjavozavo ihany aza, izay tena marina mikasika ny fototra nitrangan’ny afo. Talohan’io fotoana 
tokoa mantsy, raha ny nambarany, dia trano roa no may kilan’ny afo teny amin’iny faritra iny. Ny 
voalohany, niseho ny alatsinainy alina, trano hazo. Ny faharoa ny antoandron’io loza mahatsiravina 
Tamin’ireo fotoana ireo dia soa hatrany nalaky voavonjy sy voafehy ny afo. Araka ny fanazavany 
dia potika tanteraka any amin’ny 95 isan-jaton’ny fananan’ireo olona ireo nandritra iny hain-trano 
iny. Ireo sisa avotra kosa dia mbola nisy nanararaotra ihany. Tonga teny an-toerana nijery ny zava-misy 
nanolotra fanomezana ho fanampiana ireo traboina ny PDSn’Antananarivo Renivohitra, niaraka 
fikambanana maro samihafa ara-tsosialy, ho voin-kava-mahatratra. 



