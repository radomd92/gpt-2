TRATRAN’NY FITSARAM-BAHOAKA…  : NOTONDRAHAN’NY OLONA ASIDRA NY TAREHIN’ILAY MPAMAKY TRANO | NEWSMADA

Par Taratra sur 13/04/2018 

Saika matin’ny fitsaram-bahoaka ireo jiolahy nifanenjehan’ny fokonolona teny Manarintsoa 
ny talata hariva teo. Notondrahan’ny olona asidra ny lohany sy ny tarehin’ilay jiolahy… 

Nidoboka am-ponja omaly eny amin’ny fonjan’Antanimora rehefa avy natolotra ny fampanoavana 
andian-jiolahy miisa enina tompon’antoka tamin’ny fanafihana miharo vaky trano eny amin’ny 
Manarintsoa Isotry sy Andranomanalina iny. Araka ny fanazavan’ny polisy, ireo telo lahy voalohany, 
tamin’ny vaky trano teny Manarintsoa afovoany ka nahaverezana moto pompe miisa roa sy poste soudure 
ny alahady vao maraimbe teo. Tsy tao an-trano ny tompon-trano tamin’io fotoana io ka maraina vao 
fa vaky ny tranony. Nametraka fitoriana avy hatrany teny amin’ny polisy ilay tompon-trano taorian’izay. 
niaraka tamin’izy ireo koa ny jiolahy mpandray ireo entana halatra. I Bolo sy i Beda no tompon’antoka 
vaky trano io, raha ny fanazavana voaray hatrany. Nanao fikarohana avy hatrany ny polisy ka voasambotra 
talata teo teny Manarintsoa i Beda ary izy indray no nanoro ireo namany mpiara-manao asa ratsy aminy 
i Bolo. 

Ny telo lahy faharoa kosa tratra ny asabotsy hifoha alahady teo teny Manarintsoa ihany noho ny fiaraha-miasa 
amin’ny fokonolona. Nifanenjehan’ny fokonolona mihitsy ireto jiolahy ireto tamin’io fotoana 
raha ny fanazavana voaray hatrany. Nentin-katezerana ny olona ka samy nitsaingoka nidaroka ireto 
tratra ireto. Nisy kosa nanondraka asidra ny lohany ka may ny tarehin’ny iray tamin’ireo olon-dratsy. 
ara-potoana ihany ny polisy fa saika matin’ny fitsaram-bahoaka ireto jiolahy ireto. 

Maro ireo nitondra faisana tamin’izy ireo… 

Mitohy hatrany ny fampandriana fahalemana ny faritra iva indrindra eny amin’ny faritra Isotry, 
ary Manarintsoa. Maro ireo olona nitondra faisana tamin’ireto andian-jiolahy ireto, raha ny 
vavolombelona nataon’ny olona mipetraka eny Isotry sy ny manodidina. Manao andiany izy ireo rehefa 
ny asa ratsiny. Jiolahy efa mpamerin-keloka ny sasany amin’izy ireo satria miverina manohy ny 
ratsiny indray aorian’ny fivoahana ny fonja. 

Nanamafy hatrany ny lehiben’ny kaomisarian’Isotry fa fanamby efa napetraky ny polisim-pirenena 
ny hampandry fahalemana iny faritra iny. Teo aloha isan’ny faritra mena amin’ny asan-jiolahy 
iny faritra iny. Fantatra fa mbola misy naman’ireto jiolahy ireto karohin’ny polisy. 



Les commentaires sont fermées. 

