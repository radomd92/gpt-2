MBOLA MISY VATO ATAHORANA HIANJERA  : HAFINDRA TOERANA AVOKOA IREO MPONINA TANDINDOMIN-DOZA | NEWSMADA

Par Taratra sur 19/02/2018 

Efa loza mihatra ny vatobe eny Ambonin’Ampahamarinana. Mbola misy vatobe mitatao atahorana hianjera 
tsy maintsy hamindrana toerana rieo mponina eny amin’ny manodidina. 

Tsy misy hatakandro fa tsy maintsy miala eo amin’ny toerany ireo mponina tataovan-doza rehetra 
ambanin’Ampamarinana. Mbola misy vatobe iray atahorana hianjera eny an-toerana ka tsy azo honenana 
eny. 

Nambaran’ny mpitondra fanjakana niaraka tamin’ny BNGRC sy ireo tompon’andraikitra tonga teny 
izany. Na eo aza ny mety ho alahelon’ny mponina handao ny tranony, tsy maintsy miala eny izy ireo 
tsy hisian’ny aina hafoy toy izao intsony. 

Mbola iarahan’ny kaominina Antananarivo Renivohitra sy ny fanjakana mitady ny toerana hamindrana 
mponina tataovan-doza ireo. Ny hany fantatra hatramin’izao, tsy maintsy mangorona ny entany 
ireo ary miala eny an-toerana. 

Hatry ny omaly, efa nisy ireo nitaona ny entany namonjy ny fianakaviany. Ho an’ireo tsy manan-kivantanana, 
ny minisiteran’ny mponina fa afaka handraisana azy ireo ny Foibe SEBA, etsy Isotry. 

Raiki-tahotra ny mponina, voadona amin’ny saina mihitsy ny ankizy sasany naheno ny fianjeran’ny 
sy nahita ny voina teny an-toerana. Nisento tokana ary nipararetra ireo nieren-doza manodidina 
Toy ny tsy mbola tonga saina kosa ny sasany nahita ny fahavoazan’ireo mpiray vodirindrina taminy. 

Tsy nanampo ny hilatsahan’ireo vatobe mitatao eny Ampamarinana ireo mponina eny. Efa an-taona 
izy ireo no nonina teny tsy nisy vato nikodia kanefa izao tratran’ny tsy nampoizina izao vao torakovitra. 

Nilaza ny fanjakana fa iantohana avokoa ny fandaniana rehetra amin’ny fandevenana ireo namoy 
ainy teny Ambanin’Ampamarinana ity. Torak’izany ny fitsaboana ireo naratra. Marihina fa ankizy 
dimy amin’ireo namoy ny ainy. Misy mpianatry ny EPP Mahamasina ary ao ny zanaky ny mpampianatra. 



Les commentaires sont fermées. 

