MORAMANGA : TSY VOATERY HO MELOKA AVOKOA IZAY REHETRA AO AM- PONJA – MIDI MADAGASIKARA

Hazo fisaka sy hazo voasisy miisa 1100, azo arafitra ho farafara niaraka tamin’ny vary 400 kg no natolotr’ Andriamatoa Rakoto grena an’ireo voafonja ny alakamisy 28 mars 2019, nandritra ny fihaonan’ ny tompon’ andraikitra eo anivon’ ny haomônôria katolika miasa eo anivon’ ny fonja tamin’ ity mpandraharaha ity. Betsaka ireo vina hahatonga ho fonja mamokatra ny eto Moramanga saingy tsy dia marisika loatra ny mpandraharaha manampy azy ireo indrindra ny mpanao politika. Rehefa nahita maso ny zava- misy ao anatiny Rakoto grena dia nanolotra ny fahavononany hanampy azy ireo. Ny tena olana, hoy ny tompon’ andraikitra voalohany, na ny lehiben’ ny fonja eto Moramanga dia rehefa mangatsiaka ny andro izay miteraka aretina maro. Tao anatin’ ny herinandro izao no efa nanomboka nanamboatra tanimboly hovolena legioma izy ireo, ary eo am- pitadiavana ny mpiara-miombona antoka ny amin’ ny hahavitàna rafitra, satria betsaka amin’ izy ireo no mpandrafitra . Feno ny fandaharam-potoana mandritra tontolo andro ary afaka mamelon-tena ara- tsakafo, sady efa afaka miatrika ny fiainana aorianan’ ny fahavitan’ ny sazy ireo voafonja. Izay no tanjona iraisan’ ny mpandraharahan’ ny fonja sy ny ACP eto Moramanga. 

















Ce site utilise Akismet pour réduire les indésirables. En savoir plus sur comment les données de 


