MPANONDRANA SOKATRA : SAZY MIHATRA ENIN-TAONA SY  LAMANDY 100 TAPITRISA ARIARY – MIDI MADAGASIKARA

Enin-taona an-tranomaizina, miampy lamandy 100 tapitrisa ariary ary koa fandoavana 30 tapitrisa 
hafa izay homena ny minisiteran’ny tontolo iainana. Izay no didy navoakan’ny fitsarana ambaratonga 
ao Toliara ho an’ireo olona telo; izay nahatrarana sokatra aman’aliny tao an-tranony, ny volana 
teo. Enim-bolana taty aoriana izany, efa notazonina am-ponja vonjimaika avokoa ireo voakasika, 
nandeha ny fitsarana omaly. Hatreto izany, dia io no didim-pitsarana navesatra indrindra ho an’ny 
sokatra teto Madagasikara. Ho an’ny olona sy vondrona mpiaro ny tontolo iainana, dia fandresena 
ity didim-pitsarana izay navoaka tao Toliara ity, amin’ny ady izay tontosain’izy ireo isan’andro. 
izany aza anefa, dia mbola betsaka koa ny dosie mbola miandry fitsarana na koa ireo hafa izay vitavita 
azy fotsiny. Efa betsaka izay sokatra sarona teo amin’ny seranam-piaramanidin’Ivato izay ary 
koa ireo tany ivelany izay vao saron’ny ladoany tany an-toerana. Misy ny Malagasy sy vahiny notazonina 
vonjimaika, mahakasika izany ary mbola miandry ny fitsarana azy. Biby arovana ary tsy mipetraka 
faritra arovana ny sokatra ary heloka avy hatrany ny fisamborana, indrindra koa ny fanondranana 
ireo. Voafaritra amin’ny lalàna manan-kery eto Madagasikara izany, fa mbola voafaritry ny lalàna 
avy amin’ny fifanarahana Cites koa. Arahan’ny vondrona iraisam-pirenena maso arak’izany ity 
fanondranana ity ary mety hahavoasazy ny firenana iray raha toa ka lasa baranahany. 



raha strict hoatrizany ny fitsarana,mety ho fay ihany ireo 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

