MPANDRAHARAHA NY FONJA TOAMASINA : NORAISIN’IZY IREO IHANY IREO ANTONTAN-TARATASY METY HITERAKA TSY FILAMINAM-BAHOAKA – MIDI MADAGASIKARA

Herinandro omaly alatsinainy ny fitokonan’ireo mpandraharaha ny fonja manerana ny nosy, tahaka 
nataon’ireo namany tao amin’ny fonjaben’i Toamasina Ambalatavoahangy. 

Tao anatin’izay fitokonana izay anefa dia mbola nisy antontan-taratasy mamonja olona niisa teo 
enina teo tsy maintsy noraisin’izy ireo, araka ny baikon’ny lehiben’ny fonja sy ny fampanoavana, 
ireo antontan-taratasy ireo mety hisy fiantraikany amin’ny filaminam-bahoaka noho ny raharaha 
resaka vono olona sy heloka be vava avokoa. Tsy nahafaly ireo mpandraharaha ny fonja sasany izany 
ny tolona iarahan’izy ireo amin’ny namany, ary baiko nidin’ny syndika ny tsy handraisana antontan-taratasin’ny 
mihitsy, afa-tsy ny fisahanana ny efa voafonja ihany. Nefa tsy maintsy natao ny fandraisana ireo 
fahavalom-piarahamonina amin’ny tsy filaminana, hoy ny lehiben’ny fonja ao Toamasina Ralay 
noho ny fitsinjovana ny vahoaka; saingy tsy tokony hanaovana ankilabao ny mpandraharaha ny fonja 
isan’ny mitandro ny filaminam-bahoaka ihany izy ireo, amin’ny fifehezana ireo jiolahy mahazo 
avy amin’ny fitsarana. 

Araka ny angom-baovao anefa amin’izao fidiran’ny fitokonana amin’ny herinandro faharoa izao, 
efa misy fihetsehana ny minisiteran’ny fitsarana, sy ny fanjakana amin’ny ankapobeny, amin’ny 
ny olan’izy ireo, satria nisy ny resaka efa nifanaovan’izy ireo tamin’ny praiminisitra sy ny minisitry 
fitsarana vaovao izay mahalala tsara ny olana sedrain’ny fandraharahana ny fonja malagasy. 




















