ALAOTRA : MITOHY NY FANAPOTEHANA IREO BIBY AO ANATY ALA SY ZETRA – MIDI MADAGASIKARA

Ny zanak’olombelona mihitsy no mamotika ny zetra sy ny ala mba hivelomana sy hihinanany ireo biby 
fahita firy eto ambonin’ny tany .Toa miantso an’efitra ihany ireo fikambanana miaro amin’ny tontolo 
toy ny MWC ( Madagascar weldilife conservation) ary ny ALARELA amin’ny fiarovana ny tontolo iainana 
ny biby anaty ala .Toa lasa sakafon’ny olombelona ny Bandro sy ny biby hafa izay tsy hita raha tsy 
Madagasikara tsy tahotra tsy henatra fa hamidy eny amin’ny tsenan’Ambatondrazaka ireo vorondia 
mampalaza an’Alaotra, tamin’ny volana aogositra 2015 teo dia nahitana Onjy roa nisy nivarotra 
amin’ny tsenan’Ambatondrazaka izay, hitan’ny rehetra anefa tsy nisy fandraisana andraikitra. 
lasa gaboraraka ny fiarovana ny zetra ao Alaotra , satria potehana ny zetra ary faritana atao tanimbary, 
misy mamaritra ihany koa ny sisin’ny ranon’Alaotra ary ny zavatra mahagaga dia tompon’andraikitra 
olom-panjakana ireo tena mibodo izany . Niteraka resabe taty Alaotra izany fahapotehan’ny tontolo 
zany, indrindra ny fisian’ny fitrandrahana vato any anaty ala harovana izay toa tazanim-potsiny 
fotoana izao. Namory mpanao gazety ry zareo avy ao amin’ny MWC Rtoa Mialisoa lucile Raveloarimalala 
Ramatoakely Ihoby Henintsoa Randriamalala izay nanambaran’izy ireo ny tsy fahampian’ny fiarovana 
ny tontolo iainana raha tsy ny rehetra mihintsy no miara-misalahy, toa ny fanjakana ny mpitandro 
filaminana satria tsy matahotra olon-tsotra intsony ireo karazan’olona manimba ny tontolo iainana 
milaza mihintsy fa manana olona ambony miara-miasa amin’izy ireo. Manao antso araka izany izy 
ny handraisan’ny rehetra andraikitra. 




















