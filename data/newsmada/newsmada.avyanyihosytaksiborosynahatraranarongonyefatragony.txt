AVY ANY IHOSY: TAKSIBOROSY NAHATRARANA RONGONY EFATRA GONY | NEWSMADA

Par Taratra sur 16/11/2018 

Nidoboka eny amin’ny fonjan’Antanimora, ny alarobia teo, rehefa avy natolotra ny fampanoavana 
mpamilin’ilay taksiborosy nitondra rongony efatra gony niainga avy any Ihosy… 

Taksiborosy mampitohy an’Ihosy sy Antananarivo ity tratra nitondra rongony ity. Nahazo loharanom-baovao 
polisy misahana ny ady amin’ny fiparitahan’ny zava-mahadomelina etsy Anosy fa misy taksiborosy 
avy any Ihosy mitondra rongony. Nanao fanadihadiana sy nametraka vela-pandrika rehetra izy ireo 
ny talata 13 novambra 2018 tamin’ny 8 ora maraina, hita nijanona teny 67 ha ilay fiara Sprinter. 
tamin’ny fisavana ilay fiara avy hatrany ny polisy ka hita tao anatiny ireo rongony milanja 56 kg 
ao anatina gony miisa efatra, nafenina tao ambany seza na “soute”. Voasambotra ny mpamilin’ilay 
lehilahy 46 taona. Nilaza izy, nandritra ny fanadihadian’ny polisy, fa avy any Ihosy ireo rongony 
ary haterina aty Antananarivo. Nilaza ilay mpamily fa 80 000 Ar ny saran-dalan’ny gony iray amin’ireto 
tratra ireto ka aty Antananarivo vao raisina izany. Nilaza ihany koa izy fa vao sambany nanao izao 
fitaterana zava-mahadomelina izao. Nanondro ny tompon’ireto rongony ireto izy, nandritra ny 
azy, saingy efa tafaporitsaka ilay tompony. Natolotra ny fitsarana avy hatrany izy taorian’ny 
ka izao naiditra vonjimaika am-ponja izao. 



Les commentaires sont fermées. 

