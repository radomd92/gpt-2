MAROVOAY : VEHIVAVY LANIN’NY VOAY TEO AMIN’NY TONGONY SY NONONY – MIDI MADAGASIKARA

Amin’izao fotoam-pahavaratra mampiakatra ny rano izao, dia masiaka ny voay ary tsy misalasala 
biby mandrapaka izay haza tojo azy. Afak’omaly naraina, tany Marovoay, vehivavy iray sahabo 35 
eo, izay voalaza fa saika hiampita rano tamin’ny reniranon’i Betsiboka no nohanin’ny voay, ka 
mafy voakaitra teo amin’ny tongony sy tamin’ny nonony. Soa ihany anefa fa tsy natahotra an’ity 
ireo olona niaraka taminy tamin’io fotoana io, ka niezaka nanavotra azy ny vadiny, ary nifampisintomana 
am-bavam-boay ity renim-pianakaviana manan-janaka telo mianadahy ity. Taorian’ny loza dia 
haingana namonjy tobim-pitsaboana, mba hanavotana ny ainy ilay ramatoa. Noho ny fahaverezan-drà 
loatra, dia mbola miady amin’ny fahafatesana ity vehivavy ity, raha ny vaovao voaray farany, tamin’ny 
nanoratana ny lahatsoratra. 




















