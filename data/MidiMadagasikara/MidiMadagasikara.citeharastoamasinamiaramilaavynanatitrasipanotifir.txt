CITE HARAS TOAMASINA : MIARAMILA AVY NANATITRA SIPA, NOTIFIRIN’OLON-TSY FANTATRA – MIDI MADAGASIKARA

Tranga hafa kely ity niseho tao amin’ny Cité Haras Toamasina renivohitra, nitranga ny alarobia 
nifoha ny alakamisy ity, satria dia miaramila kilasy faharoa miasa eo anivon’ny toby RM1/3 eto 
avy nanatitra ny sipany no nisy nitifitra ka voa teo amin’ny feny. Raha ny fanazavana azo dia voatitra 
aman-tsara ilay tovovavy naterina, saingy ny fiverenany avy ao izao tranga fitifirana azy izao 
nitranga ; izay tsy fantatra na andian-jiolahy nifanena taminy no nahatifitra azy, na ny ahiahin’ireo 
manodidina nahita azy tao anatin’ny haizina mandeha irery tsy mponina an-tanana sy tsy mazava, 
nahatifitra azy. Soa ihany fa teo ny polisy misahana ny hery vonjy taitra, FIP, nanavotra azy tamin’izao 
ity miaramila kilasy faha-02 miasa amin’ny RM1/3 Toamasina izao, satria raha vao nahazo antso 
andrimasom-pokonolona nahita azy naratra ny FIP dia tonga avy hatrany nanampy sy nanavotra azy 
fitondrana azy teny amin’ny hopitaly be , sy nampandre ny lehibeny ihany koa tamin’ny zava-nisy 
azy. Ankoatra izay araka ny vaovao hafa andaniny kosa, dia mety nikasa hanao « opération » ihany 
miaramila voatifitra ity tamin’io fotoana alarobia alina nahavoatifitra azy tao amin’ny Cité 
io, satria isan’ny faritra mena amin’ny fanendahana sy vaky trano ary asan-jiolahy ilay faritra 
azy. Ny fanadihadiana ihany no hamaritra izany sy ny marina mikasika ny raharaha, saingy mbola 
ny fitsaboana azy eo anivon’ny hopitaly be ity miaramila ity izao. 




















