HALATRA MOTO: OLONA DIMY MIANADAHY VOSAMBOTRY NY POLISY | NEWSMADA

Par Taratra sur 29/04/2019 

Miandahy miambavy mihitsy ny jiolahy. Voasambotry ny polisy avy ao amin’ny CSP8 ny olona dimy mianadahy 
ny resaka halatra moto. Ny 19 avrily lasa teo, nisy vaky trano nahaverezana moto tao Analamahitsy. 
24 avrily, hitan’ny tompony teny amin’ny lalam-baovao Tsarasaotra ilay moto very ary nampandre 
polisy izy. Voasambotra tamin’izany ny olona iray ka nanoro izay nividianany ilay moto io. 

Tratra tamin’izany i Rija Kely izay efa voasambotry ny polisy tamina resaka halatra moto hafa ary 
fitoriana, ny 25 avrily ihany. “Notononin’i Rija Kely avokoa ny namany rehetra amin’ity resaka 
moto ity ka fantatra fa izy no tena miandraikitra ny halatra izay efa tena ikoizana mihitsy eny amin’ny 
Analamahitsy eny”, hoy ny fanazavan’ny polisy. Ireo namany hafa kosa, mpivarotra ny moto halatra 
voasambotra teny amin’ny Parc Analamahitsy teny. Voalaza fa mpampiantrano azy ireo sy mpanafina 
moto halatra ilay vehivavy iray. Natolotra ny fitsarana, ny asabotsy teo, ireo olona dimy mianadahy. 



Les commentaires sont fermées. 

