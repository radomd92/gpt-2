FARITRA ATSIMO: NAHAZO FILAZANA FANAIRANA AMIN’NY RIVODOZA | NEWSMADA

Par Taratra sur 24/01/2019 

Tany amin’ny manodidina ny 370 km ao Avaratra Andrefan’i Morombe no misy ilay tangoron-drahona 
arahi-maso ao amin’ny lakan-drano Mozambika, omaly tolakandro. 

Mbola tsy nahafeno ny fepetra maha rivodoza azy izy nefa mahery kosa ny rivotra amin’ny morontsiraka 
nosy. Tombanana hikisaka mianatsimo izy ary manoloana ny vinavina amin’ny fitomboan’ny heriny, 
filazana miloko maitso fanairana ho an’ny rivodoza ny faritra Atsimo. Entanina ny mpiandriaka 
morontsiraka Andrefana manontolo, Atsimo sy Atsimo Atsinanan’ny nosy mba tsy handriaka mihitsy. 

Etsy andaniny, mitoetra amin’ny morontsirak’i Melaky sy Menabe ireo tanogoron-drahona matevina 
mitondra orana betsaka amin’ireo faritra ireo. Noho izany, voatazona hatrany ny filazana miloko 
ho an’ny fahabetsahan’ny rotsakorana amin’ny morontsirak’ireo faritra roa ireo. Tafiditra 
Besalampy, Maintirano, Antsalova, Belo Tsiribihina, Morondava ary Manja. Hitondra ny anarana 
ity rivodoza ity rehefa mahafeno fepetra. Nandefa filazana manokana ny mety ho toetry ny andro manomboka aty amin’ny Cap d’Ambre hatrany 
ny sampana mpamantatra ny toetry ny andro hiomanan’ny rehetra. Itambaran’ny morontsiraka rehetra 
haavon’ny alon-drano mety hahatratra hatramin’ny 3m ao anatin’ny tafiotra mifofo 65 km isan’ora. 

Any amin’ny distrikan’i Morondava, efa miakatra sahady ny rano amin’ny tanàna maro ka sahirana 
mponina araka ny fampitam-baovao azo. 

Efa mihetsika ny fanjakana 

Naniraka ny Praiminisitra hijery ny zava-misy sy hanombana ny fahavoazana any amin’ireo faritra 
tangoron-drahona ny Filoha Rajoelina Andry, omaly handrafetana ny paikady hitondrana ny fanampiana 
ny fanarenana. Tsy niandry ela fa nihetsika avy hatrany ny fanjakana manoloana ny voina mahazo 
vahoaka. 



Les commentaires sont fermées. 

