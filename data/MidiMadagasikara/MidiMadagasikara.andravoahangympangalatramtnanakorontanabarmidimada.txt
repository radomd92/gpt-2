ANDRAVOAHANGY : MPANGALATRA MÔTÔ NANAKORONTANA « BAR » – MIDI MADAGASIKARA

Nampangain’ny toaka nosotroiny ireo efa-dahy sarona tetsy Andravoahangy, rehefa nanakorontana 
amin’ity trano fisotroana iray teny an-toerana. Tamin’ny fanadihadiana mantsy dia fantatra 
hay mpangalatra môtô rain-dahiny efa fanta-daza eny amin’iny faritra izy ireo. 

Ao anatin’ny hetsika hampandriana fahalemana ny eto an-drenivohitra ny pôlisim-pirenena amin’izao 
tsy mitsitsy sy miezaka manao hazalambo ireo tontakely. Anisan’ny tsy mikely soroka amin’izany 
pôlisy etsy amin’ny kaomisarian’ny boriborintany fahatelo etsy Antaninandro. Ny alarobia lasa 
dia mpangalatra môtô efa-dahy indray no sarona. Tao anaty trano fisotroana izy ireo ary nanakorontana 
amin’io toerana io rehefa mamomamo. Niantso pôlisy avy hatrany ny tompon’ny fivarotana ka nosamborina 
ireo. Nandritra ny fanadihadiana natao azy ireo sy ny fisavàna no nahitàna lakile “passe-partout” 
iray tamin’izy ireo. Rehefa nohalalinina ny famotorana dia fantatra fa saika handeha hangalarana 
izy ireo. Tsy vitan’izany hoy ireo mpanao fanadihadiana fa efa fantatr’olona eny an-toerana izy 
amin’ity resaka halatra môtô ity. Nampidirina am-ponja vonjimaika moa izy ireo, miandry ny fotoam-pitsaràna 
taorian’ny fanolorana azy ireo teny anivon’ny Fampanoavana teny Anosy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

