RN4 : TAKSIBOROSY TELO INDRAY VOATAFIKA | NEWSMADA

Par Taratra sur 27/08/2016 

Tany amin’ny lalana hivoka ny RN4 ny alakamisy teo, tamin’ny 9 ora sy sasany alina, tany Berehareha 
taksiborosy telo indray voatafika. Maty voatifitra ny mpamily iray tamin’izany. Tsy nangalatra 
nandroba ireo jiolahy fa rehefa avy nitifitra nahafaty ilay mpamily dia lasa nandositra. Nidina 
tany an-toerana ny kaomandin’ny kaompania Tsaratanana sy ny zandary maromaro nijery ifotony 
zava-misy sy nanao ny fanenjehana. Tsy mbola nisy sarona ireo olon-dratsy na iray aza. 

Mahazo vahana, amin’izao fotoam-pilan-tsasatra izao, ny fanafihana eny amin’ny lalam-pirenena, 
maromaro ny fiara efa voatafika izay. Manararaotra ny fahamaroan’ny fiara mandalo mitondra olona 
amin’ny lalam-pirenena amin’ny alina ireo jiolahy. Vao ny talata lasa teo, nisy fanafihana ihany 
teny Ankazobe. Voatery nasiana zandary mihitsy nisava lalana. 





Les commentaires sont fermées. 

