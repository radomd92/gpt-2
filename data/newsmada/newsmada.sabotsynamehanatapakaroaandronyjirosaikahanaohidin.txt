SABOTSY NAMEHANA  : TAPAKA ROA ANDRO NY JIRO, SAIKA HANAO HIDINA AN-DALAMBE NY MPONINA | NEWSMADA

Par Taratra sur 18/02/2017 

Soa fa nalaky tonga ny mpiasan’ny Jirama fa raha tsy izany niafara tamin’ny fihetsiketsehana an-dalambe 
ny fahatapahan-jiro teny Sabotsy Namehana sy ny manodidina. Fantatra araka ny fanazavan’ireo 
teny an-toerana fa ny alakamisy tolakandro tamin’ny 2 ora no efa tapaka ny jiro ary tsy niverina 
taorian’izay. Manoloana izany, nanomboka tsy tantin’ny olona izany ka efa niomana hanao fihetsiketsehana 
izy ireo ho fanairana ny tompon’andraikitra momba ity fahatapahan-jiro ity. Hatramin’ny omaly 
maraina tsy mbola niverina ny jiro teny an-toerana. Voalaza kosa anefa fa efa nisy mpiasan’ny Jirama 
nanambomaboatra ny fahasimbana izay nitarika ny fahatapahan-jiro teny Sabotsy Namehana, taorian’izay. 
mbola nandeha ihany anefa ny jiro na teo aza izany fanamboarana izany ka nihatezitra hatrany ny 
Saika hiroso amin’ny fihetsiketsehana fanairana ireo mponina omaly tolakandro. Fotoana fohy 
anefa tonga teny an-toerana nanamboatra ny jiro ihany ireo mpiasan’ny Jirama. Niverina tamin’ny 
ihany araka izany, ny jiro ka nisintona ny fanapahan-keviny indray ireo mponina efa nentin-katezerana 
ny delestazy lavereny teny an-toerana. 

Vao nanambara ny herinandro teo anefa ny tompon’andraikitra eo anivon’ny Jirama fa ho foana amin’izay 
delestazy satria efa ampy ny rotsak’orana izay somary nampanano sarotra ny orinasa teo aloha. 
kosa fa mbola misy ihany ireo faritra sasan-tsasany mbola miaina izany toy ny eny Avaradrano. Misy 
eto an-dRenivohitra kosa nahitana delestazy ihany koa omaly. Nohamafisin’ny Jirama hatrany 
fa fanamboarana momba ny lafiny teknika sisa no mety hisy fahatapahan-jiro izay tsy haharitra 
be toy ny taloha intsony. 







Les commentaires sont fermées. 

