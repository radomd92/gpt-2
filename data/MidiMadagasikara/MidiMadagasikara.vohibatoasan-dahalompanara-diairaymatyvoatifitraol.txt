VOHIBATO : ASAN-DAHALO, MPANARA-DIA IRAY MATY VOATIFITRA, OLOINA IRAY NATAO TAKALON’AINA – MIDI MADAGASIKARA

Nisehoana halatr’omby narahina vono olona indray tany amin’ny Distrikan’ i Vohibato Faritra 
Ambony, ny alin’ny alahady teo, tao amin’ny Fokontany Monongo any amin’ny Kaominina ambanivohitry 
Andian-dahalo tanora am-polony nirongo basy sy fitaovam-piadiana hafa toy ny lefona sy famaky 
sabatra no nangalatra omby miisa sivy. Mpanara-dia iray maty voatifitry ny dahalo, ary tompon’omby 
ihany koa no nentin’ ireo malaso nataon’izy ireo takalon’aina. Rehefa dify kely ny tanàna ireo 
dia niantso avy hatrany ny polisy tao Ambalavao ireo tompon’omby, ka nanao ny fanakanan-dia ireo 
ny mpitandro filaminana niaraka tamin’ny Fikambanan’ny mpiompy omby ao Iarintsena. Efa voaambina 
ny « kizo » rehetra ka tsy nisy lalana nahafahan’ ny nivoaka nitsoaka intsony ireo malaso. Navelan’ 
dahalo teo ireo omby avy nangalarina ka tafaverina tamin’ny tompony afak’omaly. Avotra soa aman-tsara 
koa izy mirahalahy tompon’omby nataon’ ireo mpanani-bohitra takalon’aina, hoy ny fampitam-baovao 
amin’ny Polisim-pirenena ao Ambalavao. 




















