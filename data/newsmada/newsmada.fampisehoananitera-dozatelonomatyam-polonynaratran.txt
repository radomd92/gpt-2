FAMPISEHOANA NITERA-DOZA  : TELO NO MATY, AM-POLONY NARATRA | NEWSMADA

Par Taratra sur 03/05/2018 

Vokatry ny fifanosehana teo am-pidirana ny vavahady nanaovana ny fampisehoan’ny tarika Jean 
sy Elidiot, tao Antanifotsy Ambatondrazaka, ny alatsinainy teo no niteraka ity loza ity. Telo 
namoy ny ainy, maty voahitsakitsaka. Amin’ireo am-polony naratra, nisy no tena voa mafy. 

Vehivavy ny roa amin’ireo, ary zazalahy ny fahatelo. Araka ny vaovao avy any an-toerana ihany, 
efatra ireo miady amin’ny fahafatesana. Tsy nanamarina izany anefa ny avy amin’ny mpitandro filaminana. 
ireo nahazo fitsaboana ka afaka namonjy ny fodiana. 

Araka ny fanazavana azo, taraiky ny famoahana ny vavahady lehibe nivoahan’ny olona ka niteraka 
izay niafara tamin’izao loza mahatsiravina izao. 

Na hatrany amin’ny hopitaly aza, sahirana ny dokotera tamin’ny fifanosehan’ny olona namonjy 
an-toerana. Tao ireo mpitondra naratra kanefa maro koa ireo olona nifanesika nijery sao misy havany 
liana amin’ny zava-mitranga. 

Tonga teny amin’ny toerana nanaovana fampisehoana ny mpitandro filaminana nanao ny fandihadiana 


Anisan’ny mahatonga loza ny resaka fidirana na fivoahana eo amin’ny vavahady rehefa misy fampisehoana 
izao. Tsy voalohany ny zava-nitranga, niseho tany Ambatondrazaka tahaka ity, fa efa nisy fahafatesana 
ihany koa nitranga vokatry ny fifanosehana tamina fampisehoana, taona vitsy lasa izay. 

Tsy fahaiza-mandamina 

Amin’ny ankapobeny, tompon’andraikitra amin’ny toe-javatra tahaka ny mpikarakara. Any amin’izy 
no mifatratra ny rihitra rehefa mandeha ny famotorana ataon’ny mpitandro filaminana. Mahatonga 
olana ny tsy fahaiza-mandamina sy ny tsy filaminan’ny mpijery. Eo ny ilana ny maha matihanina amin’ny 
hetsika. Eto amintsika mantsy, mbola vitsy ireo maka matihanina amin’ny fikarakarana fampisehoana 
vitan’ny tsotsotra eny ihany izany. Rehefa miteraka loza mahatsiravina tahaka izao vao tonga 
Anjaran’ny mpikarakara ny maka lesona amin’ny tranga toy ity tany Ambatondrazaka ity. 





Les commentaires sont fermées. 

