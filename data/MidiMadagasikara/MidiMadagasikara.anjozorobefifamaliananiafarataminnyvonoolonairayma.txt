ANJOZOROBE : FIFAMALIANA NIAFARA TAMIN’NY VONO OLONA, IRAY MATY VOATIFITRA – MIDI MADAGASIKARA

Zava-doza tokoa ny aterak’ity fo mafàna ity. Tany amin’iny distrika Anjozorobe iny, tao amin’ny 
Ambatody, ao amin’ny kaominina Amboasary Avaratra dia lehilahy no maty notifirina rangahy iray 
taminy. Ny alatsinain’ny paka lasa teo no nitranga ity vono olona ity, araka ny tatitry ny zandary 
taty aminay. Noho ny antony tsy fantatra tokoa dia raikitra ny fifamaliana teo amina roalahy izay 
mpiray tanana ihany. Nihaniakatra ny feo ary samy nifanasa vangy teo ny roa tonta. Tsy nahatanty 
anefa ny andaniny ka niala sy nirintona nody. Samy nihevitra teo ny rehetra fa vita teo ilay tsy fifankahazoana, 
niverina tampoka avy any an-trano ity farany. Basy no teny an-tanany, ary tsy nisy fisalasalana 
nitifitra avy hatrany ny andaniny. Nisoamaritaka avy hatrany ny mponina raha vao nahare ilay feom-basy 
nikoropaka namonjy ilay voatifitra. Niala haingana toy tsy teo kosa ilay nitifitra tao anatin’izany 
izany. Noezahina nentina haingana teny amin’ny toeram-pitsaboana tao an-tanana ihany moa ilay 
voatifitra saingy tsy avotra intsony. Nandray an-tanana ny raharaha avy hatrany nisambotra ilay 
ary nanao ny fanadihadiana ny zandary avy ao amin’ny PA Amboasary Avaratra. Efa nomena ny fianakaviana 
ny vatana mangatsiakan’ilay rangahy maty voatifitra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

