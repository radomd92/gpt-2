« LALAN’NY FRANKÔFÔNIA » ENY IVATO : NITERAKA KORONTANA NY NANOVANA INDRAY NY SORITRA | NEWSMADA

Par Taratra sur 11/04/2016 

Tsy mety milamina. Efa nisy ny hetsika voalohany nataon’ireo mponina eny Ivato, izay voakasiky 
fandravana trano hanamboarana ilay « lalan’ny Frankôfônia ». Nisy ny fifanantonana ary efa hita 
marimaritra iraisana. Izay hahakely ny fandravana, mba tsy hahabetsaka ny vola hivoaka amin’ny 
amin’ny fanonerana ireo trano voakasika no natao. « Gaga izahay nisy teratany sinoa iray sy malagasy 
nidina nijery ny soritra efa vita, ka nanakisaka izany indray. Efa nambara anefa fa io ny soritra 
tsy miova intsony, izay efa vita roa volana mialoha. 20 metatra mianatsimo ary 20 metatra mianavaratra 
efa tapaka teo. Lasa niova naka 8 metatra nianatsimo izany, ka lasa misy trano maromaro izay ara-dalàna 
voakasika indray”, hoy ny nambaran’ireo mponina, nosoloin-dRakotomalala Jerôme na i Roman tena. Naka vadintany ireo mponina nijery ny zava-misy. Nanontany ny mpiasan’ny kaominina sy ny fokontany 
farany mba hanamarina fa nisy tokoa ny fanakisahana ny soritra. Mbola tazana eo tokoa ny soritra 
efa nifanarahana sy ny soritra vaovao, handrava trano lehibe ara-dalàna maromaro. “Nanatona 
tompon’andraikitra izahay nanontany ny antony, ka nambaran’ireo fa vokatry ny valin’ny fanadihadiana 
tamin’ny tany na ny “étude du sol” izany. Efa vita taloha be anefa io, satria efa roa volana mahery 
nivoaka fa io ny soritra farany. Raha ny fihevitray, misy mahitahita ao, te hanana eny amin’ny ankilany 
nanao izay hanakisahana ny aty atsimo”, hoy ihany ny mpitondra teny. Mbola nisy ny hetsika nataon’ireo mponina ny asabotsy teo, nilanjan’izy ireo sora-baventy nanoherana 
Niteraka fitohanana be io, ka niantso ny Emmo/Reg hanampy azy ireo mihitsy ny zandary vao nijanona 
hetsika. Tantara mitohy. 





Les commentaires sont fermées. 

