VASACCOS : FIARA NIDONA TAMIN’NY ANDRIN-JIRO, IRAY MATY, TELO HAFA NARATRA – MIDI MADAGASIKARA

Omaly vao maraim-be, fiara tsy mataho-dalana iray, marika « Hyundai » no namarana ny làlany teny 
andrin-jiro tetsy Vasaccos. Vokany, olona iray no namoy ny ainy, telo tamin’ireo olona tao anaty 
kosa no naratra. 

Tokony ho tamin’ny efatra ora tany ho any no nitranga ity loza ity, araka ny angom-baovao azo. Saika 
ho any 67 ha any ity fiara ity no tra-doza, rehefa nidofotra tamina andrin-jiro. Mafy dia mafy ny 
nahazo azy ary potika tanteraka ny lohan’ilay fiara. Olona efatra no tao anatiny, samy naratra 
saingy iray tamin’izy ireo no voa mafy tokoa. Nentina novonjena avy hatrany tany amin’ny toeram-pitsaboana 
naratra, saingy tsy tana intsony an’ity rangahy 32 taona, ilay tena voa mafy, nony tonga teny. Tsy 
hatreto izay tena nitranga sy ny nahatonga ny loza. Fahadisoan’ny mpamily sa olana ara-teknika 
Raha ny voalaza dia toa hoe, efa nivilambilana ilay fiara kanefa mandeha mafy dia io tra-doza io. 
andanin’izay ihany koa anefa, mandeha ny feo fa hoe mamo ilay mpamily ka izay no nitarika ny loza. 
misy afa-tsy ny famotorana ataon’ireo pôlisy izay tonga teny an-toerana nijery ifotony ny zava-misy 
aloha no tena hahafantarana ny zava-nisy marina. Ny hany fantatra, dia notazonina ilay mpamily 
avy nahazo fitsaboana. Ny pôlisy misahana ny lozam-pifamoivoizana etsy Tsaralalàna kosa no mandray 
ny raharaha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

