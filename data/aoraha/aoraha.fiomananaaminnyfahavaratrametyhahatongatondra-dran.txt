FIOMANANA AMIN’NY FAHAVARATRA :: METY HAHATONGA TONDRA-DRANO NY TSY FANAMBOARANA LAKANDRANO ETSY ANALAKELY • AORAHA

Antitra ny fotodrafitrasa. Nanambara ny avy ao amin’ny minisiteran’ny Fanajariana ny tany sy 
Sampandraharaha mikasika ny fananantany fa tokony hatao ny fanamboarana ny lakandrano lehibe 
Analakely. Manomboka eo Ambohijatovo izany, mandalo an’Analakely eo amin’ny « Esplanade » sy 
Lapan’ny tanàna ary mifarana any Soarano. Araka ny fanazavana, efa antitra loatra ity fotodrafitrasa 
ka ahiana ny mety hahavaky azy amin’ ny fotoam-pahavaratra. 

«Ahiana ny mety hisian’ny tondra-drano sy ny fahatondrahan’ny lalan-kely. Mety hisy lavaka hipoitra 
koa ka mety hanahirana ny fifamoivoizana ny tsy fahavitan’izany”, araka ny fanazavan’ny tale 
ny minisiteran’ny Fanajariana ny tany sy ny Sampandraharaha misahana fananantany, Andriamanohisoa 
omaly tetsy Anosy. 



Araka ny fanazavana hatrany. Tsy afaka mihemotra intsony ny fanaovana ity asa ity fa tokony hotanterahina 
izao. Voalaza fa nangataka ny tsy hanaovana azy ity mantsy ireo mpivarotra eo Analakely. “Nangataka 
hanemorana ny asa ho aorian’ny fifidianana ireo mpivarotra na any amin’ny volana febroary. Tsy 
atao intsony anefa ny manatanteraka ny fangatahan’izy ireo satria fangatahana nataon’ny kaominina 
renivohitra no nanaovana ity asa ity”, hoy hatrany Andriamano-hisoa Gérard. 

Araka ny fanazavana, dia efa tamin’ny andron’ny Fanjanahan-tany no nanorenana io fotodrafitrasa 
Efa nisy ihany ny fanamboarana saingy tsy manaraka ny fenitra teknika. Tsiahivina fa efa nisy fahavakisana 
lakan-drano lehibe io tamin’ny taona 2015 ka namorona lavaka be teo Analakely. 

Nanambara ihany koa nefa ny avy ao amin’ny minisitera fa manome fotoana folo andro ny kaominina 
handaminana an’ireo mpivarotra. Aorian’izay no hanapa-kevitra izy ireo na hatao na tsia ny asa. 
fa telo na efatra herinandro no faharetan’ity asa ity araka ny fanazavana hatrany. Asa maromaro 
hotanterahina miaraka amin’izany toy ny etsy Besarety. 









Enregistrer mon nom, mon e-mail et mon site web dans le navigateur pour mon prochain commentaire. 



