FIKIRAKIRANA NY VOKA-PIFIDIANANA :: NAMALY BONTANA NY FANAKIANANA MAVAIVAY MIANTEFA AMINY NY CENI • AORAHA

Fiarovan-tena mafy. Nanangam-bovona nanoloana ireo fanakianana miaro fanosoram-potaka noho 
fomba fikirakirana ny voka-pifidianana ireo mpikambana eo anivon’ ny Vaomieram-pirenena mahaleo 
misahana ny fifidianana (Ceni). Ny filazana azy ireo ho manao kolikoly ho fanomezana tombondahiny 
kandidà iray no tena tsy levon’ny vavonin’ izy ireo. 

“Misy milaza zavatra mamoafady, toy ny hoe nandray vola tamina kandidà ny Ceni. Milaza ho manana 
io olona io. Oviana ary taiza izany? Tsy afaka ny hangina izahay satria be loatra ny fanendrikendrehana 
sasany”, hoy Rakotomanana Hery, filohan’ ny Ceni tetsy Alarobia, ny sabotsy lasa teo. 

Nilaza ho efa saika hametraka fitoriana an’ ireo andian’olona mivoy an’ity raharaha ity ry zareo 
etsy Alarobia. “Najanona anefa izany mba hisian’ny fitoniana, satria raharaham- pifidianana 
tanterahina”, hoy ny loharanom-baovao iray avy amin’ny Ceni,omaly. 

Mbola naverin’ny filohan’ny Ceni hatrany fa “izy ireo ihany no manana ny fahefana mamoaka ny voka-pifidianana 
“Manandrana mamoaka vokatra daholo ireo kandidà nahazo vato betsaka ary samy te hilaza fa hoe mandresy 
fihodinana voa-lohany. Tsy azo antoka ny vokatra mivoaka ivelan’ny Ceni”,hoy izy. 



“Ny lalàna manan-kery no mamaritra fa fito andro aorian’ny fandraisana an’ireo antontan-taratasy 
ny voka-pifidianana avy amin’ny ivon-toerana fanangonana ny vokatra isaky ny distrika no hamoahana 
voka-pifidianana vonjimaika ôfisialy. Tsy misy dikany ny fihazakazahana ny famoahana vokatra 
izay mety hitera-doza”, hoy hatrany Rakotomanana Hery. 

Araka ny fanazavan-dRakotonarivo Thierry, filoha lefitry ny Ceni indray dia “efa nanomboka omaly 
fanamarinana an’ireo antontan-taratasy mirakitra ny voka-pifidianana voaray etsy Alarobia”. 
hanomboka hamoaka ny voka-pifidianana vonjimaika efa voamarina izahay manomboka rahampitso 
Efa natomboka ny fanamarinana sy fampitahana an’ireo antontan-taratasim- pifidianana sy ireo 
nampitaina tamin’ny mailaka. Somary hiato kely izany aloha ny famoahana ny fampitana ny vokatra 
noraisina tamin’ny mailaka”, hoy izy. 

Voka-pifidianana vonji- maika efa voamarina avokoa izany manomboka izao. Nodisoin’ny filoha 
ny Ceni ny filazana fisiana fanafoanana ny voka-pifidianana avy amin’ireo biraom-pifidianana 
tsy faha- tomombanana. “Tsy mbola misy izany ary tsy manam-pahefana hanao izany izahay. Fanamarinana 
no tanterahina. Tsy mbola nisy koa ny hoe fahatarana ny fandraisana ny voka-pifidianana izay ho 
amin’ny talata izao”, hoy hatrany Rakotonarivo Thierry. 









Enregistrer mon nom, mon e-mail et mon site web dans le navigateur pour mon prochain commentaire. 



