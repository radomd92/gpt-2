BORIBORINTANY  VI: FANADIOVANA HIADIANA AMIN’NY PESTA | NEWSMADA

Par Taratra sur 22/09/2018 

Niara-nientana nanao fanadiovana faobe teny amin’ny boriborintany fahenina ny ekipan’ny kaominina 
rehetra niara-niasa tamin’ny fanatontosana ny asa fanadiovana, omaly. Nifarimbona tamin’izany 
ny fokonolona nanerana ny fokontany 32 ary ny RF2 ao amin’ity boriborintany ity, miisa 650. 

Nozaraina faritra enina ny fokontany miisa 32 voakasiky ny fanadiovana. Anisan’izany, Ankazomanga, 
Antanety Atsimo parking ao amin’ny biraon’ny boriborintany fahenina, Andranomena, Ambohimanandray 
ny tsenan’Ambohimanarina. 

Araka ny fanambaran’ny delegen’ny boriborintany, Andriamananjezika Fehizoro, natao izao hetsika 
mba hisorohana ny mety ho fiavian’ny aretina pesta izay manomboka maha be resaka, amin’izao fotoana. 

Tsy ny lalam-pirenena ihany no nodiovina teto fa ireo lalan’ny kaominina ihany koa. Ankoatra izay, 
ny fanesorana ny loto manentsina ny lakandrano. Nisy ny antso avo natao tamin’ny tompon’andraikitra 
ny fako, na ny manana andraikitra manandrify izany hanao ny asany hanala ny fako efa misavovona 
toerana ao anatin’ny Boriborintany fahenina iny. Nentanina koa ny mponina mba hitandro mandrakariva 
fahadiovana, satria izay tsy mandoto dia efa naman’ny manadio ihany. 



Les commentaires sont fermées. 

