SAIKA HAMIDY ANY SAMBAVA: ROA LAHY NAHATRARANA BASY LAVA SY PA TANY AMBANJA | NEWSMADA

Par Taratra sur 02/05/2019 

Saron’ny polisy avy ao amin’ny kaomisarian’Ambanja teo amin’ny sakana amin’ny RN 6, ny zoma 26 
2019 lasa teo ireo roa lahy voarohirohy, nahatrarana fitaovam-piadiana mahery vaika miisa telo. 

Raha ny fanazavan’ny polisy, teo amin’ny sakana fivoahana sy fidirana ny tanàna no nahatrarana 
mpanao trafikana fitaovam-piadiana ireto. Nanao fanaraha-maso mahazatra ny fiara mifamezivezy 
lalam-pirenena iny ny polisy ka tamin’izany no nahatrarana ireto basy miisa telo ireto, izay nahitana 
lava fusil à pompe vita sovietika iray ary basy poleta vita gasy miisa roa. Roa lahy no nitondra ireto 
ireto raha hihazo an’i Sambava izy ireo rehefa avy niala tao Ambanja. Nandritra ny fanadihadiana 
nahafantarana fa basy nokasaina hoentina hamidy any Sambava ireto basy ireto ary fantatra ihany 
fa avy any Toliara ny iray amin’ireo basy ireo, ny iray avy any Marovoay raha avy ao Ambanja ihany 
iray. Nambaran’ny lehiben’ny kaomisarian’Ambanja, ny Commissaire principal de police Saramba 
fa manentana hatrany ny vahoaka amin’ny fampitam-baovao momba ireny fihazonana sy fivezivezena 
tsy ara-dalàna ireny any anatin’ny fiarahamonina rehetra any. 

Basy iray hafa tratra tao Toamasina… 

Saron’ny zandary miasa eo anivon’ny seranan-tsambon’i Toamasina, ny talata 30 avrily 2019 teo 
lehilahy iray nahatrarana basy marika Bca Scorpion calibre 5, tsy nahazoana alalana tao amin’ny 
Ampasimazava Toamasina. Nambaran’ny kaomandin’ny kaompanian’ny zandary eo anivon’ny seranan-tsambo, 
kapiteny Mahavihasina Dauder fa anisan’ireo basy fampiasan’ny mpanafika sy mpanao fanafihana 
ao Toamasina ity basy ity ary ao anantin’ny basy sokajy faharoa. Efa mandeha, araka izany, ny famotorana 
ny fiavian’ity fitaovam-piadiana tratra tany amin’ilay voarohirohy. 



Les commentaires sont fermées. 

Les commentaires sont fermées. 

