TAMBAJOTRA HALATRA «  SPRITER » : MPAMILY SY RESEVERANA TAXIBE NAMPIDIRINA AM-PONJA – MIDI MADAGASIKARA

Olona roa, mpamily sy resevera ao amin’ny kaoperativa Tselatra misahana ny zotra 147 mampitohy 
– 67 ha – Amabtomaro no nampidirina am-ponja omaly rehefa avy natolotra ny Fampanoavana. Voarohirohy 
nangalatra ny fiara « Sprinter » izay very tamin’ny talata 8 aogositra teo izy ireo. Fantatra ihany 
fa olona iray heverina fa mpiray tsikombakomba amin’ity raharaha ity no mbola karohina. Ity farany 
nandray ity taxibe ity teo Anosy ny marainan’io talata io ka nanomboka teo ny tetika rehetra nangalarana 
fiara. Tonga dia niakatra teo aloha sy nipetraka teoakaikin’ny saofera ilay io. Rehefa nitaky 
ny mpanampy ny saofera , na ny resevera, dia nilaza ilay mpamily fa zanak’anabaviny ity teo akaikiny 
tsy ampandoavina. Mba hanaporofoiny izany amin’ilay resevera dia nampitondrainy an’ity lazainy 
zanak’anabaviny ny fiara rehefa avy nameno mpandeha teny Ambatomaro ka hiverina. Nony tonga teo 
paositra 67 ha anefa dia natsambikimbikin’ilay mpamily ilay fiara. Tezitra ireo mpandeha ka naverina 
saran-dalana ary nidina daholo rehefa nolazain’ilay mpamily fa misy simba ao amin’ny coupelle 
ny hisatra. Rehefa tonga teo amin’ny Jirama Andavamamba anefa dia nirahin’ilay mpamily hividy 
kojakoja simba ilay resevera ka najanona teo ilay fiara. Tsy hita teo intsony anefa ity farany sy 
mpamily rehefa niverina ilay resevera. Nampadre avy hatrany ny tena mpamily sy ny tompon’ny fiara 
resevera. Nampandrenesina noho izany ny polisy misahana ny heloka bevava ao Anosy. Natao ny fikarohana 
hita teny amin’ny lalana Andrefan’Ambohijanahary ilay fiara izay efa tsy misy kodiarana, tsy 
auto radio, very ny kojakoja rehetra. 

Rehefa natao ny fanadihadiana dia fantatra fa tsy zanak’anabavin’ity mpamily akory ilay olona 
ny fiara fa olom-pantany fotsiny, izany hoe mpamily taxibe namany. Olom-pantany saingy nambara 
fa tsy hitany akory izay fonenany. Mitohy araka izany ny fikarohana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

