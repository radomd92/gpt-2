CENI: TSY MAZAVA IREO BIRAO FANDATSAHAM-BATO VAOVAO 5000

Accueil > Gazetin'ny nosy > Ceni: Tsy mazava ireo birao fandatsaham-bato vaovao 5000 

Publié le 24 août 2018 



Niisa 19 000 mahery eo ho eo ireo birao fandatsaham-bato manerana ny nosy ny taona 2013. Efa niteraka 
hevitra be ireo birao tsy hita izay fokontany nisy azy fa dia nahazo vato fotsiny. Tamin’iny fifidianana 
nampiarahina ny fifidianana solombavambahoaka sy ny filoham-pirenena tamin’ny taona 2013 iny 
dia tsy nahazo manara-maso ny biraon’ny CENI (Vaomiera mahaleo tena momba ny fifidianana) tany 
distrika ny vahoaka, eny fa na dia ny solotenan’ny kandidà na koa ny kandidà mihitsy aza niaraka 
ireo. Aty Antananarivo amin’ny foiben’ny Ceni no azo atao ny manaraka ny vato azo tany amin’ireny 
ireny. Tena zava-doza izany ary mbola mitady hiverina izao indray. 

Vokatr’izany dia tsy neken’ny mpifaninana maro ny voka-pividianana, nefa tsy maintsy nekena 
ary namboarina mialoha ny sain’ny mpifaninana mba tsy handà ny fanambarana ataon’ny CENI. Vao 
ela akory no nanao fanambarana ny Dokotera Jean Louis Robison izay kandidà mpifaninana tamin’ingahy 
Rajaonarimampianina ho filoham-pirenena tamin’izany fa diso sy nangalarina ny vato azony satria 
hono no lany fa tsy ny mpifaninana aminy. Efa-taona aty aoriana vao nahita ny kilalao maloto nataon’ny 
tamin’izany ity Dokotera ity. 

Amin’izao fotoana izao dia milaza ny CENI fa nitombo 5000 ny isan’ny birao fandatsaham-bato vaovao 
amin’ity fifidianana filoham-pirenena 2018 ity. Fa maninona no misy fitomboany be dia be toa izao 
birao fandatsaham-bato? Aiza daholo ireo toerana izay hasiana ny birao 5000 izany? Raha tena manao 
asa ao anatin’ny mangarahara marina ny ao amin’ny CENI dia tokony ho lazaina izay toerana hisy ireo 
ireo, ary faritany dieny mbola izao. 

Teo alohan’ny fisian’ny Ceni dia ny ministeran’ny Atitany no niandraikitra ny fifidianana teto 
ka fantatra mialoha ny birao fandatsaham-bato tamin’izany na nitombo na tsia ny isan’ny mpifidy. 
lasa nandroso amin’ny teknôlôjia vaovao indray ny Ceni izay mikarakara ny fifidianana ankehitriny 
lasa ankamantatra ny zava-drehetra. 

Mahakasika izay fampiasana ny solosaina izay, dia mbola olana hafa indray koa ankehitriny ny mahakasika 
“logiciel”. Io fitaovana io no toa ny ati-doha mandrindra ny asan’ny solosaina iray. 

Mandeha dia mandeha ny resaka ankehitriny fa efa misy ny “logiciel” izay efa vita hosoka ka manome 
antoko iray. Misy ny olona iray izay voalaza fa mikirakira izany ho an’ny antoko iray. Efa nanao 
ity olona ity fa tsy marina ny voalaza. Nisy koa aza ny loharanom-baovao hafa fa ny fianakaviam-be 
koa no nahita hosoka ao anatin’io “logiciel” io. Dia nandeha ny resaka fa nosoloina indray ity “logiciel” 
nefa mbola mandeha ihany ny resaka ankehitriny fa mbola maimbomaimbo hosoka hatrany ity fitaovana 


Maro ny kandidà no velona ahiahy amin’ity raharaha ity. Ho hita eo moa ny tohin’izy ity satria efa 
ireo mpifaninana no sahy mirehareha fa tsy maintsy azony ny fandresena ka maro no ho tapaka làlan-dra 


Momba ny vola ampiasain’ny kandidà indray dia misy ny rafitra natokana ho an’izany indray ka bahanan’ny 
ity raharaha ity. Io efa iaraha-mahita io ankehitriny fa fandaniam-bola tsy toko tsy forohana 
ataon’ny kandidà sasany nanomboka tamin’ny voalohan’ity taona 2018 ity, nefa tsy hita izay fanaraha-maso 
Vola be no lany amin’ny famoriam-bahoaka ankalamanjana ankehitriny nefa tsy misy olana amin’ny 
izany fa mandeha ho azy. Toa ny tsy misy akory aza ny vola lanilanian’ny kandidà amin’izany, nefa 
izao fa tsy mazava ny nahazoany azy. 

Maro ny azo tantaraina mahakasika ny zavatra tsy mazava amin’ny fifidianana ho filoham-pirenena 
avy io. Tsy te hihaino ny vahoaka mitaraina ny CENI sy ny fanjakana fa manao izay tiany hataony fotsiny 
Ny zavatra toa izany nefa no mahatonga olana matetika amin’ny firenena iray. Ny mahagaga dia ny 
dieny izao ataon’ny CFM (Komitin’ny fampihavanana Malagasy) sy ny CENI hoe “tokony hanaiky izay 
eo ny mpifaninana rehetra” ka tokony hanao fanambarana izany. Izany ve tsy fanabarabarana ny Malagasy? 









