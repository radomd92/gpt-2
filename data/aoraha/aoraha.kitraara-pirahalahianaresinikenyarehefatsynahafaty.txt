KITRA – ARA-PIRAHALAHIANA :: RESIN’I KENYA, REHEFA TSY NAHAFATY «PENALTY», NY BAREA • AORAHA

Niondrika teo anatrehan’ny ekipam-pirenen’i Kenya na Harambee Stars tamin’ny alalan’ny isa 
noho 0, ny Barean’i Madagasikara tao amin’ny kianjan’ny Robert Bobin de Bondoufle, any Fleury 
Paris (Frantsa). Lalao noentin’ny roa tonta nanomanana ny fiadiana ny amboaran’i Afrika, hotante­rahina 
Ejypta amin’ny 21 jona hatramin’ny 19 jolay ho avy izao, ity notanterahina ity. Ny Barea hifaninana 
amin’ ny vondrona B (misy an’i Nizeria, Guinée ary Burundi), raha ao amin’ny vondrona C (misy an’i 
Sénégal ary Tanzania) kosa no misy an’i Kenya. 

Nandritra ny fizaràm-potoana voalohany dia nanindry ary nanao totoafo ny fanafihany ny Malagasy 
teo amin’ny famaranana hatrany no nisy lesoka kely teo amin-dry Njiva, Carolus, Rayan ary Faneva 
Azo heverina ho efa mirindra kosa ny fiarahana eo amin’i Marco Ilaimaharitra sy Abel Anicet, miampy 
Métanire, Mamy Gervais, Jeremy Morel ary Jerôme Mombris. I Leda no napetraka ho mpiandry tsatokazo. 
amin’ny minitra faha-43 dia nahazo « penalty » tamin’ ny alalan’i Faneva Ima ny Barean’i Madagasikara 
tsy matin’i Carolus izany, fa voatohan’ny mpiandry tsatokazo kenyana. Teo am-pialan-tsasatra 
nisaraka tsy nisy naratra ny roa tonta. 

Teo amin’ny fizaràm-potoana faharoa dia somary nikorontana kely ny lalaon’ny Malagasy. Nampiditra 
Paulin, Bolida, Amada, Caloin, Boyer ary William Gros i Nicolas Dupuis, mpanazatra nasionaly. 
amin’ny minitra faha-63 dia nahazo “penalty” ihany koa i Kenya ary matin’i Victor Wanyama, mpilalaon’ny 
(Angletera). Andra­sana eto Antananarivo amin’ity faran’ny herinandro ity ny Barean’i Madagasikara. 









Enregistrer mon nom, mon e-mail et mon site web dans le navigateur pour mon prochain commentaire. 



