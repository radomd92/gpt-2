ZANABOLANA  : HAPETRAKA NY RAFITRA HISAHANA NY SARY | NEWSMADA

Par Taratra sur 22/10/2016 

Tapaka taorian’ny fiofanana sy ny atrikasa momba ny télédetection mikirakira ny fahazoana sary 
antontam-baovao avy amin’ny zanabolana fa hapetraka ny sampandraharaha iray handray ny sary 
momba an’i Madagasikara, araka ny fanazavan’ny profesora Rakotondraompiana Solofo, tomponandraikitra 
amin’ny Ioga, omaly teny Anosy. “Tokony hiakina amin’ny rafitra efa misy toy ny oniversite na ny 
taosarintanin’i Madagasikara (FTM) ilay sampana vao hajoro satria efa manana fahaiza-manao 
ny fandraisana ny sary avy amin’ny zanabolana ireo”, hoy ny nambarany ihany. 

Amin’izao fotoana izao, mbola ao anatin’ny tranonkala no maka ny sary ilaina ny teknisianina amin’ny 
maro. Misy ny adiresin’ny tranonkala manome sary tsy andoavam-bola toy ny fanaraha-maso ny toerana 
voarakotra ala eto amintsika. Milanja hatramin’ny 1Go ka hatramin’ny 5 Go (Gigaocte) ny sary iray 
herinandro eo ho eo vao azo tanteraka noho ny tanjaky ny conexion eto Madagasikara somary maivana. 

« Fahasalamana, tontolo iainana, fanajariana ny tany… samy sehatra ampiasana ny sary avy amin’ny 
avokoa hitondra fampandrosoana », hoy ny minisitry ny Fampianarana ambony, Rasoazananera Marie 
omaly. Anisan’ny niompanan’ny fiofanana ny fampiasana logiciel libre momba ny télédetection. 



Les commentaires sont fermées. 

