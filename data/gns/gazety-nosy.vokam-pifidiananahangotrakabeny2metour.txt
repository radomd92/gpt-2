VOKAM-PIFIDIANANA : HANGOTRAKA BE NY « 2ÈME TOUR »

Mazava izao fa tsy maintsy mizotra mandeha mankany amin’ny “2ème tour” ny fifidianana izay ho filoham-pirenena 
faha 19 desambra 2018 izao. 

Manomboka mazava ny fizorana amin’izany etsy amin’ny biraon’ny Ceni (Vaomieram-pirenena momba 
fifidianana) etsy Alarobia. 

Omaly alahady faha 11 novambra 2018 dia birao fandatsaham-bato miisa 8239/ 24852 no efa azo amin’izany. 
toerana izay efa azo lazaina fa be mpifidy dia efa nahazoana vokatra avokoa toa Antananarivo voalohany 
hatrany amin’ny faha enina, Manjakandriana, Antsirabe I sy Faratsiho ary Soavinandriana. Ireo 
ireo izay azo lazaina fa isan’ny mamaritra ny vokam-pifidianana rehetra eto amin’ny faritany 
mamaritra koa ny vokatra amin’ny ankapobeny eto Madagasikara. 

Amin’ireo vokatra azo avy amin’ny birao fandatsaham-bato miisa 8239 io dia maro koa no faritra 
mpifidy no efa azo avokoa ny vokatra ao aminy. Noho izany dia taim-bato sisa andrasana amin’ireo 
tavela ireo na dia antsasa-manila aza no sisa. Misy koa nefa ny fe-potoana izay voalazan’ny lalàna 
vokam-pifidianana ao anatin’ny 5 andro ao amin’ny biraon’ny CRMV, ny vokatra azo amin’ilay birao 
dia foanana. Ny faha 20 novambra nefa dia tsy maintsy vita ny fanisana ataon’ny Ceni. Raha misy manao 
hahatara ny fandefasana ny vokatra dia ho zava-poana izany. 

Mpifidy miisa 1 668 891/ 3 408 163 no nahazoana vokatra, izay mahatratra salanisa 52, 93% omaly alahady 
11 novambra 2018 tamin’ny 4 ora 17 mn tolakandro. Ny vokatra azon’ingahy Andry Nirina Rajoelina 
dia 667 562, na 40,60%, Ravalomanana Marc dia nahazo isa 601 162 na 36,02% ary ingahy Hery Rajaonarimampianina 
nahazo 118 367 na 7, 09%. 

Raha ny fizotran’ny vokatra azo ireo dia manantona mankany amin’ny fihodinana faharoa ny fifidianana 
sarotra no hahazoan’ingahy Andry Nirina Rajoelina izay mitarika ny 55% amin’ny birao fandatsaham-bato 
sisa raha toa ka te hahazo ny fandresena avy hatrany amin’izao fihodinana voalohany izao izy. Any 
faritra Sava iny dia mitarika ingahy Hery Rajaonarimampianina. Misy koa toerana hafa izay ingahy 
Marc no mitarika toa ny any Alaotra Mangoro izay isan’ny be mponina koa. 

Hirona aiza ary ny mpifidy amin’ny fihodinana faha roa izay ho tanterahana tsy ho ela ity? Ny vato 
Antananarivo dia mizara roa ka lasa resaka ambanintanana sy ambonintanana ny raharaha. Izany 
ireo “baomanga” sy ny “tsalo” hoy ny fitenenana. Tsy izay ihany fa mandeha dia mandeha koa ankehitriny 
mahakasika ny tanindrana sy ny ambaniandro. Izay mahazo ny mpifidy amin’ireo sokajin’olona roa 
no ho mpandresy amin’ny fifidianana io. Misy aza no efa milaza ireo mpifaninana roa ireo fa kandidàn’ny 
hono, izay iadiana mafy amin’izao fotoana izao no ho tompony. 

Ingahy Andry Nirina Rajoelina nefa dia mahasarika ny tanora be dia be koa ka tsy azo tsinotsinoavina 


Ny tantsaha indray dia mahatsiaro ny “kit scolaire” izay nozarain’ingahy Ravalomanana Marc. 

Marina fa samy manana ny kilemany izy roalahy ireo teo amin’ny fiainampirenena ary samy nahatonga 
teto amin-tsika izany. 

Azo lazaina fa tsy maintsy hangotraka ny fampielezan-kevitra farany izao ary tsy maintsy hampiasa 
heriny araka izay azony atao ny mpifaninana roa. Ho be indray izany ny vola hiparitaka amin’ity 
farany ity ka ho hitan-tsika eo izay hofidian’ny Malagasy ho filohany. 



