FISOLOKIANA HO FIARANA ZANDARY NITATERANA RONGONY : OLONA DIMY VOAROHIROHY, EFATRA NAMPIDIRINA AM-PONJA – MIDI MADAGASIKARA

Olona dimy no voarohirohy tamin’ilay raharaha rongony tany Ihosy, izay nampiasana laharana fiarana 
sy napetaka tamina fiarana sivily izay nitaterana rongony. Taorian’ny fanadihadiana izay nataon’ny 
anivon’ny polisim-pirenana dia fantatra fa ny efatra tamin’ireo ihany no nampidirina am-ponja 
Tsy nijanona hatreo anefa iny raharaha iny. Fantatra izao fa nametraka fitoriana avy hatrany teny 
fitsaràna ambaratonga voalohany ao Ihosy ireo voaloto tao anatin’ity raharaha ity. « Tsy nijanona 
fotsiny ny zandarimariam-pirenena fa nametraka taratasy fitoriana noho ny fisandohan’andraikitra 
fampiasana fitaovan’ny zandary tsy ananana fahefana ho amin’izany », hoy ny fampitam-baovao. 
fa fiaran’olon-tsotra, an’ny manambanohitra ambony, no nopetahana laharana Z5160, izay laharana 
ahafantarana ireo fiara ampiasan’ny zandary eo anivon’ny Vondron-tobim-pileovana Androy, 
nampiasaina nitondràna rongony 20 gony. Tsy vitan’izay fa mitonona ho isan’ity vondrona mpitandro 
ity ilay mpamily, izay nitondra fanamiana sy galona. Raha ny fanazavàna azo anefa dia efa zandary 
izy noho ny firaisany petsapetsa tamina andian-jiolahy. Araka izany, hentitra ny avy eo anivon’ireo 
izay milaza fa tsy hanaiky velively ity fandotoana ny anaran’izy ireo ity. « Io fitoriana io dia 
amin’ireo rehetra nanatanteraka io fisandohana io, ary koa amin’izay rehetra nanampy azy ireo 
na ara-pitaovana na ara-kevitra, na iza izy na iza, na zandary izy na sivily na hafa koa » hoy hatrany 
fampitam-baovao avy eny anivon’ny zandarimariam-pirenena. Ireto farany moa amin’izao, dia 
hatrany hatrany manatsara ny endrika ivelany amin’ny alalan’ny fanadiovana anatiny. 




















