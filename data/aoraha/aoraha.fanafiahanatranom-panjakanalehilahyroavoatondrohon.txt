FANAFIAHANA TRANOM-PANJAKANA :: LEHILAHY ROA VOATONDRO HO NAMAKY BIRAON'NY MINISITERA • AORAHA

Tonga ara-potoana ny pôlisy, hany ka tra-tehaka ny lehilahy iray nikasa handroba tao amin’ny biraon’ny 
Fanabeazam-pirenena etsy Anosy, ny alin’ny sabotsy lasa teo. Tratra, taorian’ny fanadihadiana, 
lehilahy iray hafa voatondro ho niaraka nanao ny asa ratsy taminy. Tsy nisy zavatra very na voaroba 
amin’ny birao, tamin’io fotoana io. 

Tonga nampandre ny pôlisin’ny BC ny lehilahy iray izay mpiambina ao amin’ny minisiteran’ny Fanabeazam-pirenena, 
alin’ny sabotsy io. Nambarany tamin’izany fa misy mamaky ny birao ao amin’ny minisitera. « Nofatoran’ireo 
ny mpiambina roa lahy. Voavaha anefa ny tady ka afaka nandositra nampandre ny mpitandro filaminana 
mpiambina iray. Nitsambikina teo amin’ny tamboho izy ary nanatona ny pôlisy tsy lavitra eo », araka 
fanazavana voaray. Samy tonga teny an-toerana ny Herivonjitaitran’ny Pôlisim-pirenena eo anivon’ny 
sy ireo misahana ny heloka bevava (BC). Tratra teo no ho eo ny iray tamin’ireo olon-dratsy. Tafaporitsaka 
ny ambiny, vantany vao nahatazana ny pôlisy. 

Samy atao famotorana ao amin’ny BC Anosy izy roa lahy tratra ireto. 









Enregistrer mon nom, mon e-mail et mon site web dans le navigateur pour mon prochain commentaire. 



