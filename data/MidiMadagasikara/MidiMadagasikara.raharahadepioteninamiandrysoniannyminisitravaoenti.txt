RAHARAHA DEPIOTE NINA : MIANDRY SONIAN’NY MINISITRA VAO ENTINA FAMPANOAVANA – MIDI MADAGASIKARA

Omaly no natolotra ny Fampanoavana, ireo mpitandro ny filaminana efatra eo anivon’ny pôlisy, 
notorian’ny solombavambahoaka Nina. Fanamparam-pahefana, halatra, herisetra. Ireo raha hiverenana 
ny anton’ny fitorian’ity olom-boafidy ity izay niantefa tamin’ny pôlisy izay nidina an-tsehatra 
an-tranony tamin’ny tapaky ny volana septambra teo. Nizara roa moa ny fanazavana teo ary nitarika 
mihitsy. Samy niaro ny olony ny roa tonta ary raha nilaza ny avy eo anivon’ny pôlisy fa nanao ny asany 
ihany izy ireo tamin’ny alàlan’ny fisamborana mpanakorontana, ny avy amin’ny ankilany kosa dia 
fa halatra, fanamparam-pahefana ary fikasihan-tànana tsy tamin’antony no niseho. Nahazo fahafahana 
ny fisalasalana ireo taizan’ny Depiote Nina. Io farany izay nitory ihany koa ka nahatonga ny fanadihadiana 
nosokafan’ny pôlisy miandraikitra ny raharaha mahakasika ny pôlisy. Omaly no natao ny fanolorana 
olona teo anivon’ny Fampanoavana, saingy noho ny fangatahan’ny lehiben’ny sampana misy ireo 
efatra ny amin’ny hanajana ny pitson’ady ara-pitsarana, dia voatery nahemotra izany. Mila ny 
ahafahana manenjika (ordre de poursuite) voasonian’ny minisitry ny filaminana anatiny izay 
azo atao ny fanadihadiana ara-pitsarana ireo pôlisy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

