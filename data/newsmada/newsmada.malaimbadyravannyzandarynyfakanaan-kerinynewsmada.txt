MALAIMBADY  : RAVAN’NY ZANDARY NY FAKANA AN-KERINY | NEWSMADA

Par Taratra sur 12/02/2018 

Ankizy 14 taona nalain’ny jiolahy an-keriny tany Soatanimbary Atsimo Malaimbandy, ny zoma lasa 
tamin’ny 6 ora maraina. Ravan’ny zandary mpanao “opérations” ora vitsy taorian’ny nitrangan’izany 
fakana an-keriny ity. Avotra ilay zaza ary tsy nisy vola azon’ireo andian-jiolahy. 

Araka ny fanazavana, jiolahy ampolony nitondra basim-borona no tonga vao maraina tao an-toerana 
io zaza io. Niantso haingana ny zandary ny mponina no sady efa nanara-dia ka nidina avy hatrany nanao 
fanarahan-dia nifanampy tamin’ny mponina sy nanao ny fanakanana ireo jiolahy ireo ny avy ao amin’ny 
Menabe sy ireo mpanao “opérations”. 

“Nahalala ireo jiolahy ireo fa voafehin’ireo zandary ny toe-draharaha ka efa voatery sy voahodidina 
ireo. Nandositra sisa no hany nataony ary navotsony ilay zaza tao Ambalatandroy Malaimbandy tokony 
2 ora tolakandro”, hoy ny zandary . Tsy nisy fotoana nangatahana vola ireo mpaka an-keriny noho 
hafainganan’ny hetsika, satria haingana ihany koa ny fampandrenesan’ny mponina azy. Mbola mitohy 
ny fikarohana ny olon-dratsy ireo izay efa fantatra ny ankamaroany. 

“Araka ny efa nambara, misy ny ezaka handravana ny fikambanan-jiolahy any Malaimbandy. Mbola 
ary hotohizana hatrany io ady amin’io asa ratsy io na efa tsy afa-nanao toy ny fanaony teo aloha intsony 
ireo jiolahy ireo. Maro ireo efa any am-ponja, toa izany koa ireo efa tsy atahorana hanao ny asa ratsiny 
kanefa mbola mikasa hanandrakandrana ny hanohy izany ihany ireo namany sisa mbola misitrika sy 
karohana”, hoy ny zandary hatrany. 



Les commentaires sont fermées. 

