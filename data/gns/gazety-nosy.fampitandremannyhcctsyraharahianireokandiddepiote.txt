FAMPITANDREMAN’NY HCC : TSY RAHARAHIAN’IREO KANDIDÀ DEPIOTE

Ny 26 marsa lasa teo no namoaka fampitandremana ho an’ireo kandidà depiote manao ny fampielezan-kevitra 
fotoana ny Fitsarana avo momba ny Lalàmpanorenana. Nilaza ny HCC tao anatin’ny fampilazana nataony 
efa maro amin’ireo mpilatsaka ho fidiana ankehitriny no hita manao izay fampielezan-kevitra 
fotoana izay sahady, ohatra amin’izany ny fandefasana horonan-tsary na horonam-peo fohy izay 
fampielezan-kevitra amin’ny haino aman-jery tsy miankina, na koa fametrahana sarina kandidà 
amin’ny laharana ao anaty bileta tokana eo amin’ny pejy voalohan’ny gazety. Nampahatsiahy ireo 
ny Fitsarana momba ny lalàmpanorenana fa araka ny didim-panjakana mitondra ny laharana 2019-059 
mamaritra ny fikarakarana ny fifidianana solombavambahoaka amin’ny ankapobeny, dia ny andron’ny 
6 mey amin’ny 6 ora maraina ka hatramin’ny sabotsy 25 mey amin’ny 12 ora alina, no fe-potoana ara-dalàna 
mpilatsaka ho fidiana rehetra manao ny fampielezan-kevitra. Noho izany, araka ny andininy faha-92 
anatin’ilay didy hitsivolana laharana 2018-008, mikasika ny fitsapan-kevi-bahoaka sy ny fifidianana, 
voaràra ary maha voasazy ny fanaovana zavatra mendrika fampielezan-kevitra, indrindra fa eo 
tontolon’ny haino aman-jery sy gazety. Na teo aza ny fampitandremana nataon’ny HCC, hita sy tsikaritra 
fa mbola maro amin’ireo kandidà solombavambahoaka no manao izay propagandy alohan’ny fotoana 
ary lohalaharana amin’izany ireo kandidà avy amin’ny antoko TIM sy ny vononana IRD na ny “Isika 
miaraka amin’i Andry Rajoelina”. Toa tsy misy miraharaha ny fampitandremana nataon-dry Jean 
Rakotoarisoa sy ny namany fa mbola manao izay saim-pantany ny sasany amin’ireo mpilatsaka ho fidiana, 
ny eto Antananarivo na any amin’ny faritra rehetra any. Tsy vao tamin’ity fifidianana solombavambahoaka 
fa na tamin’ny fifidianana filoham-pirenena farany teo aza, dia nanjaka tanteraka ny gaboraraka 
fisokafan’ny fampielezan-kevitra na nisy aza ny fampitandremana nataon’ny CENI sy ny HCC. Averina 
moa fa ny tsy fisian’ny lalàna mazava mamaritra ny atao hoe “fampielezan-kevitra alohan’ny fotoana” 
antony voalohany mahatonga ireo mpilatsaka ho fidiana hanao izay danin’ny kibony, rehefa fotoana 
ny fifidianana tahaka izao. 

