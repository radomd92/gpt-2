ADY AMIN'NY DAHALO :: ZANDARY NIANTEFAN’NY BALA TEO AMIN’NY LOHANY • AORAHA

Namoy ny ainy ny zandary iray tany Tsaratanàna, omaly vao maraina be. Teny an-dalana mandeha an-tongotra 
tampon-tanety sy lohasaha manara-dia dahalo nangalatr’omby miisa dmy amby efapolo izy sy ny namany 
nisy tifitra tampoka, tokony ho tamin’ny 2 ora sy sasany maraina. Nisy ny fifandonana taorian’izay 
dahalo iray no maty. Tra-tehaka ny basim-borona telo sy basy poleta iray. 

Rehefa naheno ny fanafihana nataon’ny dahalo ireo zandary dia niroso tamin’ny fanarahan-dia 
hatrany. Nizotra nankany Antsirasira-Betrandraka ny lalan’ireo omby. Teny an-dalana izy ireo 
niharan’ny vela-pandrika satria efa nisy niandry ny fandalovan’ireo zandary ireo dahalo. Raikitra 
fifampitifirana rehefa avy nitifitra voalohany ireo dahalo izay nahafaty ilay zandary. 

Miasa eo anivon’ny Hery vonjy taitran’ny Zandarimaria na ny Fign io zandary namoy ny ainy io. 25 
i Dera Theogène Rakotomalala izao maty am-perinasa izao. Mbola tafaverin’ireo zandary tamin’ny tompony ihany anefa ireo omby very rehetra na teo aza ny fahalavoan’ny naman’izy ireo. 
any an-toerana haka ny razan’ity zandary namoy ny ainy ity ny lehiben’ny Fign, anio, araka ny loharanom-baovao. 









Enregistrer mon nom, mon e-mail et mon site web dans le navigateur pour mon prochain commentaire. 



