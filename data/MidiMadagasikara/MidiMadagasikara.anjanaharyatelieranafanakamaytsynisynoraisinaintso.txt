ANJANAHARY : « ATELIER » ANA FANAKA MAY : TSY NISY NORAISINA INTSONY IREO HAZO SY FITAOVANA – MIDI MADAGASIKARA

Taorian’ny tranga nahamaizana trano 8 tany Toamasina afakomaly, trano hazo iray ihany koa no nirehitra, 
tetsy Anjanahary, ampitan’ny « Collège Miarantsoa ». Omaly vao mangiran-drasty tokony ho tamin’ny 
ora sy fahatelony no nitrangan’izany. Marihina fa trano fanamboarana fanaka ity nirehitra ity. 
tsy mbola fantatra mazava izay niavian’ny afo, fa raha ny tatitry ny sampana mpamono afo, dia heverina 
« cours circuit » no nahatonga izany. Kelikely ihany ilay trano may, saingy may tsy nisy noraisina 
ny entana rehetra nijanona tao. May tamin’izany ny « machine à bois » sy ny hazo rehetra ary ireo fitaovana 
fanamboarana fanaka tavela tao. Naharitra 20 minitra ny famonoana ny afo. Tsy nisy kosa ny naratra 
ny aina nafoy tamin’izany satria tsy misy mipetraka ilay trano. Natahorana hiitatra tany amin’ireo 
nijanona teo amin’ny « parking » akaiky teo kosa ny afo, saingy voasoroka ara-potoana izany noho 
ezaka mati-paika nataon’ny « pompiers ». 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

