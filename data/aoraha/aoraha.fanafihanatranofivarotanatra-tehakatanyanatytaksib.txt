FANAFIHANA TRANO FIVAROTANA :: TRA-TEHAKA TANY ANATY TAKSIBOROSY IREO JIOLAHY • AORAHA

Mandry ilika ireo zandary, tany Ankadinondry-Sakay, rehefa nahazo fampandrenesana avy amin’ireo 
any Arivonimamo tamin’ny fisian’ny jiolahy avy nanafika toeram-pivarotana, tany Ambodifarihy, 
alin’ny alarobia lasa teo. Tra-tehaka tamin’ny sakana nataon’izy ireo ny fiara taksiborosy iray 
ho any Tsiroanomandidy nitondra ireo jiolahy miisa efatra. 

Naratra mafy notsindronin’ireo jiolahy tamin’ny antsy ny tompon’ilay trano fivarotana kojakoja 
andavanandro. Nalain’izy ireo ny entana lafo vidy kanefa mora entina, toy ny sigara, fahana finday 
ny maro hafa, miaraka amin’ny lelavola roa tapitrisa ariary. Rehefa nosavain’ireo zandary avy 
Ankadinondry ireo efa-dahy dia hita tany amin’izy ireo avokoa ireo entana sy lelavola, hoy ny loharanom-baovao. 











Enregistrer mon nom, mon e-mail et mon site web dans le navigateur pour mon prochain commentaire. 



