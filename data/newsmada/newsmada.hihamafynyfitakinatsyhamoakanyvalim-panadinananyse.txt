HIHAMAFY NY FITAKINA : TSY HAMOAKA NY VALIM-PANADINANA NY SECES | NEWSMADA

Par Taratra sur 13/01/2018 

Mitohy ny fitakiana ary hihamafy aza. Mahatsiaro tena ho tsy henoin’ny mpitondra ireo mpampinatra 
ka nampiaka-peo manoloana ny tsy fahitan’izy ireo valiny avy amin’ny minisitera. 

“Tsy hamoaka ny voka-panadinana izahay araka ny tapaka tamin’ny fivoriana natao. Tohin’ny fampiatoana 
fampianarana sy ny fikarohana efa natao ny volana desambra teo izany raha tsy mivaly ny fitakianay”, 
ny eo anivon’ny Seces Antananarivo, afakomaly, teny Ankatso. Nohitsin’izy ireo fa anisan’ny 
mbola azo ny tambin’ny fikarohana ho an’ireo mpampianatra mpikaroka mbola manao ny asa fikarohana 
ny tambiny ho an’ny ora fanampiny iasan’izy ireo. 

Tratry ny bemarenin’ny fanjakana 

Efa nisy ihany ny dinika sy fifampiresahana tamin’ny tompon ‘andraikitry ny minisiteran’ny Fampianarana 
saingy tsy nahafa-po izany. “Tsy nisy valiny azo tsapain-tanana ka antony nandraisana ny fanapahan-kevitra, 
hamoaka ny valim-panadinana”, hoy ihany ny filohan’ny Seces sampana Antananarivo, Ravelonirina 
Grégoire. Tratry ny bemarenin’ny fanjakana indray izany ireto mpampianatra mpikaro ireto. 

Etsy andaniny, naato koa ireo mpikambana telo eo anivon’ity sendikà ity noho izy ireo tsy manaraka 
fifampifehezana sy ny fiandaniany amin’ny mpitondra. Niainga tamin’ny latsa-bato natao izany 
azy ireo izany ka maherin’ny 150 ireo nampiato amin’ireo mpikambana 170 eo anivon’ny Seces Antananarivo. 





Les commentaires sont fermées. 

