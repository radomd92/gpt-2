67 HA : 5 LAHY NANAFIKA « GROSSISTE », LASA NY VOLA 10 TAPITRISA ARIARY – MIDI MADAGASIKARA

Taorian’ny fanafihana mitam-piadiana niseho tamina tranombarotra lehibe izay nahafatesana 
iray teny Antohomadinika, tranombarotra lehibe iray hafa koa, ampitan’ny « Mada Hotel » 67ha, 
nisy nanafika, omaly tolakandro tokony ho tamin’ny roa ora teo. Raha ny fitantaran’ny manodidina 
ireo vavolombelona anisan’ny voaambana basy tamin’izao fanafihana izao, dia dimy lahy izy ireo 
niara-nanafika sy nandroba tao amin’ity « grossiste » ity. Ny roa tamin’izy ireo no nirongo basy. 
Tsy nisy nanampo na inona na inona izahay. Avy hatrany ireto olon-dratsy dia niditra tsy nihambahambana 
tranombarotra ka ny iray nanambana basy ny olona rehetra, ny ambiny nanangona ny vola sy ny entana 
azon’izy ireo nalaina. Nisy naman’izy ireo iray hafa koa nijanona teny ivelan’ny tsena nanambana 
ny manodidina mba tsy hisy hiantso vonjy. Enina izahay no tao anatiny fa ny roa hafa lasa nitsoaka 
ambadika avy hatrany raha vao nahita ireto olon-dratsy.» hoy ny fitantaran’ny mpiasa iray ao amin’ity 
ity. Tsy nisy afa-nanohitra araka izany fa dia namela malalaka an’ireto jiolahy hanatanteraka 
asa ratsiny na ny tompon’ny tranombarotra na ireo mpiasa na ireo taty ivelany. Voaroba tamin’izany 
vola mitentina 10 tapitrisa ariary miaraka amin’ny entana maromaro. Tsy vitan’izany, fa mbola 
jiolahy ireto hatramin’ireo finday izay saika hamidin’ireo mpivarotra ivelan’ity tranombarotra 
« Ny gony nitondrany ny vola be avy tao anaty tranombarotra ihany no nandraofan’izy ireo ny finday 
hitany tety ivelany. » hoy ny fanamarihan’ity mpivarotra iray. Mitovy hetim-bolo, tsy nisaron-tava 
samy nanao kapa sy « short » daholo izy dimy lahy ireto nandritra izao fanafihana izao. Nandeha tongotra 
amin’ny olon-drehetra nihazo an’Antohomadinika izy ireo taorian’ izay ka tsy nisy nahafantarana 
ireo ho olon-dratsy. Ny basy rahateo efa nasitriny tanaty gony. Tetsy ankilany, noho ny tahotra 
ny fikorontanan-tsaina nateraky ny zava-nitranga, dia nangorona ny entany avy ireo mpivarotra 
samy nody any amin’ny tokantranony avy taorian’ny zava-niseho. Efa tonga teny an-toerana nandray 
ny raharaha ny teo anivon’ny polisin’ny boriborintany fahafito narahan’ny tao amin’ny « Brigade 
», ny UIR ary ny « Police centrale ». Misokatra ankehitriny ny fanadihadiana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

