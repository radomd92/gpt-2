MANANJARY : ROALAHY NISOLOKY 100 TAPITRISA ARIARY VOASAMBOTRA – MIDI MADAGASIKARA

Jiolahy roa tamin’ny telo nisoloky 100 tapitrisa ariary tamina varotra vilany lafo vidy no voasambotry 
polisy tany Mananjary, afak’omaly. Raha ny fanazavana voaray avy amin’ny lehiben’ny mpitandro 
any an-toerana, dia mitondra ny sarin’ilay vilany ireto jiolahy mba entin’izy ireo handresen-dahatra 
mpividy miaraka amin’ny antontan-taratasy fifanarahana ara-barotra hafa. Lazain’ireto mpisoloky 
mangataka andro lava amin’ny fandoavana vola ilay tokony hividy ity vilany efa nanome vodiondrim-barotra, 
mitady olona hafa sahy hividy ambonimbony kokoa noho ny teo aloha izy ireo. Mampiasa fonoka sy ody 
mahery. Rehefa resy lahatra ny mpividy vaovao vonona handoa vola avy hatrany, dia atao ny fifanarahana 
ara-taratasy vaovao, ary milaza amin’ny voasoloky efa tratran’ny fandraikiraikena amin’ny 
ireto jiolahy, fa alaina amin’ny namany anankiray voalaza fa miandry ao anaty fiara ilay vilany 
lafo vidy fa mavesatra, dia amin’ iny ireto mpisoloky no miezaka mandositra mitsoaka. Nametraka 
ny niharam-boina, ary napetraka ny vela-pandrika, ka izao tra-tehaka tsy afa-niala izao intsony 
roa tamin’ ireo jiolahy mpisoloky. Mbola karohina fatratra kosa hatramin’izao ny naman’izy ireo 
antsoina hoe : Jess, voalaza fa nitondra ny vola 100 tapitrisa ariary mahery nitsoaka. Vahiny ao 
moa ireto mpisoloky tra-tehaka ireto, ka atolotra ny fitsarana amin’ity herinandro ity ihany 
famotorana ataon’ny polisy azy ireo, hoy ny vaovao. 




















