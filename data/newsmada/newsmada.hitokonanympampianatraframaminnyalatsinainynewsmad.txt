HITOKONA NY MPAMPIANATRA FRAM AMIN’NY ALATSINAINY | NEWSMADA

Par Taratra sur 06/05/2016 

Hitokona, manomboka amin’ny alatsinainy izao, ny mpikambana amin’ny plateforme syndicale amin’ny 
misy fikambanana 13 manerana ny Nosy. Mpampianatra Fram, mpampianatra efa mpiasam-panjakana, 
no mivondrona amin’ny sendikà 13 mandrafitra ny plateforme. Nifarana omaly alakamisy, ny 14 andro 
ny fanjakana hamaliana ny fitakiana mifotora amin’ny lohahevitra dimy : vacation nandritra ny 
fanefana ny fanampin-karaman’ny mpampianatra Fram, fifanarahana momba ny asa ho an’ireo tafiditra 
mpiasam-panjakana, fampiakarana ny Fram raisina ho 20 000 isan-taona ary ny fanondrotana ny indemnité 
ho 100 000 Ar isanisany. «Tsy nahafa-po ny valin-teny avy amin’ny tomponandraikitry ny minisiteran’ny 
ka toy ny arirarira toy ny mahazatra fotsiny », hoy ny fanazavan’ny filohan’ny sendikà Aneffa, 
Elidio, omaly. Nisy ny filazana fa efa mikarakara ny karaman’ireo mpampianatra nanara-maso sy 
mpitsara ny laza adina amin’ny fanadinam-panjakana roa (CEPE, BEPC) ny minisitera nefa hatramin’izao, 
mahita vola ny mason’izy ireo. Mila porofo izahay satria « vacation » hatramin’ny taona 2013 no 
mbola voaray. 

Hihaona eny amin’ny INFP Mahamasina ny mpikambana rehetra ao anatin’ny plateforme, anio hanambara 
fomba ofisialy fa hanomboka ny fitokonana amin’ny alatsinainy. 

Amin’ny 5 jolay ho avy izao ny fanadinana CEPE, roa volana mialoha, tsy milamina indray ny tontolon’ny 
« Tsy manao takalon’aina ny mpianatra akory izahay fa efa ela niaretana ka leon’ny fampanantenana 
tanteraka », hoy ny nambaran’ny mpitarika ny sendikà. 



Les commentaires sont fermées. 

