SABOTSY-NAMEHANA : TAXI-BROUSSE NANITSAKA NAHAFATY  NY RESEVERANY – MIDI MADAGASIKARA

Ny marainan’ny alahady teo no naka solika teo amin’ny “station” Galana tetsy Sabotsy Namehana 
taksiborosy Mercedes 508 mampitohy an’ Antananarivo sy Ambatomanohina. Fanaon’ny mpanampy 
mpamily tokoa raha vao mijanona ny fiara ny manamboatra na mamafa, misitrika ao ambanin’ny fiara 
manao ny fanamboarana madinidinika. Tsy niteny tamin’ny mpamily anefa ityu farany fa tonga dia 
tao ambanin’ilay fiara . 

Vao vita ary ny solika dia namelona ny fiara ity mpamily ka avy hatrany dia nanisaka izany, tsy fantany 
ny fisian’ny olona tao ambany ka voahitsaka teo amin’ny tratrany ilay mpamily mpanampy, mpandeha 
sy ny olona manodidina no nikiakiaka niantso ka nampijanona ity mpamily. 

Teo no taitra ilay lehilahy ka nijanona ary nisokitra ity namany ity haingana hentina eny amin’ny 
Anosiavaratra. Teny an-dàlana anefa no tapitra ny ain’ity tovolahy izay vao 27 taona monja 

Amam-bolana vitsy tokoa mantsy izay no nisehoan-javatra mitovitovy amin’izao teny Nanisana 
anentanana ny mpamily sy ny mpanampy azy mba hifanara-tsaina tsara eo am-panatontosana ny asany 
tsy fitandremana kely tokoa mantsy dia amoizana ain’olona. Manginy fotsiny ny tsy fahatomombanana 
ka matetika mitera-doza mahatsiravina. 



