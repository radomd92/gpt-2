MANJAKANDRIANA : FATY 87 VOAKORONTANA, NISY NANGALATRA AVOKOA NY TAOLAN-DAVA – MIDI MADAGASIKARA

Tsy andro tsy alina fa dia manohy ny asa ratsiny hatrany ireo mpamaky fasana sy mpangalatra taolam-paty. 
zoma hariva, 22 jolay, lasa teo, tokony ho tamin’ny 7 ora sy 10 minitra tany ho any, fasana roa ao amin’ny 
Maromena, Kaominina ambanivohitr’Ambohibao Atsimo, distrikan’i Manjakandriana indray no 
namaky. Marihina fa tsy lavitry ny tanàna no misy ireto fasana ireto, tokony eo amin’ny dimy kilaometatra 
ny tanàna ary 10 kilaometatra miala ny Borigady Andriampamaky kanefa mbola tanterak’ireo olon-dratsy 
ny asa ratsiny. Ny fokonolona nanao fisavana ny fasana noho ny resaka halatra taolam-paty niely 
an-tanàna no nahita ireo fasana roa efa nisokatra nidanadana ireo. Avy hatrany izy ireo dia nampandre 
tompom-pasana roa tonta izay samy mipetraka eo Moramena avokoa. Rehefa nidirana ary ireto fasana 
dia akory ny hagagana fa razana 87 efa mikorontana ambony ambany no tratran’izy ireo tao sisa. Nohamarinina 
tsy ampy ka fantatra fa nisy nagalatra avokoa ireo taolan-dava tamin’ireto razana 87 nikorontana 
Talohan’izao tranga izao anefa dia efa nanentana ny manodidina rehetra ny sefo fokontany mba hiaro 
fasany mba hialana amin’ny fahaverezan’ireo taolam-balo. Efa eo am-pelatànanan’ny zandary 
an-toerana ny raharaha ary efa miroso amin’ny fanadihadiana sy ny famotorana ihany koa izy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

