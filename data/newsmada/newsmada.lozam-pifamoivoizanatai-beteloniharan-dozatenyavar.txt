LOZAM-PIFAMOIVOIZANA: TAXI-BE TELO NIHARAN-DOZA TENY AVARADRANO | NEWSMADA

Par Taratra sur 03/11/2018 

Miseholany eny ihany ny lozam-pifamoivoizana. Tratran’ny loza ny taxi-be telo omaly. Soa ihany 
tsy namono olona ireo. Betsaka ny fahavoazana. 

Nisehoana lozam-pifamoivoizana teny Manjaka Ilafy sy Ambatobe ary Ambatomaro. Nodomina kamiao 
simenitra ny taxi-be iray H, teny Manjaka Ilafy omaly maraina. Naratra ny mpandeha maromaro ary 
any amin’ny hopitaly. Tapaka naharitra mihitsy ny lalana vokatr’izany. 

Namoa-doza ihany koa ny taxi-be 192 iray teny Ambatobe, omaly. Niala lalana ary nanimba zavatr’olona 
fiara ity. Nambaran’ny olona teny an-toerana fa tsy nitana ny hisatr’io fiara io ka namantana tamin’ny 
Biraom-panjakana no eo amin’ilay toerana. Soa ihany fa tsy nisy ny olona naratra vokatr’izany 
betsaka kosa ny fahasimbana. 

Nitrangana lozam-pifamoivoizana ihany koa teny Antsobolo Ambatomaro, omaly maraina, ka voadona 
ny andrin-jiro iray. Vokany, tapaka ny jiro eny amin’iny faritra iny omaly tontolo. Nampimenomenona 
olona ity loza ity, nanimba zavatra ary saika nitera-doza mahatsiravina. 



Amin’ny ankapobeny, tsy fitandremana ny mahatonga ny loza. Ny mpamily izay tsy mitandrina, ankoatra 
fiara mety ho efa misy olana. Ireo taxi-be, ny taksiborosy matetika no mamoa-doza eto amintsika. 
an-drenivohitra na amin’ny lalam-pirenena. 

Tsy ampy ny fanaraha-maso ataon’ny tompon’andraikitra amin’ireny fiara fitaterana ireny. Eo 
koa ny mpamily, tsy fantatra mazava ny fomba nahazoany ny fahazoan-dalana hamily fiara. Toe-javatra 
ho azy eto amintsika ny fahalalahan’ny fakana fahazoan-dalana. Sao fotoana hijerena ifotony, 
ilaina ihany koa, ny mari-pahaizana vao afaka maka fahazoan-dalana mamily fiara? Mety hampihena 
lozam-pifamoivoizana izany? 





Les commentaires sont fermées. 

