MANJAKARAY – AMBOHIJATOVO : TAXI-BE TAPAKA FREIN NANDONA OLONA, TELO NO NARATRA – MIDI MADAGASIKARA

Nandratra olona indray ireo taxi-be teto an-drenivohitra, teny amin’iny faritra Manjakaray 
Ambohijatovo iny omaly. Araka ny fantatra dia samy olana ara-teknika teo amin’ny lafiny hisatra 
no nahatonga ny loza. Vokany, olona telo no indray naratra mafy, tsy nisy kosa ny aina nafoy. Omaly 
tokony ho tamin’ny fito ora teo ho eo ny iray, tetsy Manjakaray. Taxi-be 157 no tsy tanan’ny mpamily 
ary nikivalavala nidina iny fidinana avy any Manjakaray tanàna iny. Renim-pianakaviana handeha 
ny zanany hianatra no voafaokan’ity taxi-be ity teny ambony “trottoir”. Samy naratra avokoa izy 
saingy ilay ankizy vao enin-taona monja no voa mafy. Nentina haingana teny amin’ny toeram-pitsaboana 
mianaka ireto. Fa toraka izay ihany koa teny amin’iny faritra Ambohijatovo iny, tokony ho tamin’ny 
ora maraina teo. Tamin’ity indray, taxi-be 196, no nialàn’ny hisatra ka tsy tanan’ny mpamily intsony 
amin’ilay fidinana mihazo an’Andohan’Analakely iny. Hany herin’ny mpamily nandefa ny fiara, 
amin’ny tambohon’ny ministera teo akaiky teo. Ramatoa mpivarotra amoron-dalana iray no nodomin’izany 
naratra ary nalefa teny amin’ny toeram-pitsaboana ihany koa. Fa mbola lozam-pifamoivoizana 
an-drenivohitra ihany, teny amin’iny faritra Ankadifotsy iny, ny alarobia hifoha alakamisy 
Taxi nifandona tamina fiara kely “Kangoo”. Naratra mafy ary tsy nahatsiaro tena mihitsy ny mpamilin’ilay 
karetsaka, izay potika tanteraka tamin’io fotoana io. Araka ny nambaran’ny mpitandro filaminana 
niala ireo fiara nijanona amoron-dalana ilay fiarakaretsaka ary nandeha mora. Somary nandeha 
sy niala lavaka ihany koa ilay “kangoo” ka tsy tana intsony ny fifandonana. Samy mitera-doza avokoa 
an-drenivohitra na ny fiara efa tsy tokony handeha intsony, kanefa mbola mahazo alalàna hanao 
sy hitondra mpandeha, na ireo lavaka mangotanatana isan-karazany, haingon’ny araben’Iarivo. 



Ny saintsika rehetra no tena voa an’ity delestazy-delestazy ity. Ny pesta, ny koléra, ny toberkilaozy 
mahazatra antsika ary ity delestazy-delestazy ity no aretina vaovao tonga eto amintsika. 

Miandry fanafody sy vakisiny sisa no azo hatao 🙂 

Lasa misy déléstazy matetika hatramin’ny frein koa izy izany an ! 


















