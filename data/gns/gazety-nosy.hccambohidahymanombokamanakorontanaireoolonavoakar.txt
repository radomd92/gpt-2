HCC AMBOHIDAHY : MANOMBOKA MANAKORONTANA IREO OLONA VOAKARAMA

Niroso tamin’ny dingana mafimafy kokoa ireo andian’olona voakarama hanao fihetsiketsehana 
anoloanan’ny Fitsarana avo momba ny Lalàmpanorenana, eny Ambohidahy. Raha filanjàna sora-baventy 
dia raitra ihany no nataon’izy ireo, nanomboka ny alatsinainy teo, dia tsy nijanona tamin’izany 
ny hetsika natao omaly fa tonga hatramin’ny fanakanan-dalana nampikatso ny fifamoivoizana. 
ho tamin’ny 1 ora atoandro teo ho eo no nanomboka nanakan-dalana ireto mpanao fihetsiketsehana 
Fotoana fohy taorian’izay no tonga teny an-toerana nandrava ny hetsika ny Emmo-Reg ka vaky nandositra 
ireo mpitokona vao nahita ny mpitandro filaminana. Tonga hatrany Analakely sy Amparibe ny fifanenjehana 
amin’ny andaniny sy ny ankilany, tamin’io fotoana io. Tsy nisy kosa ny fanapoahana baomba mandatsa-dranomaso 
fisamborana olona fa minitra vitsy taty aoriana ihany dia niverina tamin’ny laoniny ny filaminana 
ny fifamoivoizana teny an-toerana. 

Mazava ho azy fa tsy finiavana avy amin’ireto olona mpanao fihetsiketsehana ireto izay fanakanan-dalana 
fa iraka fotsiny ihany no nataon’izy ireo. Tsy maintsy tanterahina mantsy ny baiko omen’ireo atidoha 
izay tsy iza fa ny olon’ny HVM. Tsy zakan’ity antokom-panjakana ity mihitsy mantsy ny fahareseny 
fihodinana voalohany ka ny fandravàna manontolo ny latsa-bato natao tamin’ny 7 novambra teo no 
ireo. Tafiditra ao anatin’ny tetik’ady ny fividianana olona sahirana ara-pivelomana hanao fihetsiketsehena 
anoloan’ny Fitsarana avo momba ny Lalàmpanorenana. Fantatra araka ny fijoroana vavolombelona 
lehilahy iray teny an-toerana fa miainga eny amin’ny fokontany mihitsy ny fanangonana ireo olona 
mitokona eny Ambohidahy. “Eny amin’ny fokontany Anatihazo Isotry no misy anay. Nasaina nisoratra 
ary nolazaina fa ho zaraina vola 10.000 ariary tsirairay avy izahay raha mandeha mitokona eny amin’ny 
manohitra ny valim-pifidianana navoakan’ny CENI. Noho ny tsy fananana dia betsaka izahay no voasarika 
amin’ny fokontany Anatihazo Isotry. Maro taminay nozaraina 10.000 ariary ireo anefa no tsy nifidy 
tsy mahazo kara-pifidianana akory”, hoy ity lehilahy nijoro vavolombelona ity. Efa fomba fanaon’ny 
HVM foana moa ny fividianana olona tahaka izao ka tsy mahagaga ny mpanara-baovao intsony. 



