MAROLAMBO : TAFATSOAKA NY « VIOLON » FA MATIN’NY OLONA – MIDI MADAGASIKARA

Nifanenjehan’ny olona ary tsy namelàna raha tsy tapitra ny ainy. Lehilahy iray izay voarohirohy 
anatin’ny raharaha vono olona , nitranga tamin’ny 7 novambra tamin’ny taon-dasa no niharan’izany. 
voasambotry ny zandary izy io ary notazonina tao amin’ny « violon », saingy tafaporitsaka tao, 
araka ny vaovao nampitain’ny mpitandro ny filaminana. Tao amin’ny fokontany Vatambaborana, 
ambanivohitra Marolambo no nisehoan’ity fitsaram-bahoaka ity. Isan’ny nahatezitra ny olona 
mbola namalian’ilay voarohirohy ho mpamono olona ireo nanenjika azy. Mbola tsy foana eto amintsika 
fitsaram-bahoaka, fanao izay efa tamin’ny fahagola no tena nahitana azy. Tsy misy ny ezaka fampahafantarana 
olona, fa heloka bevava ny fandatsahan-drà sy ny fanalàna ain’olombelona. Mazava raha mihamahazo 
hatrany ny fitsaram-bahoaka, indrindra any amin’ny tontolo ambanivohitra. Jerem-potsiny sisa 
herisetra ary amin’ny lafiny iray koa dia toa manamaivana ny asan’ny mpitandro ny filaminana aza 
fahafatesan’ny mpanao heloka bevava indraindray. Saingy ny zon’olombelona dia tsy misy hasiny 
rehefa misy ny tranga toa izao… 



