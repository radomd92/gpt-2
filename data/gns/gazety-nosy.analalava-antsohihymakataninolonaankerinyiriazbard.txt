ANALALAVA-ANTSOHIHY : MAKA TANIN’OLONA ANKERINY I RIAZ BARDAY

Tsy mitsahatra hatrany ny fanaovana dramotra tanin’olona ataon’ireo karana mpanam-bola eto 


Ny atalata faha 01 oktobra 2019 lasa teo dia naneho ny fitarainany ny fianakaviana Amana Tsimidony 
ao Anosilava-Analalava, ao amin’ny faritra Antsohihy ao amin’ny faritanin’i Mahajanga, noho 
fangalana tany anterisetra ataon’ny karana antsoina hoe Riaz Barday izay monina aty Antananarivo. 

Toa izao indrindra no filazan’ireo tompon’ny tany ireo mahakasika ity raharaha ity izay sokajian’izy 
ho feno kolikoly lalina miaraka amin’ny sampan-draharahan’ny fananan-tany ao Antsohihy. 

Misy tany ao Anosilava ao Analalava ao amin’ny toeran antsoina hoe Antsingabe. Mirefy 70 ha izany, 
efa fananan’ny ray aman-drenin’izy ireo izay nolovany tamin’ny razany tany aloha elabe tany. 
fianakaviana Amana Tsimidony Ibrahim ity no tompon’ny tany io ary fantatra ny mponina any amin’izany 
izany hatramin’izay. Matetika nefa dia tsy misy vita “borne” ny tanindrazana ireny toy nytany 
manerana ny Nosy. Mijanona ho fananan’ny tompony hatrany izany na izany aza. 

Tonga nefa ny mpanam-bola sy ny manampahefana dia hahita izany fa tsy misy “titre” dia mamaritra 
hatrany fa tsy miraharaha izay tompony izany. Dia izany no nataon’ingahy Riaz Barday niaraka amin’ny 
fananan-tany ao Antsohihy hoy ireo tompon-tany. Mahagaga fa natao ny talata faha 01 oktobra 2019 
fanaovana “borne” io tany 70 ha io na dia nisy aza ny fanakanana (opposition) nataon’i Amana Agatte 
herinandro lasa izay. 

Raha ny voalazan’ireto tompon’ny tany ireto dia misy raharaha miendrika kolikoly lalina iarahan’ity 
ity sy ny ao amin’ny sampan-draharahan’ny fananan-tany ao Antsohihy. 

Matetika dia ny zavatra toa izao no mahatonga ny any ambanivohitra hioko ka mitarika disadisa any 




