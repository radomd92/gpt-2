FIAINAM-PIRENENA : ANY AMIN’NY BAREA INDRAY ALOHA NY MASON’NY MALAGASY

Tonga indray ity ilay fotoana nandrasan’ny Malagasy, indrindra fa ireo mpitia baolina kitra. 
sabotsy izao mantsy no hiakatra kianja indray ny Barean’i Madagasikara ary tsy aiza fa etsy amin’ny 
Mahamasina. Taorian’ny fiadiana ny amboaran’i Afrika natao tany Egypta, izay nampiaiky an’izao 
izao ny lalana nodiavin’ny ekipam-pirenena malagasy, dia sambany indray no hiatrika fifaninana 
Barea. Ny Ethiopianina moa no hifanandrina amin’ny Malagasy, lalao izay tafiditra ao anatin’ny 
hiakarana any amin’ny CAN 2021. Na dia efa tafiditra tsara ao anatin’ny fampielezan-kevitry ny 
ben’ny tanàna sy mpanolontsaina monisipaly aza isika, amin’izao fotoana izao, dia azo antoka 
hitodika any amin’ity lalaon’ny Barea ity indray ny mason’ny ankamaroan’ny Malagasy. Maro ny 
hiatrehan’ny Malagasy amin’ny fiainana andavan’andro izay miteraka fahasahiranana sy fahasorenana, 
tsy hiresaka afa-tsy ny fahatapahan’ny jiro sy rano lavareny, ny tsy fandriampahalemana, ny fitohanan’ny 
ny hafanana be loatra, sns sns. Ity lalao ho tanterahan’ny Barea amin’ny sabotsy ity noho izany 
heverina fa hitondra fifaliana ho an’ny Malagasy, mba afahana manadino kely ny vesatry ny fahasahiranana 
amin’ny fiainana andavan’andro. Inoana fa hiverina indray ny fiaraha-mientana sy ny firaisan-kina 
fanohanana ny ekipam-pirenena malagasy, tahaka izay niseho tamin’ny fiadiana ny amboaran’i 
tany Egypta farany teo. 

