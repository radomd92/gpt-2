MAHANORO : FIHINANANA ANTSANTSA, OLONA 22 NAMPIDIRINA HOPITALY – MIDI MADAGASIKARA

Vokatry ny fihinana antsantsa, olona hatrany amin’ny 22 no tsy maintsy nampidirina hopitaly tany 
faritry Mahanoro, tamin’ny alatsinainy teo. Ny vaovao no nahafantarana fa novidina teny an-tsena 
hazandrano ity. Ankizy ny enina tamin’ireo narary ary 16 ny olon-dehibe. Soa aloha fa nalaky fantatra 
zavatra niseho ka afaka nanaraka fitsaboana avokoa ireo olona ireo. Nisy ireo afaka nalefa nody 
hatrany rehefa nahazo fanafody. Ao koa anefa ireo mbola tazonina eny amin’ny hopitaly. Voalaza 
ireo tena voa mafy ireto farany ireto. Tsy vao izao no nahafantarana fanapoizinana ara-tsakafo, 
amin’ny fihinanana itony karazana trondro itony, fa efa saika miverina isaky ny vanim-potoana 
amin’izao. Tokony hisy ny fitandremana sy ny fandraisana andraikitra, eo anivon’ny tsirairay 
hisorohana ny loza. 




















