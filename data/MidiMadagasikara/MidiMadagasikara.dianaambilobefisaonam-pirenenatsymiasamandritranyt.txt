DIANA / AMBILOBE : FISAONAM-PIRENENA, TSY MIASA MANDRITRA NY TELO ANDRO NY MPIASA REHETRA – MIDI MADAGASIKARA

Araka ny naoty navoakan’ny lehiben’ny distrikan’Ambilobe omaly 18 oktobra dia tsy miasa mandritra 
telo andro ho fanajana ny fisaonam-pirenena noho ny fahalasanan’ny filoham-pirenena teo aloha, 
Albert ny mpiasa rehetra, na miankina na tsy miankina amin’ny fanjakana ao Ambilobe. Eo anatrehan’izany 
dia maro amin’ireo orinasa any an-toerana no mampiaka-peo noho ity fanapahan-kevitra ity satria 
goavambe no hivesatra amin’izy ireo ao anatin’izany telo andro tsy hiasana izany, araka ny tati-baovao 
Rehefa niala tao Ambanja omaly antoandro, dia tonga tao Ambilobe antampo-tanana omaly tolakandro 
vatamangatsiakan’i Filoha teo aloha Pr Zafy Albert izay noraisina tamin’ny fomba manetriketrika 
amin’ny Kianjan’ny Saint Joseph. Raha vao niainga an’Antananarivo nihazo an’ Ambilobe tanindrazany 
nofo mangatsiakan’ity filoha teo aloha rainy demokrasia ity, dia nanome voninahitra sy nanao 
farany azy daholo ny rehetra teny an-dalana. Ny asabotsy izao no halevina ao Betsiaka tanindrazany 
Zafy Albert. 




















