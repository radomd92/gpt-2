MAHARIDAZA: JENERALIN’NY ZANDARY NARATRA MAFY, NAVADIKY NY FIARA – MIDI MADAGASIKARA

Niharan-doza teo an-tampon’i Maharidaza ny manamboninahitra ambony iray ao amin’ny zandarimariam-pirenena, 
alahady teo. Araka ny fantatra, dia niharan-doza teo an-tampon’i Maharidaza ny fiara tsy mataho-dalàna, 
Korando, nitondra azy, tokony ho tamin’ny enina ora sy sasany hariva. Avy any Toamasina ity jeneraly 
ary handeha hizotra aty Antananarivo no izao niharan-doza izao. Raha ny loharanom-baovao azo, 
olana avy amin’ny fiara no antony nahatonga ny loza. Nikatso tampoka raha teo an-tampom-piakarana 
ny familiana, raha ny fanazavana azo hatrany, hany ka nandeha tsy tany amin’ny tokony ho izy ilay 
tsy mataho-dalana. Nivoaka ny lalàna, nivadibadika ambony ambany efa im-betsaka ary niafara 
anaty hantsana nony avy teo. Mbola sendra ny vintana nitsiky anefa fa tsy latsaka tanteraka tany 
farany ity fiara ity, fa voatazon’ny ampentany kely teo ampovoany. Raha tsy izany angamba dia izay 
tena zava-doza tanteraka no niseho. Na izany na tsy izany anefa, dia fantatra fa samy naratra avokoa 
olona dimy tao anatin’ity fiara ity. Tena voa mafy tamin’izany ilay manamboninahitra, tompon’andraikitra 
Nambaran’ny loharanom-baovao, fa voa teo amin’ny lohany izy, ary tsy nahatsiaro tena tamin’ny 
nitrangan’ny loza. Nampakarina avy hatrany taty Andrenivohitra ireto olona niharan-doza ireto 
Efa tsy misy ahatahorana kosa ny ainy amin’izao fotoana izao, raha ny vaovao voaray hatrany. Torak’izany 
ireo olona hafa tao anaty fiara. 




















