FASANA MIKEA – TOLIARA : NISY NANDROBA, RAZANA 29 INDRAY VERY – MIDI MADAGASIKARA

Ny alin’ny alahady 12 martsa hifoha ny alatsinainy teo, dia vaky indray ny fasana misy ny razamben’ireo 
Mikea milevina efa ho 500 taona, ao amin’ny fokontany Ranobe distrikan’i Toliara II. Razana miisa 
indray no nisy nangalatra tamin’io andro io, ka lasan’ireo olon-dratsy mpamaky fasana avokoa 
taolan-dava rehetra. Raha ny fanazavana azo tamin’ny fianakavian’ny tompom-pasana, dia tamin’ny 
nirotsahan’ny orana no nanararaotra nanao ny asa ratsiny ireo mpamaky fasana. « Misy fianakaviana 
malaza amin’ny fandravana tanin’olona mikasa hanala anay taranaka Mikea amin’ny toerana misy 
Efa nisy fandrahonana sy fikasihan-tanana nataon’ireto andian’ olona ireo anay, ary tafiditra 
anaty paikadin’izy ireo amin’ny fandravana tany izao vaky fasana izao ». Raha ny fantatra hatramin’izao, 
olona dimy voarohirohy amin’ity raharaha ity no efa voasambotry ny mpitandro filaminana ka hatolotra 
fitsarana. Manoloana ireo fisamborana ireo dia mandrahonana ho faty an’ireo taranaka Mikea ao 
ireo fianakaviana mpamaky fasana sy mpandrava tany mahery setra ireto. Vokatr’izany, miaina 
anaty horohoro tanteraka ankehitriny ireto taranaka Mikea, ka manao antso avo amin’ny tompon’andraikitra 
sy ny fanjakana foibe ho fiarovana ny ain’izy ireo sy ho famongorana ireo olon-dratsy milaza ho 
maty manota. 




















