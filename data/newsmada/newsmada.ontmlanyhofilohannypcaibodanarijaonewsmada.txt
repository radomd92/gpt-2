ONTM  : LANY HO FILOHAN’NY PCA I BODA NARIJAO | NEWSMADA

Par Taratra sur 21/02/2018 

Natao, omaly, ny fifidianana ny birao mandrafitra ny filankevi-pitantanan’ny Ofisim-pirenena 
ny fizahantany eto Madagasikara (ONTM). Voafidy ho filoha vaovao i Boda Narijao, filoha teo aloha 
filankevi-pitantanan’ny ofisim-paritra Nosy Be. Filoha lefitra kosa Rakotomanantsoa Hely, 
filohan’ny mpandraharaha Tour operateur (Top) ary mpitam-bola Rtoa Ravelojaona Rita. 

Handimby an-dRandriamandranto Joel, filoha teo aloha ny ONTM izany i Boda Narijao, mandritra 
roa taona ny fotoam-piasana. Tanora 38 taona izy, manana traikefa maro eo amin’ny tontolon’ny 
Manana diplaoma “master”, mikasika ny “management” amin’ny fizahantany (2009) tatsy La Reunion 
Efa talen’ny asa tao amin’ny vondrona orinasa Accor sy Apavou (2010), nahazo traikefa maro tamin’ny 
nataony tany ivelany. Talen’ny fisakafoana tao amin’ny hotely Le Palissandre eto Antananarivo 
lasa talen’ny fampiroboroboana ny fizahantany tao amin’ny ORT Nosy Be (2013). 

Taty aoriana, nanorina ny trano fivahiniana (maison d’hôtes) azy manokana i Boda Narijao, ny Home 
any Nosy Be, sady mampianatra ao amin’ny toeram-piofanana mikasika ny fandraisam-bahiny sy ny 
any amin’ny Antenimieran’ny Varotra any an-toerana. 



Les commentaires sont fermées. 

