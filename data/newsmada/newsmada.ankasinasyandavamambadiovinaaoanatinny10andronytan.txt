ANKASINA SY ANDAVAMAMBA : DIOVINA AO ANATIN’NY 10 ANDRO NY TANÀNA | NEWSMADA

Par Taratra sur 21/01/2017 

Nidina tetsy amin’ny fanasan-damba etsy Ankasina nijery ny olana mianjady ireo mpanasa lamba 
ekipan’ny CUA. Tsy ampy ny toerana fanahazan-damba ka nanapa-kevitra ny kaominina hanadio ny 
rehetra manodidina, sy ny lakandrano satria maloto loatra eny an-toerana. Tsy maharaka ny RF2 
ny sefo fokontany, koa hanaovana asa tana-maro na (Himo) ny fanadiovana. 

Mandritra ny 10 andro no anaovana izany fanadiovana izany miaraka amin’ny fokontany. Hodinihana 
ny fanorenana fanasan-damba vaovao ka ny fikambanam-behivavy mpanasa lamba ihany no hitantana 
Nanentana ny mponina eny Ankasina sy ny sefom-pokontany koa ny ekipan’ny kaominina ary niheno 
hetahetan’ny mponina toy ny fahateren’ny lalana mivoaka mankany amin’ny arabe noho’ny fisian’ireo 
sinoa miorina ao anatin’ny tanàna ka manery ny lalana. 

Eo koa ny fitarainana mikasika ny tsy fisian’ny jiro, ireo fitarainan’ny olona may trano tamin’iny 
lasa iny ka ho raisin’ny ben’ny Tanàna ny alatsinainy izao izy ireo. Mbola misy olona 14 tsy manan-trano 
Ankasina noho ny voina nitranga tamin’ny taon-dasa teo iny. Notsidihan’ny ben’ny Tanàna sy ny mpiara-dia aminy kosa avy eo ny EPP teny 67 ha Avaratra Atsinanana 
ny EPP ao Andavamamba. Misy mpianatra 1314 ao amin’ny 67 ha Avaratra Atsinanana, ary 1010 kosa ny 
Andavamamba. 

Misakafo any an-tsekoly avokoa ireo izay iantohan’ny Pam. Ny CARE kosa no namatsy ny kojakoja fandrahoan-tsakafo. 
fa betsaka ny dabilio simba sy ny varavarankely koa nilaza ny ben’ny Tanàna Ravalomanana Lalao 
hanampy amin’ny fanamboarana ireny, ary tsy miandry fotoana ela. Nanasa ny mpianatra ihany koa 
ben’ny Tanàna hitsidika ny lapan’ny Tanàna ka iantohan’ny kaominina ny fitaterana ireo mpianatra. 



Les commentaires sont fermées. 

