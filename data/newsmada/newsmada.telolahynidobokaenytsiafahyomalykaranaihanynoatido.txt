TELO LAHY NIDOBOKA ENY TSIAFAHY OMALY  : KARANA IHANY NO ATIDOHAN’NY… ”KIDNAPPING KARANA” | NEWSMADA

Par Taratra sur 07/07/2016 

Nidoboka eny amin’ny fonjaben’i Tsiafahy, omaly, rehefa avy natolotra ny fampanoavana i Tsifolahy 
Ramaître sy Karana roa hafa izay tompon’antoka tamin’ny fakana an-keriny ny teratany karana iray 
hoe Rafik Fidahoussen. Teny akaikin’ny masoivohon’i Rosia eny Ivandry no nakan’ireto jiolahy 
an’ity teratany karana ity, ny 21 jona 2016 lasa teo. Araka ny fanazavan’ny polisy misahana ny heloka 
sakelika fahefatra, fiara P. 405 sy môtô no nampiasain’ireto jiolahy ireto. Nanokatra fanadihadiana 
polisy misahana ny heloka taorian’izay. Napetrak’ireo jiolahy teny amin’ny villa iray eny Soamanety 
ity teratany karana ity. I Tsifolahy no niandry azy tao an-trano niaraka tamin’ny basy Kalachnikov 
miaraka amin’ny bala miisa 28. Saron’ny polisy tao an-trano, ny alahady teo ity jiolahy ity niaraka 
fitaovam-piadiana ireo. Vola amina miliara maro no efa lasan’izy ireo araka ny fanazavan’ny polisy. 
am-piandrasana ny ambim-bola kosa ry zalahy no tratran’ny polisy. Valo lahy nitondra basy Kalachnikov 
sy P.A iray isan’olona no naka an-keriny an’i Rafik. 



Les commentaires sont fermées. 

