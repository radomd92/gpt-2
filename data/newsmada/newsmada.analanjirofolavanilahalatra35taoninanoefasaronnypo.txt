ANALANJIROFO  : LAVANILA HALATRA 3,5 TAONINA NO EFA SARON’NY POLISY SY ZANDARY | NEWSMADA

Par Taratra sur 13/04/2016 

Jiolahy iray no saron’ny polisy tao Mahanoro distrikan’i Fenoarivo Atsinanana, ny herinandro 
Voarohirohy ho nangalatra lavanila maitso tsy mbola matoy milanja 1 taonina ity jiolahy ity. Araka 
loharanom-baovao voaray avy any an-toerana, amin’ny volana mey ho avy izao no hanatanterahana 
atrikasa handinihana ny fotoam-piotazana lavanila ho an’ny faritra Analanjirofo. Manao ny ataony 
anefa ny jiolahy amin’iny faritra iny. Vokatra anisany mampidi-bola ny tantsaha amin’iny tapany 
ny Nosy iny rahateo ny lavanila. Nanamafy hatrany ny tompon’andraikitra misahana ny fitandroana 
filaminana ao amin’ny faritra Analanjirofo fa voasokajy ho heloka bevava ara-ekonomika ny halatra 
Taorian’ny fanadihadiana rehetra, nodoran’ny mpitandro filaminana teo imason’ireo solontenam-panjakana 
an-toerana ireto lavanila halatra ireto. “Endrika iray ahina hanaratsy ny tsena iraisam-pirenena 
an’ny lavanila eto Madagasikara izao halatra ataon’ny fahavalon’ny vokatra lavanila maitso 
tsy mbola matoy izao”, hoy ny fanazavan’ny lehiben’ny faritra Analanjirofo Ramaroson Jacques. 
rahateo fa aorian’ny atrikasa vao hamantarana ny tena datin’ny taom-piotazana amin’ity taona 
ity sy izay mety ho vidiny. 

Nahatratra hatramin’ny 3,5 taonina ny lavanila maitso halatra saron’ny polisy sy zandary tao 
faritra Analanjirofo, araka ny fampitam-baovao hatrany. 

Hatolotra ny fampanoavana kosa ilay jiolahy voarohirohy tamin’ilay halatra lavanila. 



Les commentaires sont fermées. 

