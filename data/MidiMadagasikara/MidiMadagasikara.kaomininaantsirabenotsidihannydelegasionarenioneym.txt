KAOMININA ANTSIRABE : NOTSIDIHAN’NY DELEGASIONA RENIONEY – MIDI MADAGASIKARA

Delegasiona valo mianadahy avy atsy amin’ny Nosy La Réunion no tonga nitsidika ny kaominina Antsirabe 
ny alatsinainy 17 oktobra lasa teo. Fantatra fa tohin’ny dian’ny ben’ny tanàn’Antsirabe Paul 
tany amin’io Nosy io izao fahatongavan’ireto delegasiona ireto izao. Teboka maromaro no noresahina 
ny fitsidihany, hoy ny sekretera jeneralin’ny kaominina Rtoa Ravolalaina Razafindrazaka. Isan’izany 
fijerena ifotony teny amin’ny sampandraharaha teknika, na ny voirie. Isan’ny tetikasan’ny ben’ny 
mantsy ary efa nampanantenainy ny hisian’ny sampandraharaha mpamonjy voina, ary ny hananana 
fiara mpamonjy trano may ireny. Hatrizay mantsy tsy mba nanana azy io ny kaominina Antsirabe ka 
ny hahazoana izany tsy ho ela. Nanome toky moa ireo delegasiona fa hijery olona manana fahaizana 
mikasika io vonjy voina io mba hanampy ny kaominina. Nasiain-dresaka koa ny lafiny fizahan-tany, 
rahateo ifanotofan’ny mpizaha tany noho izy tsy maintsy andalovana raha hihazo ny faritra atsimon’ny 
Ankoatra izay, misy toerana maro azo tsidihina eto. Nanaitra ireto delegasiona ireto ohatra ny 
ranovisy sy ranomafana eto Antsirabe. 

Antenaina noho izany fa hisy akony amin’ny fiadidiana ny tanànan’Antsirabe izao fitsidihina 
delegasiona ireto izao, indrindra ny hahazoana ilay fiara mpamonjy voina. Efa ela niaretana raheto 
vahoaka sy ny tanàna, indrindra fa rehefa misy voina. 




















