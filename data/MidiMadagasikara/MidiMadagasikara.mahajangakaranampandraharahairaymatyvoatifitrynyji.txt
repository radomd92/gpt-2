MAHAJANGA : KARANA MPANDRAHARAHA IRAY MATY VOATIFITRY NY JIOLAHY – MIDI MADAGASIKARA

Vokatry ny fandehan’ny rà be lotra taminy, 45 minitra monja taorin’ny nadraisana azy teny amin’ny 
vonjy aina hopitaly Pzaga Androva dia tsy tana intsony ny ain’ilay Karana. Tamin’ny 8 ora sy 10 minitra 
no niseho ny fanafihana, hoy ireo nanatri-maso teny an-toerana. Tsy nisy nanampo ny tranga fa samy 
nifampiresaka tsara ny andaniny sy ny ankilany teo amin’ny manoloana ny fivarotana iray izay tsy 
ny « pharmacie Avenir Mahajanga be. Tsitapitapitra teo, nirefotra ny basy nisesy indroa, nianjera 
ambonin’ny motoany ilay karana noho izy naratra mafy. Ireo jiolahy roa tsy nisaron-tava kosa vaky 
nitondra moto cross niaraka tamin’ny baoritra, izay nambaran’ny mpitandro ny filaminana teo 
fa nentin’io karana io. Lasan’izy ireo ihany ny finday tsotra kely teny aminy. Raha nanontanina 
vadiny mahakasika io baoritra io dia nilaza fa tsy nitondra vola afa-tsy 4 hetsy ariary izy nivoaka 
trano ary mbola hita tany am-posiny izany teny amin’ny hopitaly Vao 45 taona monja io karana maty voatifitra io, Nassim no anarany manam-bady ary manan-janaka. 
amin’ny fivarotana fiara sy fitaterana mpianatra eto Mahajanga. Vao naheno ny zava-nitranga 
fiombonamben’ny karana eto Mahajanga, dia nandray an-tanana ny fikarakarana avy hatrany. Nanao 
asany amin’ny famotorana sy fikarohana kosa tetsy ankilan’izay ireo mpitandro ny filaminana, 
izay tsy lavitra ny tobin’ny zandary eo ampitan’ny orinasa Bonnet akory, ary feno mpitandro ny 
miandry orinasa eo amin’ny manodidina. Polisy mpiambina ny banky MCB teo ampita no niezaka nanao 
fanenjehana ireo jiolahy tamin’ny moto saingy tsy nisy tratra aloha izy ireo hatreto. « Douille 
bala iray aloha no hita latsaka teo amin’ny faritra nisehoan’ny loza, izay fantatra fa nampiasaina 
basy PA iray. 


















