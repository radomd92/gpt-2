MAROMAROA NY TOA AZY IREO • AORAHA

Natao ihany ny hanampi-maso nefa toa tsy aritra ny hilazalaza ny momba ny fitandroana ny filaminana 
amin’ny Nosintsika ity. Ny marina aloha, tsy misy ny tonga lafatra zato isan-jato fa ny ezaka tsara 
dia tsy takona afenina, na ny ratsy hatrany aza no mibaribary sy mora tsikaritra. Tsy voatery ho 
tranga ratsy hatrany koa anefa no hotaterina sy lazaina fa vaovao. Ireo tranga ratsy vita ka mahasaringotra 
filaminana, indrindra anefa no andrefesana ny fahambonian-tsain’ireo lehibe mpifehy isan-tsokajiny. 

Tsy fanavakavahana na fanaovana tsinontsinona ny rafitra hafa, fa azo isintonana lesona ny tranga 
tato ho ato teo anivon’ny Zandarimaria. Eo amin’ny fidirana ho mpianatra ho zandary aloha tao ho 
dia azo lazaina fa somary nangingina ny sisi-bola sy fahalalana olona. Eo amin’ny fahafoizana 
amin’ny fiarovana ny vahoaka sy ny fananany dia toa fitaratra kokoa ny zandary satria raha ny antontan’isa 
dia maro izy ireo no mamoy ny ainy sy maratra am-perinasana. Ankoatra izay, tena mahavelom-bolo 
tsy fisian’ny fifampiarovana amin’ny ratsy ao amin’izy ireo samy izy ireo, fa rehefa vandana dia 
Porofo mitohoka amin’ny tendany ny fanagadrana manamboninahitra nanolana mpianatra ho zandary, 
koa naiditra am-ponja koa ireo zandary tratra nifandray tendro tamin’ny dahalo tanay Amoron’Imania 
Tandremo anefa fa tsy hoe torahana voninkazo indray vao handray vain’afo. Tohizo fa tsara!, hoy 
fankaherezana azo any an-tsekoly rehefa mba tsaratsara ny naoty. Maromaroa ireo antsoin’ny vahoaka 
mpitandro filaminana: na pôlisy izany, na ny tafi-bahoaka na ny mpiandry fonja hanara-dia ny dingana 
ataon’ny eo anivon’ny fibaikoana ny zandary. 









Enregistrer mon nom, mon e-mail et mon site web dans le navigateur pour mon prochain commentaire. 



