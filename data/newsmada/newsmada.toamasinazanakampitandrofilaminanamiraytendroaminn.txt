TOAMASINA: ZANAKA MPITANDRO FILAMINANA MIRAY TENDRO AMIN’NY JIOLAHY | NEWSMADA

Par Taratra sur 17/09/2018 



Saron’ny zandary, ny alakamisy 13 septambra teo, ireto roa lahy, jiolahy anisan’ny nampihorohoro 
ireo mpanao asa momba ny fiifanakalozam-bola, amin’ny alalan’ny tambajotram-mpifandraisana, 
fivarotana fahana, manerana ny tanànan’ i Toamasina. Araka ny fantatra, tsy iza fa zanaka mpitandro 
ny iray amin’izy ireo ary zana-drahalahina mpitandro filaminana kosa ilay niaraka taminy. 

Tsy nanano sarotra azy roa lahy ireto ny nanao fanafihana satria samy maharaka tsara ny loharanom-baovaon’ny 
filaminana izy ireo. Fantatr’izy ireo tsara raha vao hanao hetsika amin’ny fanarahan-dia sy fampandrian-tany 
mpitandro filaminana. Mampiavaka ity andian-jiolahy ity ny fampiasana moto scooter sy ny fanaovana 
roa isaky ny manafika. 

Manodidina ny amin’ny 12 ora antoandro sy amin’ny 5 ora hariva, samy fotoana firavan’ny mpiasa, 
manafika ry zalahy, mandroba ny vola any amin’ireo lasibatra. Efa betsaka ihany ny voasambotry 
mpitandro filaminana tamin’ireto andian-jiolahy ireto, saingy tena maro izy ireo ny manao ity 
ratsy ity. 

Niainga tamin’ny fitarainana voarain’ny zandary, noho ny fahaverezana moto, ny raharaha. Taorian’izay, 
fanaraha-maso ny zandary ka voaporofo tamin’izany fa tsy iza ny nampiasa ity moto halatra ity fa 
mpanao fanafihana mitam-piadiana ireto ihany. 



Les commentaires sont fermées. 

