POA-BASY TENY TANJOMBATO :: MATY VOATIFITRA NY KARÀNA IRAY, NARATRA NY ZANANY LAHY • AORAHA

Noheverina fa hampilamindamina ny tsy fandriampaha- lemana ny fijoroan’ny fitondrana vaovao 
Vao mainka re sy hita etsy sy eroa anefa, tao anatin’ny andro vitsy monja izao, ny fifampitifirana, 
poa-basin’ny mpitandro filaminana na ataon’ireo andian-jiolahy. Lasibatra indray mantsy, 
ireto Karàna mianaka. 

Namoy ny ainy ny Karàna iray, mpivarotra eny Isotry, ary naratra mafy ny zanany lahy rehefa avy notifirin’ny 
telo lahy nandeha tamin’ny môtô roa, teny Tanjombato, omaly tolakandro, tokony ho tamin’ny 4 ora 
sasany. Nitsoaka avy hatrany ireo mpitifitra, taorian’izay. Tsy mbola fantatra hatreto ny anton’izao 
olona izao. 

Telo ireo Karàna nandeha fiara nikasa ny hody, rehefa avy nivarotra teny Isotry. Mpianaka izy ireo, 
ny loharanom-baovao. “Nisy olona telo efa niandry teo amin’ny sisin-dalana nandeha môtô roa. 
nandalo ny fiara nitondra ireo Karàna dia nanao tifitra variraraka ireo olona telo ireo. Nitsoaka 
hatrany izy ireo, taorian’izay, nihazo ny tetezan’i Tanjombato”, araka ny fanazavan’ny lehiben’ny 
misahana ny heloka bevava eo anivon’ny Pôlisim-pirenena. 

Ny eo anivon’ny fikambanan’ireo Karàna mizaka ny zom-pirenena frantsay na ny Cfoim kosa dia manao 
amin’ny tambajotran-tserasera fa fikasana haka an-keriny ity nitranga teny Tanjombato, omaly 
ity. “Nisy ny fikasana haka an-keriny sy fampiasana antsy ary tifitra nataon’ireo jiolahy saingy 
ireo roa lahy zanak’ilay Karàna voatifitra”, hoy ny fanambaràna. “Tsy afaka milaza izahay na fakàna an-keriny na tsia na mety ho valifaty na tsia ny anton’iny tifitra 
Tanjombato iny. Ny zava-nisy dia nitifitra ireo olona dia lasa nitsoaka. Manao ny famotorana aloha. 
vao fantatra hoe inona no anton’ny zava-nitranga”, hoy hatrany ny avy amin’ny pôlisy. 









Enregistrer mon nom, mon e-mail et mon site web dans le navigateur pour mon prochain commentaire. 



