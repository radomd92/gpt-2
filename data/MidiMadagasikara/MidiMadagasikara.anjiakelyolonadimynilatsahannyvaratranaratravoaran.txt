ANJIAKELY : OLONA DIMY NILATSAHAN’NY VARATRA, NARATRA VOARANGOTRA AVY – MIDI MADAGASIKARA

Olona dimy indray no nilatsahan’ny varatra tao amin’ny fokontany Anjiakely Est, kaominina Ambalajia, 
Maevatanàna. Olona dimy mianaka no naratra tamin’izany, saingy tsy nisy ny aina nafoy. Ny herinadro 
teo, tokony ho tamin’ny 07 ora hariva no nitrangany loza tao Anjiakely Est. Nipetrapetraka tao 
izy dimy mianaka, rehefa avy niasa teny an-tsaha, marihina fa avy be ny orana tamin’io fotoana io, 
ny loharanom-baovao voarainay hatrany. Tampoka teo anefa, dia nilatsaka tao an-trano ny varatra 
izay nisafofofo mitondra endrika akoho eran’ny trano, toy ny nitady olona mihitsy. Tsy nijanona 
afo raha tsy voany izy dimy mianaka. Tao anatin’ ny segondra vitsy no nisehoan’izany. Naratra mafy 
dimy mianaka no sady feno dian-drangotra ny tratran’izy ireo sy ny fony. Efa voatsabo tany amin’ny 
kosa izy ireo ary efa salama tsara hatreto. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

