LOZAM-PIFAMOIVOIZANA :: TAPA-TONGOTRA SY NARATRA MAFY IRETO KARÀNA ROA NANDEHA MÔTÔ • AORAHA

Samy naratra mafy ny lehilahy sy vehivavy iray Karàna, niharan’ny lozam-pifamoivoizana tetsy 
omaly antoandro. Voalaza fa tapaka ny tongotr’ ilay vehivavy. Naratra teo amin’ny lohany sy teo 
ny tanany ilay lehilahy. 

Nandeha môtô izy ireo no voadonan’ny fiara iray. Nentina haingana teny amin’ ny hopitaly Joseph 
Andrianavalona (Hjra) Ampefiloha ireo maratra. Mbola voatazona notsaboina teny izy ireo, hatramin’ny 
hariva. 

Nanao taingin-droa tamina môtô iray marika «Lifan» ireto Karàna roa, manodidina ny efatra amby 
taona sy roa amby efapolo taona. Avy eny Soarano izy ireo ary nandalo teo amin’ny lalana misy sampanana 
teo Analakely. Avy any Tsarala­làna nitodi-doha hihazo ny Firaisana voalohany ny fiara tsy mataho-dalana 
marika « Jeep ». 

Tombanana ho noho fandehanana mafy teo amin’ ny an-daniny sy ny an-kilany no nahatonga ny loza, 
ny fitantaran’ny olona teny an-toerana. Voadona ny kodiaran-droa. Nianjera ireo olona roa teny 
Nipitika ny môtô. 

«Mafy ny fifandonana satria hita tapaka mihitsy ny ranjon’ilay vehivavy. Tonga teny an-toerana 
mpamonjy voina nikarakara sy nitondra azy ireo tany amin’ny hôpitaly», hoy ny olona iray nahita 
loza teny Analakely. 

Namonjy an’ireto niharam-boina ny lehilahy efatra avy amin’ny sampana mpamonjy voina niaraka 
fiara fitondrana marary. Nifehy ny fifamoivoizana sy ny teo amin’ny manodidina ny polisy. Tonga 
ihany koa ny avy ao amin’ny Borigady misahana ny lozam-pifamoivoi­zana (BAC) etsy Tsaralalàna. 
natao famotorana ny mpamily nitondra ny fiara nanao loza. 

Voalaza fa tsy notazonina hatao andrimaso izy. «Tsy misy ny fitazonana olona amina loza nisy faharatrana 
tahaka izao. Raisina kosa ny mombamomba azy ka ampanantsoina izy amin’ ny fotoana ilana azy », hoy 
polisy ao amin’ny BAC. 









Enregistrer mon nom, mon e-mail et mon site web dans le navigateur pour mon prochain commentaire. 



