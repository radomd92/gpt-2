AMBATONDRAZAKA : SARONA IREO GAIGILAHY MPAMAKY TSENA – MIDI MADAGASIKARA

Entam-barotra maro tao amin’ny trano fitehirizana no najifan’ireo jiolahy avokoa ny faha 12 oktobra 
teo tokony tamin’ny 2 ora sy sasany maraina ; toy ny bateriana fiara ny “panneau solaire”, moto sns. 
anatin’ny fahatapahan’ny jiro no manao ny asa ratsiny ireto jiolahy ireto, ka tsy mifidy toerana 
ary betsaka ny trano fivarotana no vaky. Nandray andraikitra ny teo anivon’ny polisim-pirenena 
alalan’ny fahazaoana vaovao avy amin’ny olon-tsotra sy ny fisamborana ny mpiambina ireo tsena, 
olona dimy no tratra, ny efatra dia ireo mpiray tsikombakomba amin’ny famakiana trano ary ny vehivavy 
dia mpandray ireo entana halatra. Tao anatin’ny fanadihadiana nataon ‘ny mpitandro ny filaminana 
nilazan’ireo efadahy mpangalatra fa ity ramatoa iray ity no mpandray ny entana rehefa avy mangalatra 
ireo. Mirongatra izay tsy izy ny tsy fandriampahalemana ato amin’ny tananan’Ambatondrazaka 
fotoana izao, toa ny fanendahana sy ny halatra ka nanaovan’ny kaomisera divisionera Ramilison 
ny hisian’ny fiaraha-miasa matotra amin’ireo vahoaka mba hamoanana ny ratsy. Hentitra rahateo 
fisavana sy ny fidinana ifotony ataon’ny polisy amin’izao fotoana izao. Natolotra ny fampanoavana 
dimy voasambotra, ka anisan’izany ny mpiambina ilay tsena vaky. 




















