ANTSIRABE : MATIN’NY LOZAM-PIARAKODIA I OM-GUI AO AMIN’NY TARIKA « NY AINGA » – MIDI MADAGASIKARA

Nindaosin’ny fahafatesana noho ny lozam-pifamoivoizana nihatra taminy, omaly atoandro tokony 
taminy 12 ora sy sasany, ny filoha mpitariky ny Tarika Ny Ainga fantatra amin’ny anarana hoe Om-Gui. 
Tsaravavaka, lalam-pirenena fahafito, manakaiky ny ASJA na ny sekoly « Tombotsoa », làlana folo 
tsy hiditra an’Antsirabe no nitrangan’izany. Raha ny fitantaran’ireo nanatri-maso ny loza dia 
mafy tokoa ny fiara 4×4 nitondra ny tarika satria maika hamonjy ny fampisehoana nosoniaviny tany 
Antsirabe II, ka izay no tena nitarika ho amin’ny loza. Potika tanteraka ny lohan’ny fiara. Dimy 
ireo no nandeha tao anatin’ity fiara ity saingy ny saofera sy i Om-Gui izay nipetraka teo aloha no 
voa mafy sy naratra tamin’izany. Ity farany dia tsy nahatsiaro tena tanteraka. Niezaka ihany ny 
nanainga azy ka nitondra azy tany amin’ny hopitalin’Andranomadio saingy fotoana vitsy taorian’izay 
tsy tàna intsony ny ainy. Ny hatony sy ny handriny ary ny tratrany no tena voa mafy ka nitarika ho amin’izao 
izao. Ankoatra ny maha mpanakanto sy filohan’ny tarika Ny Ainga ny tenany, dia talen’ny kabinetra 
Ministeran’ny Fampianarana Ambony , filoha lefitry ny CNTEMAD ary efa Solombavambahoakan’Ambohimahasoa 
aloha i Om-Gui. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

