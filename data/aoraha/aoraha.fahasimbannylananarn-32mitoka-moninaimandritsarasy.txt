FAHASIMBAN'NY LANANA RN-32 :: MITOKA-MONINA I MANDRITSARA SY BEFANDRIANA-AVARATRA • AORAHA

Potika ny lalana. Mito­ka-monina tanteraka ny distrikan’i Mandritsara sy Befandriana-Avaratra, 
fotoana izao, noho ny haratsian-dalana. Sahirana ny mpampiasa ny lalana indrindra ireo mpitatitra 
lany eny an-dalana ny andro ka taraiky ny famoahana sy ny fampiakarana ny vokatra, any an-toerana. 

Vokatr’zany, midangana ny vidim-piainana ka mikai­kaika ny mponina. Tsy hita taratra intsony 
maha lalam-pirenena ny RN-32, izay mampitohy an’i Mandri­tsara sy Befandriana-Avaratra, ary 
araka ny nambaran’ireo mampiasa ny lalana. “Simba tanteraka ity lalam-pirenena ity, izay tsy 
fikojakojana efa an-taonany maro izay. Adiny folo mahery be izao no anaovanay mpitatitra ny lalana 
eo amin’ny 200km manasaraka an’i Mandritsara sy Antsohihy. Manginy fotsiny ireo fiara simba noho 
haratsian-dalana. Ireo fiarabe dia tsy resahina intsony satria misy roa andro na telo andro be 
no anaovan’izy ireo iny lalana iny”, hoy ny fitarainan’ ny mpitatitra iray. Tsy vitsy ireo fiarabe 
afa-mihetsika mibahan-dalana ka mana­sarotra ny fifamoivoizana. Manaitra ny tompon’andraikitra 
ny vahoaka mba hitondra vahaolana haingana sy matotra mba hamahana ireo olana mianjady amin’ny 
ity RN-32 ity. 









Enregistrer mon nom, mon e-mail et mon site web dans le navigateur pour mon prochain commentaire. 



