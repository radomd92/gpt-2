DIDY AMBATONDRAZAKA  : RAIKITRA NY FISAVANA IREO VAHINY MPIVIDY VATO, VAHOAKA AN’ARIVONY NO TAFIDITRA ANY ANATY KARIERA – MIDI MADAGASIKARA

Nisahotaka indray ny vahoaka marobe tonga eto Ambatondrazaka, amin’izao fotoana izao amin’ny 
ataon’ny mpitandro ny filaminana ireo Srilakais mpividy vato. Nanomboka ny Alahady 16 Oktobra 
teo mantsy, dia olona efa an’arivony maro no miditra ny alan’i Didy amin’ny fahavakian’ny kariera 
Bemaitso; izay 30 Km miala ny tanànan’Antsevabe voalaza fa misy karazam-bato tsara. Toa saika 
eto Ambatondrazaka avokoa ny mpitrandraka vato avy any Ilakaka sy ny toerana maro, eny fa hatramin’ny 
Srilankais sns, izay miezaka mitady trano hofana sy hipetrahana. Araka ny fanambaran’ny préfen’Ambatondrazaka 
19 Oktobra 2016 teo, taorian’ny fivoriana nataon’ny OMC dia tsy azo atao ny mitrandraka vato ao 
satria tafiditra amin’ny faritra arovana izy io. Hisy ny fisavana sy ny fanakanana ireo olona mitady 
any. Ny marainan’ny 20 oktobra 2016 teo araka izany, dia efa feno mpitandro ny filaminana ny Tanana 
fisavana sy ny fisamborana ireo tsy ara-dalàna ny taratasy eo am-pelatanany. Hezahana horoahina 
koa ireo olona marobe izay efa tafiditra ny alan’i Bemaitso. Marihana moa fa, saika mipetraka eto 
avokoa ireo vazaha manam-bola mpividy vato. 




















