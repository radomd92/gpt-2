FANDROBÀNA TAO BETAFO : NIDOBOKA AM-PONJA IREO OLONA VALO – MIDI MADAGASIKARA

Natolotra ny fampanoavana omaly. Izy ireo dia nosamborin’ny mpitandro ny filaminana izay nanao 
ny tanàna rehefa voarohirohy ho nandroba toeram-pivarotana iray. Nisy fifandraisana tamin’ny 
Rajosoa, ilay mponina ao Betafo, izay niharan’ny fanararaotana nataon’ny andian’olona taorian’ny 
niely ary tsy voamarina akory fa mpangala-jaza ny tenany. Raha tsiahivina dia nogafiana ny tranony 
nodorana aza. Namoy ny ainy hatramin’ny zafikeliny tao anatin’izany korontana izany. Tsy nijanona 
ny raharaha fa ireo izay havany koa dia mbola niharan’ny herisetra sy fandrobàna koa. Isan’izany 
toeram-pivarotana iray tao an-toerana ity. Nisy nibata tao anatin’ny alim-be ny entam-barotra 
tao anatiny. Sendra nifanojo tamin’ireo mpitandro ny filaminana nanao fisafoana anefa ireo olona 
dia noraisim-potsiny. Ireo no natolotra ny fampanoavana omaly ary hatramin’ny fotoana izay nanoratana 
fantara fa nidoboka am-ponja vonjimaika avokoa ireo olona. Nambaran’ny mpitandro ny filaminana 
niaiky ny heloka vitany izy ireo nandritra ny fihainoana azy dia ny halatra izany. Nodradradraina 
fa tsaho no niely ary efa nanomboka nilamina ny raharaha rehefa niditra an-tsehatra ny manam-pahefana 
ny sain’ny vahoaka. Ny olana anefa dia nisy olona iray voasambotra indray tany amin’iny faritra 
ihany ary mbola Betafo ihany aza, mahakasika ny hala-jaza izay nolazainy fa misy mividy hatao sorona 
raharaha. Nidoboka am-ponja ny asabotsy teo ny tenany rehefa nandalo fampanoavana. Mipetraka 
ny fanontaniana ankehitriny hoe mitombina ve sa tsia ny fisian’ny hala-jaza sy sorona any amin’iny 
iny? Toa lasa mifanohitra mantsy ny zava-misy ary na tiana na tsy tiana dia tsy maintsy lasa amin’izany 
ihany ny sain’ny olona. Samy mila porofo ny roa tonta ary tokony hampahafantarina ampahibemaso 
izany alohan’ny handraisana tsoa-kevitra na tsaho na feo niely na zava-misy marina. 




















