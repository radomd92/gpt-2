HOSOKA SY FAMPIASANA HOSOKA :: OLONA EFATRA VOASAMBOTRA NOHO NY FITORIAN’NY MINISITRY NY VAROTRA • AORAHA

Voasambotry ny zandary misahana ny heloka bevava eny Fiadanana tamin’ny raharaha halatra sonia 
hakana ireo vy milanja 2600 taonina tao amin’ny orinasa Dynatec tany Toamasina ireo olona efatra, ary natolotra ny Fitsarana, omaly. Vokatry ny fitorian’ny minisitry Varotra noho ny nangalarana 
soniany sy ny fitomboka hosoka an’ny minisitera no nitarika tamin’izao fisamborana izao. “Niaiky 
helony izy ireo”, hoy ny fampitam- baovao avy eo anivon’ny zandarimaria eny amin’ny Toby Ratsimandrava. 

“Nisy taratasy avy any amin’ny Fitsarana manome baiko ireo zandary misahana ny heloka bevava hanaovana 
momba ny fitoriana nataon’ny minisitry ny Varotra, tamin’ ny 21 marsa lasa teo. Roa andro taorian’izay 
nahafantarana fa any Toamasina ireo nanao hosoka. Nidina tany an-toerana ireo zandary nisambotra 
iray”, araka ny fanazavana avy amin’ny Zandarimaria. 

Nilaza ho voafitaka ihany koa anefa io lehilahy nosamborina tany Toamasina io, ka nametraka fitoriana 
namany. “Natao ny vela-pandrika hisamborana an’ireo namany, saingy efa mailo izy ireo ka saika 
tratra. Sarona, roa andro taty aoriana, ny atidoha tena nanao ny hosoka. Ny 3 avrily vao voasambotra 
am-pisakafoana antoandro teny Antanimena io lehilahy io”, hoy ihany ireo mpanao famotorana. 









Enregistrer mon nom, mon e-mail et mon site web dans le navigateur pour mon prochain commentaire. 



