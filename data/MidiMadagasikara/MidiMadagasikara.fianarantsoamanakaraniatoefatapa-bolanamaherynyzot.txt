FIANARANTSOA – MANAKARA : NIATO EFA TAPA-BOLANA MAHERY NY ZOTRAN-DALAMBY FCE, – MIDI MADAGASIKARA

Nidina ho iray alina Ariary ny vidin’ny lodsia iray garaba ao Fianarantsoa, raha 16 000 Ar izany 
herinandro lasa teo. Noho ny fahavitsian’ireo mpivarotra antsinjarany mividy io voankazo io 
am-pahatongavan’ ny fiarabe mitatitra sy mampiakatra ny vokatra avy any amin’ny Faritra Vatovavy 
sy Atsimo Atsinanana no anton’izany, araka ny nambaran’ireo mpitatitra. Nilaza ho maty antoka 
farany noho ny faharatsian-dalana nefa ny vidin-tsolika mitombo. Noho ny fiatoan’ ny zotran-dalamby 
(Fianarantsoa Côte-Est) mampitohy any Manakara sy Fianarantsoa hatramin’ny 16 oktobra 2017 
teo, satria ao anatin’ny fanatanterahana ny andrana ho fampiasana ny motera vaovao mampandeha 
lamasinina ny orinasa io amin’izao fotoana izao, dia mikatso ary simba daholo ny vokatra tokony 
amin’ireo faritra manamorona ny lalamby vokatry ny tsy fisian’ny fitaterana azy ireny, ka mampitaraina 
tantsaha, hoy ny vaovao. 




















