BAOLINA KITRA :: HATAO ANY SAMBAVA NY FIFIDIANANA FILOHAN’NY FMF • AORAHA

Raikitra ihany. Hotanterahina, any Sambava, amin’ny sabotsy ho avy izao ny fifidianana izay hitantana 
ny Federasiona malagasin’ny baolina kitra (FMF), hisolo amin’ny fomba ôfisialy ny toeran’i Ahmad, 
efa lasa any amin’ny Kaonfederasiona afrikanina (CAF). «Antony telo no nisafidianana ny Faritra 
Voalohany amin’ izany ny maha Faritra tsy momba ny atsy sy tsy momba ny aroa azy. Faharoa, mba hisorohana 
mety ho fifandonana. Ny pôlitikan’ny Federa-siona amin’ny hanapariahana ireo fivoriambe fanao 
any amin’ny faritra kosa ny fahatelo. Tany Fianarantsoa sy Mahajanga ny fifidianana talohan’izao 
tany Ampefy sy Fenoarivo Atsinanana kosa ny fivoriambe fanao isan-taona”, araka ny loharanom-baovao 
ao amin’ny komity mpanatanteraky ny Federasiona. 



Kandidà sivy dia i Doda Andriamiasasoa (filoha mpisolo toerana), Raoul Arizaka Rabekoto sy Neypatraiky 
(mpikambana ao amin’ny komity mpanatanteraka ankehitriny), Briand Andrianirina (filohan’ny 
malagasin’ny Kickboxing fahiny), Jacques Ramaroson (filohan’ny Ligin’Analanjirofo), Alfred 
(filoha mpanorina ny Elgeco Plus), Hery Rasoamaromaka (filoha mpanorina ny Boeny Forma- tion), 
Ramisamanana (filohan’ny fikambanana Alefa Barea) ary Roméo Bezamanifary (mpilalaon’ny AS 
sy BFV fahiny) no hifaninana eo amin’io toerana io. 

Mahatratra valo amby fitopolo kosa ny isan’ireo mirotsaka hofidiana ho eo amin’ny toeran’ny komity 
ny Federasiona (CE FMF), izay hiara-dalana amin’ity fi-fidianana ity. 

Maro amin’ireo kandidà no mimenomenona amin’ny nisafidianana an’i Sambava hanaovana ny fifidianana 
taona ity. “Toerana mitokana tsy hahafahana mandeha afa-tsy amin’ny fiaramanidina i Sambava, 
amin’izao fotoana efa miha manakaiky izao”, araka ny voalazan’ny sasany amin’izy ireo. “Niniana 
mihitsy ny hanaovana izany any amin’ny faritra lavitra toy izao mba hanilihana kandidà”, hoy kosa 
sasany. 

Raha tsiahivina dia efa nampiantrano ny fiadiana ny amboaran’i Mada-gasikara ho an’ireo ekipa 
Faritra ny tany amin’ity Ligim-paritra ity. Andrasana izany ny andro malaza hahafahana mahafantatra 
hanohy ny dia miaraka amin’ny Barean’i Madagasikara any amin’ny fiadiana ny amboaran’i Afrika 
ny CAN, amin’ny taona 2019. 









Enregistrer mon nom, mon e-mail et mon site web dans le navigateur pour mon prochain commentaire. 



