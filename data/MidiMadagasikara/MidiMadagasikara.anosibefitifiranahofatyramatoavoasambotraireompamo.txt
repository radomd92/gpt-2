ANOSIBE : FITIFIRANA HO FATY RAMATOA, VOASAMBOTRA IREO MPAMONO – MIDI MADAGASIKARA

Vosambotry pôlisy avy ao amin’ny kaomisaria boriboritany faha-5 ry Dede kely sy ny tariny. Jiolahy 
izy ireo raha ny fantatra no saron’ny pôlisy tetsy Anosibe, ny sabotsy lasa teo. Noho ny fametrahana 
fifampitokisana eo amin’ny mponina sy ireo pôlisy no nahafahana nisambotra azy ireto raha ny fantatra 
Araka ny vaovao hatrany dia voalaza fa isan’ireo jiolahy nanendaka sy nitifitra nahafaty ramatoa 
iray tetsy Anosibe ity andian-jiolahy ity, ny herinandro lasa teo. Ary isan’ireo nandray anjara 
fandrobana teran-tany karàna teny an-toerana ihany koa, ka volabe 3 tapitrisa no lasa tamin’izay. 
ny voalazan’ireto mpitandro filaminana ireto hatrany fa nisy ny sasany tamin’ireto jiolahy mampihorohoro 
ihany koa no tafaporitsaka teo am-pisamborana. Ka anisan’izany izany Lava kely sy ny namany izany. 
ny voalaza hatrany dia ity Lava kely ity no tena lehiben’ireto jiolahy ireto sy mitana ireo fitaovam-piadiana 
vaika fampiasan-dry zalahy. Ary efa an-dàlam-pikarohana azy ireo pôlisy ao amin’ny kaomisaria 
faha-5. Fantatra ihany koa tamin’ny alàlan’ny loharanom-baovao hatrany fa miaramila teo aloha 
jiolahy rain-dahiny ity. Raha tsiahivina kely ny nahazo ity ramatoa maty notifirin’ny jiolahy 
dia avy niantsena izy, no noheverin’ireto olon-dratsy fa mpivarotra handeha hody ka tsy nisalasala 
zalahy nanafika sy nitifitra avy hatrany. Maty vokatry ny bala roa niantefa teny aminy ity ramatoa 
ary vola dimy alina ariary no lasan’ireo jiolahy. 



