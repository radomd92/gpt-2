KITRA – «TELMA COUPE DE MADA» :: HILALAO ETO ANTANANARIVO AVOKOA IREO EKIPAN'ANALAMANGA • AORAHA

Hijanona eto Antananarivo avokoa ireo solontenan’ Analamanga sivy (Elgeco Plus, AS Adema, Mama 
CFFA, Tana Formation, Uscafoot, Cosfa, Fosa Juniors ary Five FC) amin’ny dingan’ny 1 /16-n-dalana, 
fiadiana ny amboaran’i Madagasikara na ny «Telma Coupe de Madagascar», amin’ny 7 – 8 jolay ho avy 


Lalao telo no hifanandrinan’ny samy ekipa avy eto Analamanga amin’izany dia ny fifandonana eo 
Elgeco Plus sy Mama FC, Uscafoot sy Five FC ary ny Cosfa sy Fosa Juniors. Samy hampiantrano vahiny 
ireo ekipa ambiny. Hihaona amin’ny FC Mahenina avy any Matsiatra Ambony ny CFFA. Hifandona amin’ny 
Juniors Boeny ny Tana Formation. Hotafihin’ny FC Rabaza avy any Atsimo Atsinanana ny AS Adema. 

Ankoatra ireo dia hampiantrano an’ity dingan’ny 1 /16-n-dalana ity ihany koa ny kianjan’i Vontovorona 
ireo solontenan’Itasy roa (Jet Mada sy Cnaps Sport) ka ny ekipan’i FC Lam Matsiatra Ambony sy MTM 
no ho vahinin’izy ireo amin’izany. 

Samy handray lalao avokoa kosa i Fianarantsoa, Mahajanga, Port Berger, Amparafaravola, Fenerive 
Ambatondrazaka ary Ambositra. 









Enregistrer mon nom, mon e-mail et mon site web dans le navigateur pour mon prochain commentaire. 



