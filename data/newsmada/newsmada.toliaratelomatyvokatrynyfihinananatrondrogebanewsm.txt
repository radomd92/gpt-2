TOLIARA: TELO MATY VOKATRY NY FIHINANANA TRONDRO GEBA | NEWSMADA

Par Taratra sur 01/11/2018 

Na efa norarana aza ny fihinanana trondro toy ny geba na “sardine”, nisy ihany ny olona nividy ka 
izany, tany Toliara. Olona telo no fantatra fa maty, ary nisy ny olona marary any amin’ny hopitaly. 

Telo ny maty omaly ka ankizy ny iray, vokatry ny fihinanana geba na “sardine”, ny talata lasa teo 
Toliara. Roa ambinifolo ny niditra tao amin’ny Hopitaliben’i Toliara ary ny folo kosa, teny amin’ny 
manara-penitra. Ny dimy, efa nampodiana rehefa nahazo fitsaboana fa ny sisa, mbola eny amin’ny 
Marihina fa fianakaviana iray miampy ilay mpivarotra io hazandrano io sy olona iray hafa nividy 
no teny amin’ny hopitaly manara-penitra. Fa ny teny amin’ny Hopitalibe kosa, avy amin’ny fiakaviana 
hafa. Araka ny fanazavana nataon’ny solontenan’ny fianakaviana, noho ny fahitana ny saka maty 
nahataitra azy ireo na nisy nandoa aza ny ankizy tao an-trano ka samy nirohotra teny amin’ny hopitaly 
rehetra. Efa mandray an-tanana ny fitsaboana ny eo anivon’ny minisiteran’ny Fahasalamana manoloana 
zava-misy. Marihina fa nifanindran-dalana amin’ny fanambarana nataon’ny tomponandraikitra 
anivon’ny sampandraharaha ny jono izao voina izao amin’ny fampahafantarana ny rehetra fa tsy 
atao ny mihinana karazana trondro toy ny geba, pepe ary ny tsy fihinana ny lohan’ny trondro vaventy 
ny saboto, lanora, lamatra manomboka ny voalohan’ny volana novambra ka hatramin’ny faran’ny 
marsa. Raha tsiahivina, ny fihinanan’ireto karazana trondro ireto lomotra misy poizina mandritra 
fotoana mafana toy izao no miteraka ny fahafatesana raha sendra mihinana ireo trondro ireo ny mponina 
ary matetika, aty atsimo no tratra toy izao isan-taona raha tsy mitandrina. 





Les commentaires sont fermées. 

