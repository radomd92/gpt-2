« SAMIFIN » ETO TOAMASINA : MANAO ATRIKASA HO FAMPITOMBOAM-PAHALALANA IREO MPIARA-MIASA AMINY – MIDI MADAGASIKARA

Nanomboka omaly ary mifarana androany alarobia ny atrikasa karakarain’ny sampan-draharaha 
Samifin » miaraka amin’ireo mpiara-miasa sy mpiara-miomboka aminy, mikasika ny ady atao amintsika 
ny fanadiovam-bola sy ny famatsiam-bola amin’ny asa fampihorohoroana. 

Miatrika izao atrikasa izao avokoa ireo mpitandro ny filaminana misahana ny fanadihadiana, ireo 
amin’ny resaka ara-bola samihafa, ary ny mpitsara eo anivon’ny fampanoavana sy ireo mpitsara 
didy. Ny resaka lalana mifehy sy manenjika ireo mpanao fanadiovam-bola sy mpanao asa fampihorohoroana, 
ho fampitoviana ny traikefa, ary ny fahaiza-manao, eo amin’ireo mpiara-miasa rehetra ireo. Nandritra 
folo taona nijoroan’ny Samifin hatramin’ny taona 2008 niforonany, dia nisehatra tamin’ny fanentanana 
fampahalalana ny dingana voalohany nataon’izy ireo, saingy nanomboka ny taona 2016, dia niditra 
sehatry ny fampiharana ny lalana amin’izay izy ireo. Nanomboka teo no nisy ny vokatra azon’ny Samifin 
mbola tena kely raha mihoatra ny fanadiovam-bola eto amintsika aza, satria tamin’ireo antontan-taratasy 
nisian’izany mivantana niisa efatra nalefan’ny Samifin teny amin’ny fitsarana, dia ny telo tamin’izany 
voasazin’ny fitsarana noho ny heloka fanadiovam-bola vitan’izy ireo. 

Nambaran’ny Samifin teto Toamasina tamin’ireo mpiara-miasa aminy, fa ny resaka ara-barotra, 
fanamboaran-trano, ny fivarotana fiara lafo vidy, ny fanafarana entana avy any ivelany indrindra 
resaka entana ilaina amin’ny fiainana an-davanandro, ny fanondranana entana indrindra ny resaka 
fanondrana samihafa, ny fanamboaran-trano goavana isan-karazany, ary ny famoronana orinasa 
misy na tsy miasa akory, no tena hitrangan’ny fanadiovam-bola eto amintsika, satria eo amin’ny 
ara-ketra, sy ny ara-bola amin’ny fanondranana ireo harem-pirenena an-tsokosoko no tena ampiasain’ireo 
vola maloto eto amintsika mandritra izany. 

Manantena anefa ny Samifin, fa taorian’izao atrikasa roa andro teto Toamasina nokarakarain’izy 
izao, dia hisy hatrany sy hihamaro amin’izay ny vokatra ho azo mikasika ity fanadiovam-bola sy 
amin’ny asa fampihorohoroana eto amintsika ity. Nitarika ny ekipan’ny Samifin nanao izao atrikasa 
teto Toamasina ny tale jeneraliny Atoa Lamy Boto Tsara Dia. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

