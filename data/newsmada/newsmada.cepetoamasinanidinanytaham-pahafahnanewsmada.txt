CEPE TOAMASINA : NIDINA NY TAHAM-PAHAFAHNA  | NEWSMADA

Par Taratra sur 03/09/2019 

Nidina ho 83,34% ny taham-pahafaham-panadinana CEPE eo anivon’ny fari-piadidiam-pampianarana 
I ,nivoaka omaly. Raha iverenana, telo taona lasa, nahatratra 80,11% ny taham-pahafahana ny taona 
ary niakatra ho 88,88% ny 2018 ka izao nidina izao indray. 

Raha ny nambaran’ny lehiben’ny fari-piadidiam-pampianarana ao Toamasina I, i Marolahy Joseph, 
ny halavan’ny taom-pianarna nahatratra hatramin’ny 11 volana be izao ka reraka ny sain’ny ankizy 
nahatonga io fidinan’ny taha io. Na izany aza, niakatra ihany ny salanisa farany ambony azon’ny 
mpianatra satria nahatratra hatramin’ny 19, 92 amin’ny 20 ny “lauréat”, mpianatra ao amin’ny 
tsy miankina Ekar St Jean Baptiste. 

Nahazo ny laharana hatramin’ny fahatelo, salanisa 19,50/20 miisa roa, ny mpianatra tao. Azon’ny 
tsy miankina ihany, ny Joué patin, ny laharana fahefatra, nahazo ny salanisa 19,40/20. 

Raha ny teo amin’ny sekoly nahafaka mpianatra 100% kosa, nahatratra hatramin’ny 74 manoloana 
sekoly miankina sy tsy miankina miisa 222 eto an-drenivohitr’ i Toamasina nisy mpianatra. Tsy 
anjara tamin’izany ny sekoly mampianatra ireo ankizy iharan’ny fahasembanana amin’ny fitenenana 
ny fihainoana na ireo moana izay nisy mpiadina dimy ka ny telo ny afa-panadinana. 



Les commentaires sont fermées. 

