“PARAMEDICAUX”: HATAO ANY MAHAJANGA NY ZAIKABE | NEWSMADA

Par Taratra sur 24/10/2019 

Tanterahina any Mahajanga, nanomboka ny alatsinainy teo ary hifarana ny zoma izao, ny zaikabe 
ho an’ny “paramédicaux”. “Paramedy, antoka sy andry iankinan’ny fahasalamam-bahoaka” ny lohahevitra 
mpizaika tamin’ity taona 2019 ity. 

Maro ireo hetsika fahasalamana, sosialy, kolotsaina sy fanatanjahantena hokarakarain’ny paramedy 
mandritra ny fotoana. 

Hankalazaina amin’izany koa ny faha-10 taon’ny sendikan’ny infirmiera sy ny mpampivelona eto 
(SISFM) sy ny fankalazana ny faha-15 taon’ny fikambanan’ny paramedy eto Madagasikara (APM). 

Hisy ihany koa ny fifidianana ireo mpikambana handrafitra ny birao vaovao hitantana azy mandritra 
dimy taona manaraka. 

Tsiahivina fa miantoka ny fitsaboana sy ny fikarakarana ny marary any amin’ny toeram-pitsaboana 
ny hopitaly ny “paramédicaux”. Miara-miasa akaiky amin’ny dokotera izy ireny ary anisan’ny tena 
kokoa ny marary sy manao ny fitsaboana rehetra mihitsy aza. 

Andrin’ny fitsaboana, araka izany, ny “paramédicaux” ary iankinan’ny fampandehanana ny toeram-pitsaboana 
saika manerana ny Nosy mihitsy. 



Les commentaires sont fermées. 

