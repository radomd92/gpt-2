FIARAHA-MIASA AMIN’NY FITONDRANA :: MPANDRAHARAHA FRANTSAY AM-POLONY HAMPIASA NY VOLANY ETO MADAGASIKARA • AORAHA

Tsy manaiky ho diso anjara. Hanao be fiavy hampiasa ny volany eto Madagasikara ireo mpandraharaha 
mi­vondrona ao anatin’ilay hetsika ho an’ny fampiro­boroboana orinasa any Frantsa (Medef), 
Momar Nguer . Nisy ny fihao­nana manokana teo amin’izy ireo sy ny Praimi­nisitra Ntsay Christian 
amin’ny lapan’i Mahazoarivo, ny fiandohan’ny herinandro teo. Nivoitra tao anatin’ity fihaonana 
ny fitiliana sy ny fijerena amin’ny antsipiriany ireo sehatr’asa sy sehatra ara-barotra hahafahan’ireto 
ireto mampiasa ny volany eto amintsika. 



Nisy, araka izany, ny fihao­nan’izy ireo tamin’ireo mini­sitra eo anivon’ny gover­ne­manta 
izany sehatr’asa izany. Fantatra fa mahaliana an’ireto mpandraharaha vahiny ireto ny ham­piasa 
eo amin’ny sehatry ny fampiroboroboana ny famokarana angovo, ny indostria, ny fahasalamam-bahoaka, 
fananganana tanàna vaovao ary ny tan-tso­roka ho an’ireo orinasa madinika. Ho fanatanterahana 
fiaraha-miasa izay dia mbola hisy ny fihaonana manokana eo amin’izy ireo sy ny mpikambana ao anatin’ 
governemanta. 

Manoloana izany dia nanome toky an’ireto mpandraharaha ireto ny Praimini­sitra fa hametraka 
lamina rehetra hahafahan’izy ireo mampiasa ny volany eto amintsika. “Hotanterahina haingana 
fiaraha-miasa izay heverina fa hitondra tombontsoa iombonana, na ho an’ny firenena izany na ho 
vahoaka, na koa ho an’ ireo mpampiasa vola”, hoy ny Lehiben’ny governemanta, Ntsay Christian izay 
mitana vonjimaika ny toeran’ ny minisitry ny Raharahambahiny. 

Araka izany, mety ho isan’ireo handray anjara amin’ ny fanorenana an’ireo tanàna vaovao hatsangana 
amintsika ireto mpandraharaha frantsay ireto. Nitarika an’ity delegasionan’ny Medef ity teny 
ny maso­ivohon’i Frantsa, Christophe Bouchard. 











Enregistrer mon nom, mon e-mail et mon site web dans le navigateur pour mon prochain commentaire. 



