FIFIDIANANA : SAMY OLONA TSY NANAO PÔLITIKA AVOKOA NO MILATSAKA

Accueil > Gazetin'ny nosy > Fifidianana : Samy olona tsy nanao pôlitika avokoa no milatsaka 

Publié le 08 août 2018 



Mbola ilaina ve ny antoko pôlitika eto Madagasikara? Mahagaga sy mahatalanjona ny zava-misy ankehitriny 
voalazan’ny lalam-pifidianana fa tsy maintsy olona atolotra antoko pôlitika ara-dalàna no mahazo 
ho filoham-pirenena. Raha adika amin’ny fomba fijery mahitsy izany dia tokony ho olona mpikambana 
amin’ny antoko iray ka manaraka ny foto-kevitra izany antoko izany no olona hilatsaka ho kandidà. 

Raha ny mahakasika ny antoko pôlitika indray no resahina dia antoko tsy misy manana foto-kevitra 
misy eto Madagasikara ankehitriny ankoatr’ireo antoko izay efa tranainy toa ny Arema sy ny Monima 
ny Mfm. Tena antoko taratasy fotsiny no hita misy amin’izao fotoana izao, izay natao ho ara-dalàna 
fanjakana fotsiny mba hahazoana mivorivory sy mikarama ary mitady vola fa indrindra handrombahana 
hanodinkodinana ny harem-pirenena sy hanjakazakana amin’ny fahefana. Sady tsy an-kavia no tsy 
izy ireny ary tsy kapitalista no tsy sosialista koa. Tsy antokom-pivavahana na nentin-drazana, 
dia antoko pôlitika mandehandeha ho azy eo. Ny vahoaka koa azo rebirebena satria mahantra sy fetsifetsy 
toa mahazo olona. 

Ny tena mahatalanjona dia ny fomba fijerin’ny olona sasany azy fa saingy mitsara ny fanaovana pôlitika 
alalan’ny hatsaran-tarehy sy bika fotsiny. Tsy vitan’izany fa mijery ny harenany sy ny vola ampiasany 
ka tsy miraharaha na vola maloto na nangalarina na koa vola sandoka ary mifono fivarotana tanindrazana 
entina hibaboana ny vahoaka. Izany no zava-misy ankehitriny. 

Raha jerena ireo olona rehetra milatsaka ho fidiana ankehitriny dia olona tsy nisy niofana hitondra 
akory. Manao andrankandrana avokoa. Ary ny tena mahagaga dia izy ireny no mahasarika ny olona ankehitriny. 

Ny tena olana koa ny tsy fananan’ny antoko pôlitika olona hatolotra hofidiana. Mahatratra hatrany 
100 ny antoko pôlitika misy amin’izao fotoana izao ao amin’ny ministeran’ny Atitany.Teo aloha 
aza dia efa nahatratra 400 ny antoko pôlitika teto Madagasikara. Izy rehetra ireo nefa tsy manana 
afaka hisahana ny asan’ny filoham-pirenena velively. Izany no olana lehibe eto amin’ny firenena 
Ny fikambanana tsy miankina no be ao amin’ny Antenimierampirenena ao izay tsy miraharaha firenena 
mieritreritra ny ho any am-paosiny ihany. Ireo izay ao amin’ny antoko koa dia tsy azo antoka fa mora 
loko sy mamadika palitao ka manenjika malety sy 

vola fotsiny. Ny ao amin’nyAntenimieram-pirenena indray dia mpandraharaha avokoa no manao pôlitika 
lasa nivaona tanteraka ny fanaovana pôlitika. 

Mbola ilaina ve ny antoko pôlitika eto Madagasikara? 













