FIFIDIANANA BEN'NY TANÀNA :: AHIAN’NY SAFIDY NY FIANTRAIKANY RATSY AMIN’NY FIDANGAN’ NY ANTO-BOLA • AORAHA

Lanja miakatra ho toy ny tamin’ny fifidianana solombavambahoaka ny anto-bola aloan’ireo kandidà 
hofidiana ben’ny tanàna manaraka eo. Feno ahiahy manoloana an’izany ny Sampana Anaraha-maso 
Fifidianana, Ivon’ny Demok­ra­sia Iombonana (Safidy) ka mihevitra fa mety hampihena ny isan’ireo 
hilatsaka hofidiana io fiakaran’ny anto-bola io. 

Tsiahivina fa lasa dimy tapi­trisa ariary ho an’ny eto Antananarivo renivohitra, 2,5 tapitrisa 
any amin’ireo renivohi-paritany, iray tapitrisa ariary ny an’ireo kaominina ambanivohitra 
mponina maherin’ny dimy alina sy roa hetsy, ary telo hetsy ariary ho an’ireo manana mponina latsaky 
iray alina. 

“Mety hiteraka olana ny fidangan’ny vola aloa satria maro ireo kandidà te hilatsaka hofidiana 
tsy maharaka ny vola eo am-pelantanany. Tsy manampy azy ireny rahateo ny fotoana”, hoy Razana­mahefa 
mpampaka-tenin’ny sampana fanaraha-maso Safidy. 

Tetsy an-daniny, noha­zavain’ny Vaomieram-pirenena mahaleotena misahana ny fifidianana (Ceni) 
noho ny tsy fisiana famatsiam- bola no antony tsy maintsy nampia­karana ny anto-bola aloan’ireo kandidà. Efa nandefa ireo vinavinana 
tetibola ilaina hatolotra ny governemanta ny Ceni. Araka ny soson-kevitr’ izy ireo dia amin’ny 
oktobra no hanatanterahana ny fifi­dianana. Ny tetibola kosa dia mety hihoatra ny tamin’ny fifidianana 
farany teo, izay niten­tina 32 tapitrisa ariary. 











Enregistrer mon nom, mon e-mail et mon site web dans le navigateur pour mon prochain commentaire. 



