ANKORONDRANO : MOTO NOFAOHIN’NY TAXI, NISY NARATRA MAFY – MIDI MADAGASIKARA

Manodidina ny tamin’ny valo ora alina no nitranga ny lozam-pifamoivoizana izay nandratra olona. 
ny filazan’izay nahita dia moto scooter izay avy Ankazomanga ny lalany, ary raha hiditra teo amin’ny 
mifanandrify orinasa Fraise no nofaohin’ny taxi iray. Tapapitika lavitra ilay kodiaran-droa 
nijanona teo ambonin’ny fandehanan’ny mpandeha an-tongotra ny potiny. Vetivety dia nitangorona 
olona izay mbola nisy ny nifamezivezy, indrindray izay mipetraka eo amin’iny fokontanin’Ankorondrano 
Noentina haingana tany amin’ny hopitalin’ny Hjra ilay lehilahy naratra mafy. Isan’ny nahavoa 
ny lohany ny tsy nanaovany aroloha tamin’io fotoana io. Loza roa izany no nitranga ary saika nitovy 
fitrangany. Ny iray tetsy amin’ny By-pass (jereo lahatsoratra etsy ankila) ary ny iray dia io teo 
io. Mitovy satria fiara sy scooter no nifandona ary samy naratra mafy ny mpandeha moto. Isan’andro 
misy toa izany eto Antananarivo ary saika mitovitovy avokoa ny fitrangany. Ny toerana fotsiny 
no mety miovaova. Sao mba tokony mila taratsy fahazoana manamory amin’izay ny scooter ary koa tsy 
hoentin’ny olona tsy ampy taona ? 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

