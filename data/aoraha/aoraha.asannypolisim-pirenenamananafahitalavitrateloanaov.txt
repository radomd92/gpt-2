ASAN’NY POLISIM-PIRENENA :: MANANA FAHITALAVITRA TELO ANAOVANY FANARAHA-MASO NY MINISITRA • AORAHA

Fanadiovana anatiny. Nasiana vata fahitalavitra lehibe miisa telo ao amin’ny biraon’ny minisitry 
Filaminam-bahoaka miandraikitra ny Polisim-pirenena. Arahin’ny minisitra maso eo ireo zava-misy 
amin’ny sampana fanamboarana pasipaoro. “Sahia mametraka fitarainana aty amiko isika izay manana olana amin’ny fanamboarana pasipaoro”, 
ny contrôleur général Rafanomezantsoa Roger, minisitry ny Filaminam-bahoaka. Hita isan-tsegaondra 
amin’ireo fahitalavitra lehibe ireo avokoa ny fihetsika rehetra ao amin’ny sampana misahana 
fanamboarana pasipaoro. Na hatrany amin’ny elankelan-drindrina aza dia hita eo. “Noho ny fitarainana 
voaray no antony nandraisana izao fepetra izao. Mila fandraisana andraikitra ho an’ny vahoaka 
tsy resabe fotsiny. Manomboka izao, izay mitaraina ao amin’ny pasipaoro dia hiverenana jerena 
rakitsary, voarakitra izany”, hoy hatrany ity tompon’andraikitra voalohany ny Polisim-pirenena 


Tsy ao amin’ny sampana fanaovana pasipaoro ihany fa hatreny amin’ireo polisy misahana ny seranam-piaramanidina 
Ivato no nandraisan’ny minisitera fepetra ihany koa. “Misy fakantsary lehibe miisa efatra eny 
seranana. Hita eo avokoa ny fihetsik’ireo pôlisy sy ny olona mampiasa ny seranana. Herinandro 
no nametrahana izao fepetra izao. Hita fa misy vokany ilay izy, indrindra amin’ny ady amin’ ny kolikoly 
ny fandraisana olona amin’ireo sampan’ny polisim-pirenena ireo”, hoy ny minisitry ny Filaminam-bahoaka. 

Tamin’ity volana oktobra ity, dia polisy miisa telo niasa tao amin’ny sampana fanamboarana pasipaoro 
nafindra toerana avy hatrany eny amin’ny Kaomisaria foibe, eny Tsaralalàna rehefa nahenoana 
Teny Ivato indray, zandary iray no voapaingotr’ireo polisy rehefa hita tamin’ny fakan-tsary 
fihetsiny. Voalaza fa nitaky vola tamin’ ny teratany vahiny io zandary io, tamin’iny herinandro 
iny. 









Enregistrer mon nom, mon e-mail et mon site web dans le navigateur pour mon prochain commentaire. 



