“DAHALO NIOVA FO”: NAHEMOTRA NY FAMPIAKARANA AZY ETO TANA – MIDI MADAGASIKARA

Dahalo niova fo 40 no nandrasana ho tonga omaly tetsy amin ny fasan’ny karana. Hiasa sy hitady vola 
an-drenivohitra ny anton-dian’ireo raha araka ny nambaran’ny manam-pahefana iray avy any atsimo. 
tamin’ny ora farany anefa ny fahatongavan’ ireto dahalo niova fo ho eto Antananarivo ireto, noho 
tsy fahampian’ny vola omena azy ireo. Mbola mijanona ao Amboasary atsimo araka izany ireo dahalo 
amin izao, miandry ny vola izay raha ny fantatra avy amin ny solombavambahoaka iray. Nisy ny fivoriana 
amin’ireo ben’ny Tanana avy any amin’ny faritra atsimo momba ny fandefasana ireto dahalo ireto 
an-drenivohitra. Efa tonga teto Antananarivo ireo ben’ny tanana ireo omaly tamin’ny iray ora 
tetsy amin’ny fiantsonan’ny taxi-brousse etsy amin’ny fasan’ny karana. Tamin’ny 12 ora antoandro, 
ihany, no nandrasana ireo dahalo niova fo, saingy tsy tonga. Mbola an-jatony kosa ireo dahalo izay 
tsy nilavo lefona tany amin’ny faritra atsimo toy ny tao Amboasary atsimo. Maro amin’izy ireo no 
niova toerana any amin’ny faritra Ambovombe, ka any no manohy ny asa ratsiny. Tao amin’ny distrikan’Antanimora, 
iray no notafihan’ny andian-dahalo efa am-polony ny alatsinainy teo. Nokapain’izy ireo tamin‘ny 
ny lohan’ ity tompon’omby ity sy ny vadiny izay bevohoka. Mbola tsaboina any amin ny hopitaly, miady 
fahafatesana izy ireo amin‘izao raha ny vaovao voaray avy amin’ny mponina any an-toerana. Misy 
ireo mpitandro ny filaminana mipetraka any, saingy nitaraina ny olona tamin’ity indray mitoraka 
satria tsy nigadona teo amin’ilay toerana nanafihana mihitsy. Nilaza ho tsy nisy lasantsy izy 
raha ny fanazavan’ny olona tao an-toerana taminay. Mitàna ny sain’ny besinimaro ity resaka “dahalo 
fo” ity, indrindra ny amin’ny fomba nataon’ny zandary mba hanovana kolontsaina iray. Ny dahalo 
dia kolontsaina alohan’ny maha-asan-jiolahy azy. Dia ahoana izany no fomba nampiova tampoka 
fomba izay efa hatramin’ny faha-mpanjaka? Eo indrindra no mipetraka ny fanontaniana. Indrindra 
raha nisy avy hatrany ny teti-bola natokana ho amin’ny famerenana eo anivon’ny fiaraha-monina 
olon-dratsy taloha ireo, herinandro monja taorian’ny nilavoan’ireo dahalo lefona. Maro ny nametram-panontaniana 
dia mba “bizna” indray izy ity. Na ny basin’izy ireo dahalo aza mantsy dia naverina tany amin’izy 
ihany rehefa nisy ny taratasy nanamarina ny momba izany. Dia azo heverina ve izany fa mahay mamaky 
sy manoratra avokoa ireo dahalo manana basy ireo. Raha ny marina mantsy dia ny vatan-dehilahy rehetra 
an-tanàna, any atsimo any, any amin’ny toeran’ny dahalo, dia manana basy avokoa. Na izany basim-borona, 
izany basy vita gasy… 



