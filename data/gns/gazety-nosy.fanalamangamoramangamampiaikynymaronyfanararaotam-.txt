FANALAMANGA MORAMANGA : MAMPIAIKY NY MARO NY FANARARAOTAM-PAHEFAN’NY TALE JENERALY

Orin’asam-panjakana ny Fanalamanga ao Moramanga. Ny fandraharahana momba ny hazo no asany. Manomboka 
fambolena zanakazo, ny fikojakojana sy fanaraha-maso izany, ny fampiroboroboana ny hazo novolena, 
famakiana hazo amin’ny endriny maro, ny fivarotana izany, sy ny sisa. 

Azo ambara fa isan’ny orin’asam-panjakana mihodina sy mandeha ny Fanalamanga, saingy amin’izao 
dia sokajian’Ingahy Tale Jeneraly, Rakotonirina Augustin, ho toy ny fananany manokana samirery 
orin’asa amin’ny ankapobeny, miaraka amin’ny volam-panjakana ao, ny fitaovana rehetra ao, ny 
rehetra ao, ka anjakazakany sy ampiasainy ho amin’ny tombontsoany manokana. 

Mirotsaka hofidiana depiote ao Moramanga izy amin’izao fotoana ka tena ilibany sy anamparany 
fahefana ny mpiasan’ny orin’asa Fanalamanga ho tsy maintsy manompo azy amin’ny fampielezan-kevitra 
fotoana. Mifanindran-dalana amin’izany koa ny fampiasany ny fitaovan’ny orin’asa Fanalamanga, 
ny fiarakodia tsy mataho-dalàna (4×4), sy ny fitaovana hafa. Ny volan’ny orin’asa moa dia tsy hay 
ny fomba itantanany azy amin’izany. 

Refesiny hatramin’ny fitondram-panjakana foibe izay nambarany fa “tsy afaka ny hanala azy amin’io 
io satria namany ny ankamaroan’ireo mpitondra ireo, ary misy mihitsy aza no maka “ecolage” any 
Na ny fitsarana koa aza dia tsy ahatahorany, raha ny filazany, hoy ny akom-baovao. Marihina fa efa 
ampelan-tanan’ny Bianco ny antontan-taratasy tokony hifotoran’ny Bianco amin’ny fanadihadiana 
amin’izay fanamparam-pahefan’Ingahy Tale Jeneraly Rakotonirina Augustin amin’ity orin’asam-panjakana 
ity. 

Ny mponina ao Moramanga sy ny manodidina koa dia loa-bolana mihitsy fa mihevi-tena sy mitondra 
ho manam-pahefana farantampony ao Moramanga izy ka manindritsindry ny rehetra, mizahozaho ary 
an’izay tsy manaiky mankato ny sitra-pony. 

