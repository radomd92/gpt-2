FANAKANAN-DALANA :: VOLA 17 TAPITRISA ARIARY VOAROBA TAO ANATY KAMIAO • AORAHA

Lasibatry ny jiolahy mpanakan-dalana, tany Menamaty Iloto, distrikan’Ivohibe, ny kamiao iray 
mpiantsena, tamin’ny sabotsy antoandro. Vola fito ambin’ny folo tapitrisa ariary no voaroba, 
izany. Olona roa no naratra. 

Tokony ho 18 kilaometatra tsy hahatongavana any amin’ny kaominin’i Bemavo no nisehoan’ity fanakanan-dalana 
Jiolahy maromaro no nanao rodobe nanafika ny kamiao iray. Basim-borona sy fitaovam-piadiana 
ary zava-maranitra no noentin’izy ireo nampatahorana sy nandrahonana ny olona tao. 

Tombanana ho efa fantatr’ ireo jiolahy mialoha ny fisiana volabe ao amin’ity fiarabe ity. Ny vola 
maro no notakian’izy ireo, vantany vao tafiditra tao. Nanome moramora ireo tao anaty kamiao na 
efa noratrain’ ireo jiolahy ihany aza. 

Efa nahazo fitsaboana tany amin’ny hôpitaly any Bemavo ireo naratra. Manampy ny mpitandro filaminana 
fanenjehana an’ireo mpanafika ny eo anivon’ny Kalony, any an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



