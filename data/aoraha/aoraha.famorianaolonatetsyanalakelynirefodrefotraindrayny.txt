FAMORIANA OLONA TETSY ANALAKELY :: NIREFODREFOTRA INDRAY NY BAOMBA MANDATSA-DRANOMASO • AORAHA

Nosantarin’ny savorovoro 

pôlitika ny taona 2019. Fifanjevoana naharitra ora maro no nitranga nanodidina ny Lapan’ny tanàna 
omaly tontolon’ny andro. Voasakana tsy afaka nanatanteraka ny hetsika famorian’olona ho fanoherana 
voka-pifidianana ireo mpomba an-dRavalomanana Marc, rehefa niditra an-tsehatra ny mpitandro 
tamin’ny alalan’ny fanapoahana baomba mahalatsa-dranomaso. 

Nisy ireo naratra izay tsy mbola voafaritra mazava ny isany. Teo ihany koa ny fisamborana, ka telo 
efa voatazona tamin’ny tapany maraina. Nanomboka tamin’ny 10 ora sy sasany maraina no niezaka 
tao amin’ny Lapan’ny tanàna ireo mpomba ny kandidà laharana faha-25. Nisy an’ireo andian’olona 
nandrava avy hatrany ny fefy nanoloana ny Lapan’ ny tanàna. Tao ireo nanao amboletra niditra tao 
toerana voaomana hanaovana ny hetsika. Rehefa tafiditra ireo mpanao fihetsiketsehana no nirefotra 
ny baomba mandatsa-dranomaso nataon’ny mpitandro filaminana, tokony ho tamin’ny 11 ora sy sasany. 

Niparitaka tsikelikely nivoaka ny tokotaniben’ ny Lapan’ny tanàna izy ireo ka samy nitangorona 
an’ireo sisin’ arabe nanodidina an’ Analakely. Nanomboka teo ny fifanenjehana tamin’ireo andian’olona mpomba ny kandidà laharana faha-25. Baomba mandatsa-dranomaso hatrany 
nanaparitahan’ ny mpitandro filaminana azy ireo hatreny amin’ny « Esplanade », Andohan’ Analakely. 

Fandoroana kodiarana teo amin’ny arabe nanoloana ny fivarotam-boky iray sy nanoloana ny « Esplanade 
Andohan’ Analakely no voalaza fa antony nisamborana an’ ireo lehilahy roa, omaly maraina. Hatramin’ny 
ora tolakandro dia miisa efatra ireo olona voalaza fa naratra nandritra ny fifanjevoana niseho 
an-toerana. 

Tsy nijanona teo fa nitohy hatrany ny fitandroana ny filaminana hatramin’ny 4 ora hariva. Mbola 
ireo andian’olona nitangorana nanodidina an’Analakely. Fiverenana tao AnalakelyTamin’ny 4 ora sy sasany vao tafiditra tsikelikely tao amin’ny Lapan’ny 
indray ireo mpanao fihetsiketsehana sasantsasany rehefa somary nisinda kely ny fanapoahana 
mandatsa-dranomaso. Taorian’izany vao rava tanteraka ny hetsika teny an-toerana. 

Omaly nanomboka tamin’ny 6 ora hariva, dia nohodidinin’ny mpitandro filaminana tanteraka Analakely 
ny manodidina. Tsy azo nidirana intsony teny an-toerana. Naverimberin’izy ireo fa manatanteraka 
baiko avy amin’ireo lehibeny amin’ny fisakanana an’ity hetsika tsy nahazo fahazoan- dalana ity 
nataony. Nisy ihany ny fifampi-resahana teo amin’ny roa tonta, saingy, tsy nisy ny fahitana ny 
iraisana. 

Nandritra ny tontolo andro mandrak’alina anefa dia mbola niantsoantso an’ireo mpanao fihetsi-ketsehana 
ny Lapan’ny tanàna ihany ireo haino aman-jery manohana ny kandidà laharana faha-25. 









Enregistrer mon nom, mon e-mail et mon site web dans le navigateur pour mon prochain commentaire. 



