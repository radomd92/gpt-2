ASAN-JIOLAHY ANY BETROKA  : MITOKONA NIDINA AN-DALAM-BE NY MPIASAN’NY FAHASALAMANA | NEWSMADA

Par Taratra sur 07/09/2017 

“Vonjeo ahay rolahy e!” . Io ny sora-baventy lanjain’ireo mpiasan’ny fahasalamana any Betroka 
hanairana ny fitondram-panjakana manoloana ny tsy fandriampahalemana miseholany any an-toerana. 

Mahatsiaro tena ho mandry an-driran’antsy izy ireo amin’ny fanafihana sy fampihorohoroana, 
an-keriny sy poa-basy mila ho isan’andro. 

Ny alatsinainy teo, nisy ny mpiasa’ny fahasalamana notafihin’ny dahalo tao Betroka. Lasa avokoa 
fitaovana sy ny entana rehetra. Niafina kosa ilay mpiasan’ny fahasalamana ka izay no tsy nahitan’ny 
azy ka nahaavotra ny ainy. 

Fitsaboana ny mponina any an-toerana no nanendrena ireny mpiasan’ny fahasalamana ireny any amin’ireny 
lavitra andriana ireny. Tsy vitan’ny mpitandro filaminana anefa ny fiarovana ny ain’izy ireo 
izao izy mitroatra izao. 

Anisan’ny handavan’ny tanora vao nahavita fianarana momba ny fitsaboana ny fanendrena azy amin’ny 
ny tsy fandriampahalemana. Mivarotra aina ny mpitsabo satria sady mampatahotra ny dahalo, lavitra 
sekoly ny zanany ary lalan-dratsy no vakivakina rehefa hamonjy ain’olona any ambanivohitra. 



Les commentaires sont fermées. 

