MANERINERINA- RN4 : TAXI-BROUSSE TRA-DOZA: MPANDEHA ENINA  NARATRA – MIDI MADAGASIKARA

Omaly, tamin’ny dimy ora maraina, taxi- brousse mampitohy an’Antsiranana sy Antananarivo indray 
nivadika ambony ambany tany Manerinerina, lalam-pirenena fahefatra. Tsy nahafeno toerana moa 
zotra nasionaly ity tamin’izao loza izao. Resin’ny torimaso ilay mpamily ka tsy voafehiny intsony 
familiana ka nivarina tany amin’ny sisin’arabe. Vokany : mpandeha enina no naratra, ireo teo anilan’ny 
sy izay nipetraka teny aloha no tena voa mafy tamin’izany, tsy nisy kosa ny aina nafoy. Nalefa haingana 
amin’ny hopitaly tao Ankazobe avy hatrany moa ireo naratra hotsaboina ary nalefa taty Antananarivo 
vojerin’ny mpitsabo. Efa eo am-panatanterahana fanadihadiana kosa ny eo anivon’ny zandarimaria 
Manerinerina izay nandray an-tanana ity raharaha ity. Fepetra mila hamafisina manoloana ny loza-piarakodia 
izay ny fametrahana mpitandron’ny filaminana isaky ny toerana hitrangana loza matetika raha 
ny nambaran’ny zandarimaria. Izany no hatao mba hanairana ny mpamily ny amin’ny olana ara-teknika 
hitranga fa tsy hisava taratasy foana akory. Antony maro no mety niteraka ny loza fa ny tsy fitandremana 
dia tsy azo tsoahina. Eo ihany koa ny harerahana be loatra taorinan’ny fety mitarika any amin’ny 
fahampiana torimaso. Raha ho an’Antsiranana manokana raha ny tatitra avy ao amin’ny commissaire 
Roger Moratamby dia olona 12 no naratra tamin’iny fetin’ny faran’ny taona sy taom-baovao iny, 
no vosambotrin’ny mpitandro ny filaminana raha iray ihany no maty. 




















