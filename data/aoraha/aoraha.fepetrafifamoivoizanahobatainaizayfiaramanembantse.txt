FEPETRA FIFAMOIVOIZANA :: HOBATAINA IZAY FIARA MANEMBANTSEMBANA ENY AN-DALANA • AORAHA

Tsy misy alaharo ny fitandroana ny filaminana mandritra ny fitsidihan’ny Papa Fransoa eto Antananarivo 
manomboka rahampitso. “Hisy fiarabe kamiao fibatana fiara vonona avy hatrany hibata izay fiara 
eny amin’ny sisin-dalana manelingelina ny fifamoivoizan’ny fiara”, hoy ireo lehiben’ny Tafika, 
sy Polisy teny amin’ny Episcopat Antanimena omaly. “Tsy azon’ny fiara rehetra hijanonana amin’ireo lalana andehanan’ny Papa Fransoa rehetra. Raha 
ka misy mbola minia manao izany dia batainay avy hatrany ilay fiara ary hatao mihiboka”, hoy ny jeneraly 
Njatoarisoa, kaomandin’ny Zandarimaria no sady lehiben’ ny vondron’ireo mpitandro filaminana 
amin’ny Emmonat. 

Nanamafy izany ny jene­raly Rakotonirina Théophile, lehiben’ny Etamazaoro jene­ralin’ny Tafika 
Cemgam. “Ireo fiaraben’ny Tafika no hibata an’izay fiara manelingelina ireo. Tsy hoe mbola halaina 
anaty toby miara­mila izy ireo fa efa mipetraka miparitaka amin’ny faritra sasany eto an-drenivohitra”, 
izy. 









Enregistrer mon nom, mon e-mail et mon site web dans le navigateur pour mon prochain commentaire. 



