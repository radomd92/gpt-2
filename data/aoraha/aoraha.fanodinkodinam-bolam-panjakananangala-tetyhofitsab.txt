FANODINKODINAM-BOLAM-PANJAKANA :: NANGALA-TETY HO FITSABOANA NY RENINY NY TOMPON’ANDRAIKITRA IRAY TEO ALOHA • AORAHA

Namarana ny raharaham-pitsa­rana tetsy amin’ ny Fitsarana manokana misahana ny kolikoly (Pac) 
67 Ha, afak’omaly hariva, ny tranga fanodinkodinam-bola nitranga tao amin’ny Tahirim-bolam-panjakana 
Antaninarenina, tamin’ny taona 2018. Mpitantam-bola iray tao amin’ity sampan-draharaha ity 
voasaringotra tamin’izany. Vola roa amby efapolo tapitrisa ariary no very nanomboka tamin’ny 
2016 ka hatramin’ny 2018. 

Raha araka ny fiarovan-tenan’ity voampanga ity nandritra ny lanonam-pitsa­rana tetsy amin’ny 
67 Ha, dia nitsaboany ny reniny narary io vola naodiny io. Dimy taona an-tranomai­zina no sazy nampiharin’ny 
taminy. “Efa laniko avokoa ireo vola nalaiko tao amin’ny kitapom-bolam-panjakana ireo. Izaho 
ny anabaviko irery no mitaiza ny reniko. Narary mafy anefa izy. Tsy maintsy nila vola maika aho nitsaboana 
ka izany no nahatonga ahy niroso tamin’ ny fangalarana. Nikasa ny hamerina tsikelikely an’ireo 
ireo ihany aho fa tsy vitako intsony izany satria tratra aho”, hoy izy. 

Tsiahivina fa vokatry ny fidinana tampoka nataon’ireo tompon’andraiki-panjakana ambony misahana 
fitsi­rihana ny asam-panjakana, tamin’ny volana septambra 2018, no nahatratrarana an’io fanodinkodinam-bola 
Saika hogiazan’ny Fitsarana ny fananan’ilay lehilahy. Najanona indray anefa izany sazy fanampiny izany satria niaiky ny helony ilay tompon’ andraikitra 
nilaza ny hamerina an’ireo vola nanga­lariny ireo. 









Enregistrer mon nom, mon e-mail et mon site web dans le navigateur pour mon prochain commentaire. 



