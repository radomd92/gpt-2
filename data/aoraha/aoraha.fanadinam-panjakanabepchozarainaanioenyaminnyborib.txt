FANADINAM-PANJAKANA BEPC :: HOZARAINA ANIO ENY AMIN’NY BORIBORINTANY IREO LAZA ADINA ETO ANTANANARIVO • AORAHA

Raha afaka herinandro no hanomboka ny fanadinam-panjakana BEPC manerana ny Nosy. Anio no hiala 
amin’ny Ivon-toerana Cnapmad ny laza adina rehetra ho an’ny fari-piadidiam-pampianarana Antananarivo 
. Hozaraina amin’ireo Boriborintany rehetra izany, avy eo. Misy ny fiaraha-miasa amin’ny mpitandro 
filaminana amin’ny fiambenana azy ireo mba hisorohana ny mety hisian’ny fahaverezana. 

“ Ny lehiben’ny foibem-panadinana rehetra no maka azy eny an-toerana amin’ny andron’ny fanadinana”, 
ny lehiben’ny fari-piadidiam-pampianarana Antananarivo renivohitra, omaly. Nambarany fa 
eo am-pandaminana ny fanatanterahana an’io fanadinam-panjakana io ny Cisco ankehitriny. Foibem-panadinana 
roa amby telopolo no handraisana ireo mpiadina maherin’ny dimanjato sy fito arivo sy roa alina 
an-drenivohitra. Eny amin’ireo lisea fito kosa no hanaovana ny fitsarana ny taratasim-panadinana. 

Saika sokajy A avokoa ny ankamaroan’ireo mpiadina amin’ny BEPC eto Antananarivo. Miisa fitonjato 
roa arivo sy fito alina izy ireo no hiatrika ny fanadinana BEPC sy hifaninana hiditra amin’ny taona 
67 taona ny zokiny indrindra hiatrika an’io fanadinana io. 

Maro ireo mpiadina no efa nandray ny taratasy fiantsoana azy. 









Enregistrer mon nom, mon e-mail et mon site web dans le navigateur pour mon prochain commentaire. 



