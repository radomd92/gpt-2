FAHA-50 TAON’NY FJKM : HANETRIKETRIKA NY FANKALAZANA | NEWSMADA

Par Taratra sur 18/08/2018 

Hotanterahina anio ao amin’ny FJKM Traovato Fitiavana ao Toamasina ny fankalazana manetriketrika 
ivon’ny fankalazana ny faha-50 taon’ny FJKM sy ny faha-200 taona nidiran’ny misionera LMS teto 


Hisy ny fitokanana ny tsangambato lehibe natolotry ny foibe FJKM ho tsangambato manamarika ity 
taona ity sy ny sekoly vaovao David Jones eo antokontanin’ny FJKM Anjoma. 

Ahitana efitrano dimy ny sekoly ao amin’ny rihana ambany. Misy efitrano lehibe mahazaka olona 
amin’ny 300 kosa ny rihana ambony. 

Efa nanomboka ny alahady teo ary hitohy hatramin’ny alahady 19 aogositra izao ny fankalazana ny 
taon’ny Fiangonan’i Jesoa Kristy eto Madagasikara (FJKM) izay tanterahina any Toamasina. 

Lohahevitra novoizina ary manakoako any Toamasina ny voarakitra ao amin’ny (2Tim 1: 8a): “Koa 
menatra ny ho vavolombelon’ny Tompontsika ». 

Efa tomefy mpino kristianina FJKM any Toamasina. Samy nandamina ny fandaharam-potoany ny isam-piangonana 
hanatrika izany ivon’ny fankalazana izany. Efa mipetraka ny toromarika amin’ny tokony hitondran’ny 
rehetra ny “badge” mandritra ny fivezivezena rehetra any an-toerana mba hifankafantarana. 

Mifamatotra amin’ny fanamarihana ny faha-200 taona nidiran’ny misionera LMS teto amintsika 
koa io fankalazana miezinezina io. 

Tsiahivina fa efa nisy ny hetsika fankalazana nataon’ny synodam-paritany 38 manerana ny Nosy 
any an-dafy. 

Hotanterahina eto Antananarivo ny 14 ka hatramin’ny 21 oktobra izao kosa ny famaranana ity fankalazana 
faha-50 taonan’ny FJKM ity. 



Les commentaires sont fermées. 

