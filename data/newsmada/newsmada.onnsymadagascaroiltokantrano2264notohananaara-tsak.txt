ONN SY MADAGASCAR OIL  : TOKANTRANO  2264 NOTOHANANA ARA-TSAKAFO | NEWSMADA

Par Taratra sur 15/12/2016 

Roa ny tanjon’ny hetsika nokarakarain’ny orinasa Madagascar Oil sy ny Ofisim-pirenena momba 
fanjarian-tsakafo (ONN), teny amin’ny kianjan’ Ankorondrano, omaly. Fanentanana ny reny mitaiza 
madinika sy ny mitondra vohoka hanatona ny toby Pnnc/Seecaline sy fizarana sakafo misy otrikaina 
azy ireo. Afaka tiliana ny tsy fanjarian-tsakafo amin’ny fandanjana sy ny fandrefesana ny zaza 
amin’ny toby ahitana ny fitombony isam-bolana. Ampianarina mikarakara sakafo tsy lafo nefa mahavelona 
reny. 

Hetsika sosialy mifandraika amin’ny fandraisana andraikitra ho an’ny mpiara-belona no nataon’ny 
Oil, ka nisafidy ny ONN izy ireo satria mifanojo ny tanjona eo amin’ny roa tonta, araka ny voalazan’ny 
ny orinasa, John Claussen. Nosafidina Ankorondrano satria miorina eny ny birao foiben’ny orinasa. 

Nizarana koba misy otrikaina sy singa mpamelona maromaro ny tokantrano 2 264 eo amin’ny fokontany 
sy ny manodidina. Ankizy ny 2 121 ary vehivavy mitondra vohoka ny 143. « Hoentanina ireo mponina 
ny fomba fisakafo mahazatra mifanaraka amin’ny zava-misy ankehitriny hampihenana ny tsy fanjarian-tsakafo 
ifotony », hoy ny mpandrindra nasionaly ny ONN, Raveloharison Ambinintsoa. Afaka manatona eny 
toby Anosivavaka, Ambohimanarina… ireo vahoakan’ Ankorondrano. 



Les commentaires sont fermées. 

