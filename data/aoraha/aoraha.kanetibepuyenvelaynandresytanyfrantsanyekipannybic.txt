KANETIBE – «PUY EN VELAY» :: NANDRESY TANY FRANTSA NY EKIPAN’NY BIC AMBOHIMAHASOA • AORAHA

Lalaon’ny samy Malagasy ny famaranan’ny fifaninanana tsipy kanetibe, Supranational de Puy-en-Velay, 
tamin’ny faran’ny herinandro teo, tany Frantsa. Tamin’ny alalan’ny isa 13 noho 0 no nivoahan’ny 
Bic Ambohima­hasoa nisy an-dry Jean-Michel Andrianjaka na i Tselonina, Maminirina Andrianirainy 
i Mamy Ronaldinho ary Herman Luc Rahaingoson, ho mpandresy tamin’ity lalao famaranana ity. Ny 
Patrick Emile na Paps sy Patrick Ramaminirina ary Christian Andriantseheno na Rachre no lavon’izy 
tamin’izany. 

Nisongadina tamin’ity fifaninanana ity ny fahaizan’ ireo mpilalao malagasy ny taranja tsipy 
satria teo amin’ny manasa-dalana dia ekipa telo no tafita niatrika izany. Hita taratra ihany koa 
teo amin’ny fifanina­nana ho an’olon-tokana na ny “Tête à tête”. Mpilalao malagasy roa, Patrick 
sy Jean Daniel Rakotondrai­nibe, no niatrika ny lalao famaranana. 

Niondrika teo anatrehan’i Mamy, tamin’ny alalan’ny isa 13 noho 7, i Jean Daniel izay efa voahosotra 
tompondaka eran-tany ho an’ny sokajy Juniors, tamin’ny taona 2017. Tsy naharitra fa tao anatin’ny 
minitra monja dia nifarana ny lalaon’izy mirahalahy mianaka ireto. Nahatratra dimampolo sy efajato 
mpilalao nandray anjara tamin’ity fifaninanana ho an’olon-tokana ity. 









Enregistrer mon nom, mon e-mail et mon site web dans le navigateur pour mon prochain commentaire. 



