AMBODITSIRY : HALATRA SPRINTER, TELOLAHY VOASAMBOTRY NY PÔLISY – MIDI MADAGASIKARA

Tsy kely làlana tokoa ny ratsy ary efa drafitra maty paika avokoa no entin-dry zalahy ireo manao 
asa ratsiny. Toy ity nitranga tetsy Amboditsiry ity, ny alin’ny alahady teo. Fiara iray, marika 
miasa ao amin’ny zotra 194 no nangalarina bandy telolahy. Taorian’ny fanadihadiana nataon’ny 
misahana ny heloka bevava, dia voarohirohy tamin’ity resaka ity ny telolahy, ny mpamily sy ny mpanampy 
niaraka tamin’ny mpiambina ilay « parking » nitoeran’ilay fiara very. Raha ny fanazavana azo avy 
mpitandro filaminana, dia ny alahady teo no nahavery ity fiara ity. Taorian’ny nanateran’ireo 
azy tao amin’ny « parking » fijanonany tao amin’ny Epp Amboditsiry, dia nisy tovolahy nilaza ho 
ny tompon’ny fiara haka azy io ny alina. Tsy nisalasala ary tsy nanadihady akory ilay mpiambina, 
avy hatrany dia namoha ny vavahady sy namela ilay fiara hivoaka. Ny marainan’io, izany hoe ny alatsinainy 
tonga ireo mpitondra azy ary gaga tsy nahita ilay fiara teo intsony. Nametraka fitoriana avy hatrany 
amin’ireo pôlisy ny tompon’ny fiara ary nandeha avy hatrany ny fikarohana sy ny fanadihadiana. 
alarobia maraina teo no hita, niraikitra tao anaty fotaka teny Ambohitrimanjaka ilay « sprinter 
very, tsy nisy olona intsony tao anatiny. Voamarika kosa tamin’izay fotoana izay fa tsy nisy nohetsehina 
tao anatiny, ankoatra ny fanamafisam-peo izay nentin’ireo olon-dratsy. Raha ny fanazavana hatrany, 
herinandro talohan’io no hadinon’ny mpamily tao anatin’ity fiara ity ny lakileny, raha nijanona 
amin’ny tobim-piantsonany teny Andrainarivo ny fiara, izay tsy fantatra hatreto aloha na tena 
na natao fanahy iniana nohadinoina mihitsy. Tao anatin’izany no nahatonga ireo mpanao fanadihadiana, 
avy hatrany ny firaisan’ny mpamily sy ny mpanampy azy ho mpiray tsikombakomba tamin’ity halatra 
Manginy fotsiny ny fihetsik’ilay mpiambina, izay namela malalaka ilay fiara hivoaka amin’ny 
alina. Ireto telolahy voalaza ireto araka izany no voarohirohy aloha. Nanaovana famotorana sy 
nohenoin’ny mpitsara mpanao famotorana omaly. Inoana fa mety mbola hitohy ny fanadihadiana. 



