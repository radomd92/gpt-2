ANKADINDRAMAMY  : TRATRAN’NY POLISY TEO AM-PIANIHANA TAMBOHON’OLONA ILAY JIOLAHY | NEWSMADA

Par Taratra sur 02/07/2016 

Noraisim-potsiny! Teo am-pianihana tambohon’olona teny Ankadindramamy saika hanafika, ny 
alina teo no saron’ny polisy avy ao amin’ny boriborintany fahavalo eny Analamahitsy ny jiolahy 
niaraka tamin’ny baraminina. Lasa nitsoaka ny namany raha vao nahatsikaritra ireo polisy… 



Nidoboka am-ponja, omaly ny jiolahy iray voarohirohy ho nikasa hanao fanafihana teny Ankadindramamy, 
alarobia alina. Araka ny fanazavan’ny polisy, nahatsikaritra jiolahy roa nianika tambohon’olona 
an-toerana izy ireo nandritra ny fisafoana toy ny fanaon’izy ireo andavanandro. Rifatra nitsoaka 
hatrany izy roa lahy raha vantany vao nahita ireo polisy avy aoriana. Raikitra ny fifanenjehana 
tsy nanaiky lembenana ry zalahy. Na teo aza izany, tratra ihany ny jiolahy iray antsoina hoe Albert, 
taona raha tafaporitsaka kosa ny namany iray. Mbola tratra teny aminy ny baraminina iray sy jiro 
am-paosy. 

Fantatra nandritra ny fanadihadiana nataon’ny polisy fa nanao lavadrano tao amin’ity trano ity 
zalahy ny antoandron’io ka izao nikasa ny hiverina hangalatra tao indray nony alina. Niaiky izy 
fa nikasa hanao fanafihana tao amin’ity trano niasany ity. 

Lasan’ny jiolahy koa ny entana rehetra tao amin’ireo trano notafihin’ny jiolahy teny Ilanivato, 
Nampihorohoroan’ireo jiolahy tamin’ny basy ny olona rehetra tao an-trano ka tsy afa-nihetsika. 
avokoa ny entana rehetra tao an-trano. Tsy nisy kosa ny aina nafoy. 



Les commentaires sont fermées. 

