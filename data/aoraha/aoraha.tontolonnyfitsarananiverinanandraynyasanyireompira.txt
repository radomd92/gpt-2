TONTOLON’NY FITSARANA :: NIVERINA NANDRAY NY ASANY IREO MPIRAKIDRAHARAHA • AORAHA

Nampiato ny fitokonany ireo mpirakidraharaha rehetra manerana ny Nosy. Raha ho an’ireo tompon’andraikitra 
eny anivon’ireo Fitsarana misahana ny ady amin’ny fanjakana sy eny amin’ny Fitsarana amba­ratonga 
eto Antananarivo manokana, dia tamin’ny alatsinainy lasa teo no niverina nandray ny asany ry zareo. 

Hita fa efa miverina amin’ny laoniny ny raharaham-pitsarana, raha ny angom-baovao natao tetsy 
Lapam-pitsarana Anosy, omaly. Niverina nanao ny asany tahaka izany ihany koa ireo mpirakidraharaha 
amin’ny faritra hafa, araka ny fanazavan’ny filohan’ ny Sendikan’ny Mpirakidraharaha eto Madagasikara 
Andrianantenaina Fetra Rado, tamin’ny antso an-tariby, omaly. “Naato vonjimaika aloha ny fitokonana, saingy andrasana hatrany ny valin’ny fitakiana ataonay. 
hisy fivoriambe hotanterahin’ireo mpirakidraharaha amin’ny fiandohan’ny taona 2020. Raha 
mbola voavaly mandra-pahatongan’io fotoam-pivoriana io ny fangatahanay dia ho hita eo izay mety 
tohiny na hanohy asa izahay na hiato indray”, hoy izy. 

Tsiahivina fa mifototra amin’ny fampiakarana ny tombontsoany ny fitakiana ataon’ireo mpirakidraharaha. 
nifampiresaka tamin’ny minisitry ny Fitsarana ry zareo tamin’ny 5 desambra lasa teo. Tsy nahavaha 
anefa izany. Ny ampitson’io indray dia nivory niaraka tamin’ny sekretera jeneralin’ny minisi­teran’ny 
sy ireo tompon’ andraikitra ao amin’ny Fitsarana ry zareo fa tsy nisy na inona na inona tapaka ihany 
araka ny fantatra. 









Enregistrer mon nom, mon e-mail et mon site web dans le navigateur pour mon prochain commentaire. 



