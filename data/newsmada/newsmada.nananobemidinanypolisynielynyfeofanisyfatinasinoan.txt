NANANO BE MIDINA NY POLISY : NIELY NY FEO FA NISY FATINA SINOA NATSIPY TAO MARAIS MASAY | NEWSMADA

Par Taratra sur 03/03/2016 

Mitady hisy hanafika ny Sinoa eto an-dRenivohitra? Nandeha ny feo, omaly, fa misy ny fanafihana 
ny fanariana fatina Sinoa teny amin’ny Marais Masay. Nanao fanadihadiana avy hatrany ny polisy. 

Niparitaka ny feo, omaly maraina, fa nisy fatina Sinoa natsipy teny amin’ny Marais Masay. Nidina 
an-toerana hatramin’ny polisy nanamarina izany, saingy tsy nisy io toe-javatra io. Araka ny fanazavana 
Sinoa iray mpanao gazety nahazo “sms” tamin’ny findainy milaza ny tokony hitandremany ny amin’ny 
fanafihana Sinoa. Tao anatin’io hafatra io no nisian’ny hoe: “vao nisy fanafihana Sinoa halina 
nariana eny amin’ny Marais Masay ny fatiny”. 

Io hafatra tamin’ny finday io no nentin’io Sinoa io tany amin’ny polisy ka teo no nandehanan’ireo 
ny fanamarinana. Araka ny fanazavana, tamin’ny teny sinoa io “sms” io ka voatery nentina nitady 
mahay teny malagasy nandika azy. Tamina Sinoa iray teny Analakely ny nandika azy io tamin’ny polisy, 
vao niroso tamin’ny famotorana. 

Na tsy nisy aza ilay fanariana razana, manao ny famotorana hatrany ny polisy. Tsy mbola voamarina 
koa ny fisian’ny fanafihana Sinoa. Na izany aza, nilaza ny tompon’andraikitra, fa tsy azo hamaivanina 
raharaha ity. 

Na izany aza, mampiseho ity trangan-javatra ity fa misy ny tsy fandriampahalemana eto amintsika. 
vahiny izany, efa miaina ao anatin’ny fitaintainana ihany koa. Asa raha misy ifandraisany amin’ireo 
nenjehin’ny polisy teny Ambohimarina ireo voalaza fa nanafika Sinoa na hafa mihitsy. Miandry 
vokatry ny asan’ny mpitandro filaminana ny rehetra amin’ity asan-jiolahy mahazo vahana ity. 





Les commentaires sont fermées. 

