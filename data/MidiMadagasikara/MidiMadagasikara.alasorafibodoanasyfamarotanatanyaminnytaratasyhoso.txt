ALASORA : FIBODOANA SY FAMAROTANA TANY AMIN’NY TARATASY HOSOKA – MIDI MADAGASIKARA

Tany miisa 80 amin’ny titra samihafa mirefy eo amin’ny 16ha eo, tamin’ny anaran-dRainibary sy 
manakaiky an’Alasora sy aty amin’ny faritry ny By-Pass manamorona ny arabe, ary tanimboly sy tanimbary 
Ambohijanaka, no misy mivarotra, ary manana taratasy hafa sy manao taratasim-pivarotana amin’ireo 
tonga mividy izany. 

Nanamarika moa ireo mpandova amin’ny anaran’ireo olona ireo fa manana taratasy mazava momba ireo 
lovan-dry zareo ireo . Efa nanao hetsika fitarainana tany amin’ny polisy ekonomika izy ireo tamin’izany 
dia voamarina tokoa ny maha azy ireo ny tany, ary efa nametraka fitoriana ihany koa tany amin’ny 
faritany. Ny tena mahagaga ny tompon’ny tany dia ny nahazoan’ireto olona mivarotra sy misandoka 
tanin’izy ireo « acte de notoreté » telo samihafa. Efa am-polo taona moa ity raharaha ity no niaka-nidina 
amin’ny fitsarana. 

Ny tany manamorona ny arabe moa no tena lasibatra amin’izany fa ireo tanimboly sy tanimbary kosa 
dia misarika ireto mpivarotra misoloky ny tany ireto. Nilaza moa ireto tompon’ny tany ireto mba 
fanjakana akaiky ity raharaha ity, nilaza izy ireto tamin’izany fa misy mpanambola iray ao ambadik’ireto 
misoloky ny tanin’izy ireo. 



