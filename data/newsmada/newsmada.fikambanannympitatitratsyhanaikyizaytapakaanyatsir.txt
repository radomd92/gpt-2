FIKAMBANAN’NY MPITATITRA: TSY HANAIKY IZAY TAPAKA ANY ATSIRABE | NEWSMADA

Par Taratra sur 19/10/2019 

Nanamafy ny fikambanan’ny mpitatitra ao anatin’ny UCTS, mpitondra fiarakaretsaka ary ireo fiara 
entana fa mitsipaka hatrany ny fijoroan’ny filankevi-pitantanan’ny trano fiantohana Mama. 

Mikiry ny hampiantso ny fianakaviamben’ny mpitatitra hivory any Antsirabe ireto filankevi-pitantanana 
ato ho ato. Amin’ny mpitatitra, fotoana hanangolena ireo namany izany. Fotoana entin’ny tompon’andraikitry 
trano fiantohana Mama manadio tena sy hanaronana ny tsy mety ataon’izy ireo izao fiantsoana mpitatitra 
raha ny tatitra nataon’ireo mpitatitra omaly. Araka izany, mitsipaka izay rehetra tapaka mandritra 
fivoriana an-tery izany ireo mpitatitra. Mbola mitaky ny fanafoanana ny fifidianana nametrahana 
filankevi-pitantanana natao tany Nosy be ity ihany koa izy ireo. 



Les commentaires sont fermées. 

