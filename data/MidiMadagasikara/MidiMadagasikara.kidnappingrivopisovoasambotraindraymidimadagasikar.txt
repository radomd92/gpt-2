KIDNAPPING : RIVOPISO, VOASAMBOTRA INDRAY – MIDI MADAGASIKARA

Efa tsy zoviana amin’ny maro intsony ilay anarana satria efa matetika loatra no niditra am-ponja 
tafavoaka indray ary mamerin-keloka. Tany amin’ny taona 2010 ka hatramin’ny 2012 no tena niverimberina 
gazety mpiseho isan’andro ny momba azy satria nifampitadiavana eraky ny nosy ary voasambotra 
ny niafarany. Voatonona hatrany izy tao anatin’ny fakàna an-keriny izay nitranga, mitovitovy 
amin-dry Mahandry sy ry Lamà, tamin’izany fotoana. Migadra eny Tsiafahy ny fahafantaran’ny mpanara-baovao 
kinanjo hay izy efa miriaria ety ivelany ary niverina nanao ny asaratsiny indray. Raha araka ny 
zandary izay nanao fampitam-baovao mahakasika ny fisamborana an’i Rivopiso dia tafatsoaka tany 
izy. Dia mipetraka avy hatrany ny fanontaniana eto hoe mitombina ve izany hoe any amin’ny fonja 
arovana indrindra no mbola misy tafatsoaka ihany ? Manaporofo avy hatrany ny fisian’ny olona manam-pahefana 
miaro an’i Rivopiso izany zava-misy izany ary tsy vao voalohany rahateo ity mpanao fakàna an-keriny 
no nigadra kanefa tafavoaka. Niova kely tamin’ny fanaony indray izy ka ny nahazoany vola dia ny 
karàna mpanam-bola amin’ny fiarany na môtô. Ananany avokoa ny laharan’ireo izay tompon’ny vola 
an-drenivohitra. Antsoiny avy ato aoriana ary ampihorohoroiny fa hovonoiny raha tsy mijanona. 
maka an-keriny ny lehilahy fa kosa mahazo vola avy amin’izany fampitahorana izany. Hafakely ary 
tanteraka ny fiasany, raha tahafina amin’izany. Nisy ny vaovao izay azon’ny zandary izay nanao 
fanaraha-maso azy nandritry ny herinandro maromaro. Voasambotra niaraka tamin’ny namany telo 
Rivopiso ary natolotra ny fampanoavana omaly. Raha ny fanazavan’ny zandary hatrany dia nisy fitaka 
nataony tamin’ireo mpiara-miasa taminy ka izany no nanamora ny nahazoan’ny mpanao fanadihadiana 
vaovao momba an’i Rivopiso. Tamin’ny taona 2014 izy no nanao fakàna an-keriny farany ka nahatonga 
niditra am-ponja teny Tsiafahy. 2016 indray anefa dia efa niriaria, ary mety efa ho talohan’izany 
ary niverina nanao asaratsy. Midika izany fa tsy ahoan’ny tena mpanao heloka bevava intsony ny 
satria misy ny olona ao ambadiny. Dia tsy atao mahagaga raha hanoratra Rivopiso nanao fakàna an-keriny 
ny gazety afaka roa taona raha ela indrindra… 




















