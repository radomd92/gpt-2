FANDOSIRANA GADRA  : RAIKITRA NY SAVAHAO SY FISAVANA KARAPANONDRO | NEWSMADA

Par Taratra sur 11/10/2017 

Nanomboka afakomaly hariva, taorian’ny fisian’ireo gadra raindahiny nitsoaka teny Tsiafahy, 
ny fisavana kara-panondro eto an-dRenivohitra sy tany amin’ny faritra manodidina an’i Tsiafahy. 
ihany koa ny savahao tamin’ny tanàna vitsivitsy, toy ny tany Tsiafahy sy ny tany amin’ny toerana 
ho nodian’ireo gadra nitsoaka ireo. Ny teto an-dRenivohitra, rakotra polisy milanja basy misava 
ireo mpandeha an-tongotra, indrindra fa ny alina. Hatramin’ireo mpitondra moto aza tratran’izany. 

Nisy ny feo nandeha omaly fa nisy nahatazana teny Ambohimahitsy ny iray tamin’ireo gadra, kanefa 
nanamarina ny mpitandro filaminana, tsy nisy akory izany. 

Nilaza ny teo anivon’ny zandarimaria fa tsy mbola nisy tratra ireo gadra nitsoaka ny fonjan’i Tsiafahy 
na iray aza. “Mandeha kosa anefa ny fisavana sy fisafoana amin’izao fotoana izao. Am-pelatanan’ny 
filaminana ny mombamomba ireo gadra ary efa misy ny fidinana ifotony any amin’ny trano fonenan’ireo 
ireo”, hoy ny fanazavana. 

Ireo gadra tafatsoaka ireo izay voalaza hatrany fa jiolahy raindahiny, ka anisan’ny nampidirana 
tany Tsiafahy. Loza mitatao ho an’ny fiarahamonina ny firirian’ireo olona ireo. Mety hamerin-keloka 
zalahy ireo. 



Ankoatra ireto teny Tsiafahy, mbola miriaria any ihany koa ireo tafatsaka tao amin’ny fonjan’Ambatondrazaka. 
ny fikarohana ireo olon-dratsy ireo. Efa maty paika rahateo ny fitsoahany ka azo antoka fa tsy ho 
ny hahita azy ireo indray. Mety any anaty fanafihana sy asan-jiolahy any ny ahatrarana azy ireo 


Andrasana, andaniny, izay fepetra raisin’ny fitsarana sy ny mpandraharaha fonja amin’ny fanamafisana 
fiambenana ny fonja, sy ny fanatsarana ireny toerana ireny. Sanatria hisy fahavakisana hafa koa. 



Les commentaires sont fermées. 

