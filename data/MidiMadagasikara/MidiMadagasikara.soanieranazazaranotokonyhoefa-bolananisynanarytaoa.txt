SOANIERANA : ZAZARANO TOKONY HO EFA-BOLANA, NISY NANARY TAO AN-TATATRA – MIDI MADAGASIKARA

Mampanontany tena tokoa ny zava-misy ankehitriny, fa toa zary lasa fanao ratsy eto amintsika ny 
anaka. Tsy hita intsony ny lanja sy hasin’ny oha-pitenenan’ny Ntaolo izay milaza fa “ Ny zanaka 
voalohan-karena” ho an’ny Malagasy. Ny marainan’ny alarobia lasa teo, tokony ho tamin’ny 6 ora 
ho eo, zaza rano iray indray no hitan’ny olona nisy nanary tao anaty tatatra amin’ny lakandranon’ny 
III-I Cité Gare Soanierana iny. Nitangorona ny olona raha nahare ny vaovao, satria raha ny fanamarihan’izy 
dia tranga tsy mbola nisy teo amin’io toerana io izany na dia voasokajy ho “couloir de la mort” aza 
iny. Ho azy ireo, dia zaza niniana nalàna izy ity ary tsy isalasalana fa olona avy eny ivelany no nahavanona 
loza mahatsiravina izao. Manamarina izany moa ny fijoroana vavolombelona nataon’ olona iray 
nanatri-maso ny zava-niseho nialoha an’izao tranga mampalahelo izao. Ny alin’ny talata lasa 
tokony ho tamin’ny 8 ora sy sasany alina, raha iny avy niasa handeha hamonjy ny toeram-ponenany 
ity lehilahy iray, dia gaga raha nahita ramatoa iray mipetraka toa mivalan-drano teo amin’ny sisin’io 
io. “Gaga aho satria iny faritra iny dia malaza ho be mpanendaka sy mpanao sinto-mahery, nefa dia 
nipetraka irery teo ilay ramatoa amin’ny andro alim-be. 




















