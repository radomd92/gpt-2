TOLIARA : SOKATRA MIISA 70 TRA-TEHAKA – MIDI MADAGASIKARA

Mbola mitohy foana ny fanondranana sokatra ao an-drenivohitry ny Faritra Atsimo Andrefana hatramin’izao. 
sokatra miisa 70 (17 lahy sy 53 vavy) no tra-tehaka tao amin’ny biraona kaoperativam-pitaterana 
iray, ao Sanfily Toliara. Nafatratra tao anaty harona lehibe ireto sokabato na pyxis arachnoides 
be mpitady fatratra, saika halefa aty Antananarivo, raha ny nambaran’ny tompon’andraikitra 
ao amin’ny Dreef Atsimo Andrefana. Ny nahagaga ny maro, dia tsy fantatra ny olona nandefa sy handefasana 
biby arovana harem-pirenena tsy roa man-tany ireto, ka notanan’ny Polisy atao famotorana ny mpamilin’ilay 
saika hanondrana an-tsokotsoko an’ireto sokatra. Ireo biby tratra izay mbola velona daholo, 
naterina any amin’ny « Village de tortue » ao Mangily. 




















