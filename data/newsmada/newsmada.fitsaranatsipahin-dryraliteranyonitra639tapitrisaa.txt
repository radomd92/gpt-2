FITSARANA : TSIPAHIN-DRY RALITERA NY ONITRA 639  TAPITRISA AR TAKIN’NY AV7 | NEWSMADA

Par Taratra sur 12/12/2017 

Notanterahina tetsy amin’ny fitsarana Anosy, omaly, ny fitsarana ny fitoriana nataon-dRalitera 
tamin’ny nigiazan’ny fanjakana ny kaonty tahiriny any amin’ny banky, mba hanonerana ny onitra 
tapitrisa Ar ny AV7. Fantatra tamin’izany fa hivoaka ny 29 desambra izao ny didim-pitsarana. Na 
aza, nametraka ny fanoherana ry Ralitera sy ny namany ary nilaza fa tsy handoa izany. Tsy vitan’izany 
mbola any amin’ny fitsarana mpandrava didy io antontan-taratasy io amin’izao fotoana izao. 

Anisan’ny tohan-kevitra nentin’izy ireo nanohanana izany ny lafiny maha olona. “Eo aloha ny maha 
manokana azy, miantoka ny fiainana andavanandro, ny fanafody, ny fianaran’ny ankizy », hoy ny 
Eo koa ny lafiny ara-pitsarana kosa, tsy tafiditra tamin’ny “Raharaha 7 febroary” Ralitera Andrianandraina 
“Voaporofo ara-pitsarana izany na notazonina roa taona sy tapany tany am-ponja aza izy. Tsy nahita 
itazonana azy ny fitsarana… Ny lafiny politika indray, mangataka onitra any amin’ny Filankevitry 
fampihavanana (CFM-FFM) ny AV7 nefa mbola managtaka onitra ara-pitsarana. Tsy tokony hiseho 
ny tahaka izany”, hoy ihany izy ireo. 

Antontan-taratasy very tao amin’ny fitsarana… 

Tsiahivina fa nahemotra, omaly, ity raharaham-pitsarana ity noho ny fahaverezana antontan-taratasy 
amin’ny tribonaly Anosy. Nolavin’ny lehiben’ny firaketan-draharaha tamin’izany ny filazana 
nisy namaky ny asabotsy 11 novambra teo ny fitsarana Anosy. Nisy naka ny firaketana didy, momba 
heloka bevava 2009, ary niseho ny alakamisy 9 novambra teo izany. Antontan-taratasin’olona notsaraina 
anatin’ny telo volana miisa 100 mahery ireo fa tsy ny an-dRavalomanana irery, tamin’ny taona 2010”, 
izy. Nohazavainy fa nisy nangataka ny dika mitovy amina raharaham-pitsarana. Nilaza ho mpisolovava 
asa io nangataka io, ka sendra nitsangana ny mpandray kaomandy no lasa io mpisandoka io, ary nentiny 
ny boky. Nomarihiny fa nanana antontan-taratasy io mpisoloky io, saingy tsy fantatra na ara-dalàna 
tsia. Tsy voatahiry tao anaty solosaina intsony kosa ny didy. 

Izao natao izao ihany izany ny fitsarana ary ho fantatra amin’ny faran’ny volana desambra ny didy. 





Les commentaires sont fermées. 

