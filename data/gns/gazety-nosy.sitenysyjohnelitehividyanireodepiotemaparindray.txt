SITENY SY JOHN ELITE : HIVIDY AN’IREO DEPIOTE MAPAR INDRAY ?

Nanaitra ny mpanara-maso pôlitika maro ny nahita ny fivadiham-pihetsika teo amin’ny depiote 
Andrianasoloniaiko sy ny depiote Harijaona Andriarimalala “John Elite”, izay isan’ireo nafana 
tamin’ny fanohanana ny Hvm hatramin’ny 2014, ary isan’ireo nihetsiketsika tamin’ny fividianana 
depiote nampandany ny lalampifidianana sy ny lalàna hafa tsy tokony ho nahazo ny fankatoavan’ny 
an’isa teny Tsimbazaza. Nivadika lasy izy itreo ka any amin’ny Mapar tarihin’i Andry Rajoelina 
nihazakazaka namonjy sambo vaovao satria efa vaky ny “sambo Hvm”’. 

Manahy ny maro fa hampiasa ny traikefany amin’ny fividianana depiote ao anivon’ny Mapar ao indray 
zalahy ireo, indrindra fa mbola manana fotoana iasana hatramin’ny valo volana eo ny 

Antenimierampirenena amin’izao fotoana. 

Asa anefa aloha fa tsy vitsy amin’ireo depiote Mapar koa no somary hafahafa fijery raha nahita azy 
nahazo avara-patana ka sanatriavin’ny vava, nanariana an’ireo “akohotaman-trano”. 

