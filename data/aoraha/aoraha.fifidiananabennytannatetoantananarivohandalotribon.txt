FIFIDIANANA BEN'NY TANÀNA TETO ANTANANARIVO :: HANDALO TRIBONALY ETSY ANOSIKELY IREO FITORIANA AM-POLONY MARO • AORAHA

Mety hahatratra hatramin’ny efa­polo ny fitoriana mikasika ny fifidianana ben’ ny tanàna teto 
faritanin’Antananarivo hokirakirain’ny Fitsarana misahana ny ady ifanaovana tamin’ny fanjakana etsy Anosikely. Miisa telo ireo fitoriana nataon’ny antoko politika tafapetraka teny 
hatramin’ny faran’ny herinandro teo. Isan’izany ny fitoriana momba ny lisi-pifidianana nataon’ny antoko Tim sy ny an’ny antoko Freedom 
nahatsikaritra tsy fahatomombanana tamin’ny latsa-bato tamin’ny 27 novambra 2019 lasa teo teto 


Fitoriana nanodidina an’ ireo lesoka mialoha sy nandritra ny fifidianana ben’ny tanàna no tonga 
amin’ny tribo­naly Anosikely. Miisa efatra amby telopolo kosa ireo fitoriana voarain’ny Vaomieram-pirenena mahaleo tena misahana 
fifidianana (Ceni) momba izany. « Misy ihany koa ireo fitoriana tamin’ny voalaza fa fandika-dalàna 
ny fampie­lezan-kevitra izay tokony hatolotra ny Fitsarana », hoy ny filoha lefitry ny Ceni, Rakoto­narivo 
omaly. 

Manana fotoana hatramin’ ny anio maraina, izay hifara­nan’ny famoahan’ny Ceni ny voka-pifidianana 
ireo mikasa hametraka fitoriana momba ny raharaham-pifidianana etsy amin’ny Fitsarana misahana 
ady ifanaovana amin’ny fanjakana. “Aorian’io fe-potoana io kosa no misokatra ny fandraisana 
fitoriana momba ny voka-pifi­dia­nana. Aorian’ny famoahana ny voka-pifidinana ofisialin’ny 
tanàna no azo ame­trahana an’izany”, hoy ihany Rakotonarivo. 









Enregistrer mon nom, mon e-mail et mon site web dans le navigateur pour mon prochain commentaire. 



