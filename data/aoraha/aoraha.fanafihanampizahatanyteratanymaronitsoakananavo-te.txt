FANAFIHANA MPIZAHA TANY :: TERATANY MARO NITSOAKA NANAVO-TENA TANY ANATY ALA • AORAHA

Soa fa tsy nisy naratra ireto teratany vahiny nandeha tamin’ny fiara tsy mataho-dalana miisa dimy 
Ambalasatra, lalana mankany amin’ny Tsingin’i Bemaraha, afak’omaly. Notafihin’ny dahalo ny 
nitondra an’ireo mpizaha tany ireo. Nitsoaka tany anaty ala avy hatrany izy ireo, vantany vao niseho 
fanafihana. Tsy nisy hita intsony kosa ny entan-dry zareo fa lasan’ireo jiolahy avokoa. Maneho ny hakiviany amin’izao tranga mampalahelo izao ireo mponina manodidina ny Tsingy satria 
ny voalazan’ izy ireo dia mampihemotra ny mpizaha tany ny tsy fandriampahalemana toy izao. Vao 
sabotsy lasa teo no namoizan’ny mpamily mpitari-dalana iray ny ainy, rehefa voatifitry ny jiolahy 
lalana mankany Maintirano tao Morafenobe. Zandary efatra no naratra, tamin’io, isan’ireo mpandeha 
fiara tsy mataho-dalana voatafika. Ny roa tamin’izy ireo no voa mafy ary nentina notsaboina maika 
an-drenivohitra. 

Misy ny hetsika manokana hikarohana ireo jiolahy manakan-dalana ataon’ireo zandary marobe avy 
Morafenobe sy Tsiroanomandidy, taorian’ity tranga ity. 









Enregistrer mon nom, mon e-mail et mon site web dans le navigateur pour mon prochain commentaire. 



