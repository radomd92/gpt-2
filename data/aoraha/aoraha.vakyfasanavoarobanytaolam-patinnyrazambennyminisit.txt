VAKY FASANA :: VOAROBA NY TAOLAM-PATIN’NY RAZAMBEN’NY MINISITRA AMPERINASA IRAY • AORAHA

Nisy namaky ny fasan’ny minisitry amperinasa iray. Tamin’ny zoma teo vao tsikaritra fa vaky ity 
eny Ambatotonga-Ifalimanjaka eny Talata- volonondry ity. Rehefa tonga nijery ireo razana sisa 
ireo fianakavian’ ilay minisitra niaraka tamin’ ny mpitsabo sy ny mpitandro filaminana vao nahafantatra 
taolana miisa iraika ambin’ny folo no banga. Mbola nisy fasana iray hafa vaky ihany koa teo amin’ny 
iray mifanila tamin’ity nisy ny an’ny minisitra ity, izay voalaza fa nahaverezana taolan-dava 
ihany koa. 

Tonga nijery ny zava-nisy teny amin’ny fasan’ ny fianakaviany ilay minisitra, afak’omaly, araka 
loharanom-baovao. “Ankoatra ny fijerena ny zava-nisy teny an-toerana dia namono lamba ireo razana 
tao izy sy ireo fianakaviany”, hoy ihany ny angom-baovao tany an-toerana. Raha ny fahitan’ ireo 
azy dia mety ho efa andro maro lasa no nahavakisan’ireo fasana roa ireo saingy izao vao hita izany. Tsy nisy nahita ny namakian’ireo olona ilay fasana teny Ambatotonga, araka ny fitantaran’ireo 
eny amin’ny 



Somary mitokantokana rahateo ny toerana misy ireo fasana roa ireo. Mpiandry omby nandalo no nahatsikaritra 
varavaram-pasana efa mitanila. Izy ireo indray no nampandre ny lehiben’ ny fokontany, avy eo. Raha ny fitantaran’ ireo mponina hatrany dia tamin’ny taona 2015 no nisy tranga fahavakisana fasana 
toy izao tany Talata Volonondry. Nametraka fitoriana olon-tsy fantatra avy hatrany ireo fianakavian’ilay minisitra, taorian’izao tranga izao. 

Loharanom-baovao hafa no nahafantarana fa ankoatra ny eo anivon’ny zandarimaria eny Talata Volonondry 
mandray an-tanana ny fikarohana ireo mety ho nahavanon-doza tamin’ity tranga ity dia isan’ireo 
amin’ny fanangonam-baovao ihany koa ny eo anivon’ny Pôlisim-pirenena. 









Enregistrer mon nom, mon e-mail et mon site web dans le navigateur pour mon prochain commentaire. 



