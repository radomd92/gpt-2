ANKAZOMANGA : SAIKA RAIKITRA NY SAKOROKA, FIARA NANARAKA MPANDEVINA TSY NANARA-DALÀNA, VOASAKAN’NY PÔLISY – MIDI MADAGASIKARA

« Izao indray ilay fanamparam-pahefana ataon’ny pôlisy ». Saika izay avokoa ny teny am-bavan’ny 
maro raha ny mikasika ity tranga niseho tetsy Ankazomanga ity. Omaly antoandro tokoa, saika raikitra 
sakoroka teo akaikin’ny « rond point » Ankazomanga, teo amin’ny pôlisy sy ny olona. Fiara nisy fianakaviana 
handevina no voatery nosakan’ny pôlisy raha nampiditra olona teny an-toerana. Rehefa natao ny 
dia notazomina ary nentin’ity pôlisy iray avy amin’ny « brigade mobile de la circulation » (BMC), 
taratasin’ilay fiara. Nidina avokoa ireo olona rehetra tao anaty fiara, samy nitabataba, tamin’ity 
filaminana ity avokoa. Etsy andanin’izay ihany koa, nanoloana ny zava-nitranga, tsy nahatana 
namaly ihany koa ilay mpitandro filaminana, ka isan’ny nampiakatra ny maro. Efa nitangorona maromaro 
olona. Tonga teny an-toerana mihitsy ny lehiben’ity mpitandro filaminana ity nanazava tamin’ireo 
teny an-toerana. Efa nandeha sahady mantsy tamin’izay ny feo fa fanararaontam-pahefana izao, 
fiara nanaraka mpandevina, tsy tokony ho voasava izany. Ny niparitaka tao anaty tambajotra sosialy 
dia hoe, ilay fiara nitondra razana mihitsy no nosakanan’ny pôlisy. Nanazava ny tompon’andraikitra 
amin’ny Kaomisaria foibe Tsaralalàna fa « na dia tsy mifaditrovana aza ve ny mpitandro filaminana 
fiara mitondra razana no handeha hosavaina. Ilay fiara taorianany no nosavain’ilay pôlisy rehefa 
olona izy. Ary nentiny ilay taratasin’ny fiara satria tsy ara-dalàna izy io. Tsy hita tao anatiny 
fahazoan-dalàna nahafahan’ilay fiara nandeha teny amin’iny faritra iny ». Nilamina ihany ity 
anefa ity nony farany. «Tsy nisy fanasaziana natao azy akory, na hoe nalaina ilay taratasin’ny 
Nomena fampitandremana am-bava fotsiny izy » hoy hatrany ny fanazavana. 

Ekena fa misy amin’ireo mpitandro filaminana no manampatra ny fahefany sy mpila vaniny, izay mila 
fijeren’ireo lehibeny izany akaiky. Saingy na izany aza, ireo mpampiasa lalana no tokony hanara-dalàna 
indrindra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

