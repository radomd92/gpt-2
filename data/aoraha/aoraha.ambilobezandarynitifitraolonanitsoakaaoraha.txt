AMBILOBE :: ZANDARY NITIFITRA OLONA NITSOAKA • AORAHA

Voalaza fa tao anatin’ny hamamoana ny zandary Prinsipaly kilasy voalohany iray, lehiben’ireo 
namita iraka saika hisambotra olona roa tany Antsaba-Anaborano-Ifasy, any Ambilobe, tamin’ny 
lasa iny, no nitifitra olona iray. Naratra mafy ity farany, izay voa teo amin’ny feny roa. Nitsoaka 
zandary taorian’ izay ka tsy hita raha tsy tamin’ny zoma lasa teo. 

Efa voatazona ao amin’ny tobin’ny Zandarimaria any Ambanja manaraka famotorana io zandary io 
hatolotra ny Fitsarana. “Zandary dimy izy ireo no niaraka tamin’io fotoana io nirahina haka olona 
voarohirohy tamin’ny halatra lavanila, izay efa voasambotry ny fokonolona. 

Tamin’ny 8 mey, tokony ho tamin’ny 3 ora maraina, rehefa mamo ny lehiben’ireo zandary ireo dia tezitra 
nitifitra tamin’ ny basiny. Naratra ny lehiben’ny fokontany izay nampiantrano ireo zandary namita 
ireo”, hoy ny loharanom-baovao avy any an-toerana. 

Tamin’ny fakàna am-bavany an’ilay zandary no nahafantarana fa noho ny tahotra fitsaram-bahoaka 
ny fitifirana nataony no antony nitsoahany, araka ny fiarovan- tenany. Latsaka tamin’izany fitsoahany 
ny basy poleta nitifirany ilay lehiben’ny fokontany ka nomen’ireo fokonolona ny Kaomandin’ny 
zandary, any Ambilobe, izay nidina tany an-toerana avy hatrany vao naheno ny zava-niseho. Tsy mitsitsy ireo lehiben’ny Zandarimaria amin’ny tranga fandikan-keloka toy itony. Manodidina 
fito amby telopolo eo ireo zandary voarohirohy tamin’ny karazana fandikan-keloka no efa naiditra 
vonjimaika tato anatin’ny telo volana farany. 









Enregistrer mon nom, mon e-mail et mon site web dans le navigateur pour mon prochain commentaire. 



