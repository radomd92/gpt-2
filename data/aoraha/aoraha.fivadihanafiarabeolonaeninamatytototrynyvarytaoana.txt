FIVADIHANA FIARABE :: OLONA ENINA MATY TOTOTRY NY VARY TAO ANATY KAMIAO • AORAHA

Nitrangana lozam-piarakodia tany Andrano­velona-Soanierana, any Tsiroanomandidy, tamin’ny 
24 jona, tokony ho tamin’ny 8 ora. Olona enina hatramin’ny omaly hariva no namoy ny ainy. Mpivady 
amin’ny zanany kely iray sy ankizy telo hafa ireo nindaosin’ny fahafatesana ireo. Kamiao avy naka 
tany Ambohitromby nikasa hihazo an’Ankadinondry ity niharan-doza ity. “Tsy misy fitaterana aty aminay fa ireo kamiao mitondra vary no sakanana dia mba mitondra. Vokatry 
haratsian’ ny lalana no anton’ny loza. Nitondra olona am-polony maro ilay kamiao niharam-boina 
Nijanona tany an-koda­hoda no nigorisa tamin’ny sisin-dalana iry kamiao ka voatsindrin’ny vary 
naha­faty ireo olona dimy”, hoy ny loharanom-baovao, avy any Tsiroanomandidy. “Efa nisy ny fepetra norai­sina momba ireo kamiao mitondra olona. Nosaziana avy hatrany izay fiara 
mitondra olona. 

Rehefa any lavitra any anefa ireo kamiao dia misy andian’ olona manakana sy miangavy ny hitondrana 
ireo. Rehefa tsy mitondra ireo fiara dia mahazo fandrahonana avy amin’ireo olona hoe tsy handalo 
amin’ny tanànan’izy ireo angaha”, hoy kosa ny fanazavana azo avy amin’ireo mpitandro filaminana, 
Fenoarivobe. 

Nosamborin’ny Zandarimaria, any Tsiroanomandidy avy hatrany ny mpamily ity kamiao namono olona. Voatazona ao amin’ny tobin’ny zandarimaria izy mba hiatrika famotorana. “Nanao hetsika nanakana 
kamiao nitondra olona izahay vao nitranga ny loza. Tao anatin’ny ora vitsy monja nanaovana ny hetsika 
nahatratra enim-polo ireo olona nampidinina tamin’ireo kamiao. Tsy maintsy ampiharina ny lalàna”, 
hatrany ny avy amin’ny mpitandro filaminana, any Fenoarivobe. 









Enregistrer mon nom, mon e-mail et mon site web dans le navigateur pour mon prochain commentaire. 



