JADON-DRAVALOMANANA : ISAN’NY NIANJADIAN’IZANY NY VOKOVOKO MENA MALAGASY

Rafitra iray eo anivon’ny fiaraha-monina nampiharan-dRavalomanana ny jadony ny Vokovoko Mena 
Madagasikara, fony izy filohampirenena. Hatramin’izay ka hatramin’izao, tarigetran’ny Vokovoko 
maneran-tany ny manala ny fanaintainan’ny vahoaka. Amin’ny endriny maro no mety hisehoan’io 
io, na ny nateraky ny loza voajanahary na ny ady miteraka fifamonoana, toy ny ady lehibe tany Eraopa, 
ady an-trano ao anivon’ny firenena iray, ny fifandonana etsy sy eroa. Eo koa ny fiahiana ny ankizy 
ianjadian’ny hanoanana na tsy fanjarian-tsakafo, sy ny tranga hafa. 

Miezaka mandray ny andraikitra tandrify azy hatrany ny Vokovoko Mena, ary hitam-poko, hitam-pirenena 
raha ny teto Madagasikara manokana, tamin’ny fisehoan-javatra maro nitranga teto. 

Mandrakariva, ny vadin’ny filohampirenena amperin’asa hatrany no napetraky ny Vokovoko Mena 
Madagasikara ho filoham-boninahiny. Anarana isalorana ihany izany fa tena miasa ao anatin’ny 
tanteraka ny Vokovoko Mena. 

Tamin’ny fotoana nitondran-dRavalomanana anefa dia nampiharany ny jadony ny Vokovoko Mena Malagasy, 
isaky ny mahatonga entana (kojakojam-piainana andavanandro, fitaovana enti-mamonjy ny olona 
voina, sy ny maro, ny Vokovoko Mena, dia teren-dRavalomanana hanome ny ampahany betsaka amin’ireny 
ireny mba hiasan’ny Fikambanana “Tiko” notarihin-dRavalomanana Lalao, vadiny. Nambara fa manao 
sosialy koa mantsy ny Fikambanana “Tiko”. 

Tsy nanaiky izany jadona izany ny Vokovoko Mena Malagasy, ary nanda hatrany ny faneren-dRavalomanana. 
taona 2004 dia nikarohan-dRavalomanana lalana ambanin’ny tany mihitsy ny handravana ny Birao 
Vokovoko Mena satria tsy nanaiky nataony fitaovana maloto ara-pôlitika ny filoha nasionalin’ity 
ity. Tonga hatramin’ny hoe “tsy manaiky ny hitantanan’io Betsileo vavy io ny Vokovoko Mena aho”, 
Ravalomanana. (Renim-pianakaviana Betsileo mantsy no filoha nasionalin’ny Vokovoko Mena tamin’izany). 

Tsy sarotiny ny Birao Nasionalin’ny Vokovoko Mena fa nangataka fanampiana ara-bola tamin’ny 
Ravalomanana hamoriana ny mpikambana Vokovoko Mena mba handravana ny Birao Nasionaly satria 
avy amin’ny Vokovoko Mena no mandrafitra io Birao nasionalin’ny Vokovoko Mena Malagasy io. 

Vao mainka naharomotra an-dRavalomanana izany ka tsy namelany raha tsy rava an-keriny ny Birao 
Vokovoko Mena satria nampihorohoroiny sy norahonany hatramin’ny farany. Izany ve no mbola hiverina 
ny fahefam-panjakana eto ? 



