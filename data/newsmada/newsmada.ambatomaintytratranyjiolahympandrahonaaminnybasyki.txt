AMBATOMAINTY: TRATRA NY JIOLAHY MPANDRAHONA AMIN’NY BASY KILALAO | NEWSMADA

Par Taratra sur 13/09/2019 

Voasambotry ny polisy miasa ao amin’ny CSP8 noho ny resaka fanendahana, ny alatsinainy alina teo 
Ambatomainty ny jiolahy iray niaraka tamin’ny basy kilalao. Nambaran’ny polisy, vao iray volana 
izay no nahatraran’ny polisy ity jiolahy ity ary efa natolotra ny fampanoavana izy ka naiditra 
vonjimaika teny Antanimora, saingy niverina nanohy ny asa ratsiny indray izy taorian’ny fivoahana 
fonja. Tsy niova anefa ny fomba ratsin’ity jiolahy ity fa mandrahona olona amin’ny alalan’ny basy 
ka alainy avokoa ny zavatra rehetra eny amin’ilay olona. Tsy vitan’izay fa mbola darohany koa ilay 
rehefa azony ny zavatra any aminy. Lehilahy iray no tratrany, ny alatsinainy teo raha hamonjy fodiana 
Ambatomainty. Norahonany tamin’ny basy kilalao ilay raim-pianakaviana ka lasany ny vola iray 
Ar niampy telefaonina finday. Afaka niantso vonjy ihany ilay niharam-boina ka ireo polisy avy 
amin’ny CSP8 no nifanenjika tamin’ilay jiolahy. tratra tany aminy ny basy kilalao fampiasany 
manendaka. 



Les commentaires sont fermées. 

