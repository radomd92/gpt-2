OLAN’NY FAMATSIANA ETO IARIVO :: MIVERINA INDRAY NY FITARAINANA MOMBA NY TSY FAHAMPIAN-DRANO • AORAHA

Velon-taraina ireo mpo­nina eny Faravohitra ka nanao antso fanairana, omaly. Ny fahatapahan-drano 
no voalaza fa mampitroatra indray ireto mponina eny an-toerana ireto. Nitondra sora-baventy 
ireo naneho ny fahatezerany. 

“ Tapaka matetika ny rano ety ambony ety. Amin’ny alina manomboka amin’ny folo hatramin’ny roa 
folo ora ihany no mandeha izany ka tapaka rehefa amin’ ny enina sy sasany maraina”, hoy Rafidison 
mpiasa eny Faravohitra, nanampy an’ireo mponina teny an-toe­rana, omaly. Notsindriany fa nahitana 
amin’ny fama­tsian-drano ihany koa any amin’ny faritra hafa toy ny any Mandroseza. “ Tokantrano 
mahery izahay no tsy maintsy mifoha amin’ny alina mameno rano”, hoy ny fanampim-panazavany. 

Nanome fe-potoana ny Jirama izy ireo mba hamahana ny olany. “ Hiditra amin’ ny fitokonana indray 
aorian’ny roa amby fitopolo ora izany hoe amin’ny zoma ho avy izao raha tsy misy ny fandraisana andraikitra. 
ny handehanan’ny rano efatra amby roapolo ora ao ana­tin’ny iray andro”, hoy ny hatrany Rafidison 


Nanamafy ny loharanom-baovao iray avy ao amin’ ny Jirama manoloana an’io tranga io fa “ tafiditra 
ana­tin’ireo faritra dimy manana olana amin’ny famatsian-drano ny eny Faravohitra. Etsy andanin’izay 
efa miharitra ny rano any amin’ ny renirano amin’izao foto­ana izao”. Nampiany ihany koa fa “ tsy 
manoloana ny zava-misy ny Jirama fa miezaka mitady vahaolana ho an’ny rehetra, toy ny fananganana ny toby famatsian-drano eny Amoronankona sy ny 
rano amin’ny “citerne””. 









Enregistrer mon nom, mon e-mail et mon site web dans le navigateur pour mon prochain commentaire. 



