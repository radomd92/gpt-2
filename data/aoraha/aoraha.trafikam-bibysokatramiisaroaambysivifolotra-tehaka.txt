TRAFIKAM-BIBY :: SOKATRA MIISA ROA AMBY SIVIFOLO TRA-TEHAKA TAO AN-TRANONA KARÀNA • AORAHA

Hita tao amin’ny tranona Karàna iray tany Mahabibokely any Mahajanga ireo sokatra karazany “radiatas” 
roa amby sivifolo, tamin’ny alin’ny 12 jolay lasa teo. Nandritra ny fisavana tampoka ny trano iray 
angom-baovao azon’ny mpitandro filaminana no nahatrarana ireo biby ireo. Sendra tsy tao an-toerana 
lehilahy tompon-trano tamin’io fotoam-pisavana io, ka ny vehivavy iray hitan’ireo mpanao famotorana 
no nosamborina avy hatrany. 

“Milaza fa mpiara-manofa trano amin’ny lehilahy iray voalaza fa tompon’ireo sokatra io vehivavy 
io. Na izany aza, ilaina izy hatao famotorana ka mandra-pahita izay marina dia tazomina ao amin’ny 
Vondron-tobim-paritry ny Zandarimaria ao Mahajanga izy”, hoy ny loharanom-baovao. 

Tsy fantatra hatreto izay fikasana hanaovana ireto biby ireto. Voararan’ny lalàna anefa ny mitondra 
ireo na iray monja aza. Misy ny filazana fikarohana momba ny lehilahy voalaza fa tompon’antoka 
fitondrana ireo biby ireo tao Mahajanga. 











Enregistrer mon nom, mon e-mail et mon site web dans le navigateur pour mon prochain commentaire. 



