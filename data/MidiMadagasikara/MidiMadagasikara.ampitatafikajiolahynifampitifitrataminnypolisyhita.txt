AMPITATAFIKA : JIOLAHY NIFAMPITIFITRA TAMIN’NY POLISY HITA FATY TAO ANATY RANO – MIDI MADAGASIKARA

Jiolahy roa avy nanafika teny amin’ny faritra Ambohimamory no nifanehatra tamin’ny polisy teny 
tetezana Ampitatafika, ny alatsinainy faha-4 aogositra lasa teo. Raha vao nahita ireo mpitandro 
izy roalahy dia rifatra nandositra sady nitifitra. Namaly avy hatrany ireo polisy. Tafatsoaka 
ny iray tamin’izy ireo fa ilay faharoa latsaka tany anaty rano. Teo no ho eo ihany dia natao ny fikarohana 
fa tsy hita izay nanjavonany. Tonga nanampy ny polisy ny zandary eny an-toerana fa niala maina io 
io. Tamin’ny alakamsiy dia izao hita faty izao izy. Izany Solobararatra izany no ahafantarana 
hoy ny vaovao voaray avy amin’ny mpitandro filaminana. Hita tany aminy ny saron-tava iray sy lakile. 
nisy taratasy milaza ny momba azy tany aminy. 

Raha tsahivina ny zavatra niseho talohan’ny fifampitifirana dia sahala amin’izao. Ny alin’ny 
faha-4 aogositra tamin’ny 12 ora sy sasany dia nisy poa-basy nisesisesy teny Ambohimamory. Maro 
olona nahare izany ka anisany ny polisy avy ao amin’ny commissariat Itaosy. Tsy niandry fa nandeha 
ny zava-nisy izy ireo, izay nanao fisafoana amin’ny alina. Rehefa tonga teo amin’ny fokontany 
dia nahita olona nitangorona teo amoron-dalana. Rehefa nanontaniana ireo olona ireo dia nanondro 
tokantrano iray nisy nanafika. Nanatona ny toerana voatondro ny polisy ka fantatra fa teo amin’ny 
no tonga nanafika, nitondra basy Kalachnicv roa sy P.A iray. Nanao ramatahora tamin’ny alalan’ny 
basy impito izy ireo. Natoron’ny olona ny lalan’ireo jiolahy nandositra ka nanao savahao eraky 
tanàna ireo mpitandro filaminana. Niditra elakelantrano, ka rehefa tonga teo avara-tetezana 
dia nifanehatra tamin’ny roalahy. Vao nahatazana ny Polisy izy roa lahy dia nandeha nandositra 
nitifitra. Teo no nampianjera ny iray tany anaty rano. 



