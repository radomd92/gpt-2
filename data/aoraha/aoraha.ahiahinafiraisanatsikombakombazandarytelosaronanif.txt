AHIAHINA FIRAISANA TSIKOMBAKOMBA :: ZANDARY TELO SARONA NIFANDRAY TAMINA DAHALO NAMONO NY NAMANY • AORAHA

Raha tsy misy ny fiovana farany dia hatolotra ny Fitsarana amin’ity herinandro ity ireo zandary 
voasambotra tany Amborom- potsy-Ambatofinandrahana, andro vitsy lasa izay. Voa- rohirohy nifandray 
tamin’ireo dahalo namono nahafaty zandary roa tany Fenoarivo-Ambatofinan- drahana izy telo 
Avy hatrany, nilatsaka ny baiko hisamborana azy ireo ka atao famotorana any an-toerana. 

Tsy misangy ireo lehiben’ ny Zandarimaria momba ireo zandary voarohirohy amin’ny raharaha maloto. 
Prainsipaly kilasy faharoa ny iray ary zandary tsotra roa ireto voasambotra, araka ny loharanom-baovao 
any an-toerana. “Tra-tehaka tamin’ny findain’ireo dahalo namoy ny ainy nandritra ny fifandonana 
zandary ny hafatra fohy nalefan’ireo zandary milaza ny toerana misy azy ireo handeha hanafika 
dahalo ireo, ka niainga tamin’io ny famotorana nisamborana ireo mpitandro filaminana ireo”, 
ihany ny loharanom-baovao. 



Tamin’ny 13 aogositra lasa teo dia nisy hetsika nataon’ny Zandarimaria namaky ny ala misy ny zohy 
dahalo mitondra omby halatra, tany Ambatovita. Nisy ny fifandonana mahery vaika tamin’io ka namoy 
ainy ny zandary roa lahy. Lasan’ireo dahalo avokoa ny bala am-polony maro tany amin’izy ireo. 

Tsy nanaiky mora io tranga io ny teo anivon’ny fibaikoana ny Zandarimaria, ka nisy ny baiko hanaovana 
hanafihana ireo dahalo miery ao anatin’io ala io. Nampiasaina ny angidimby. Nihetsika avokoa 
zandary manodidina an’io toerana io nampian’ireo avy amin’ny Hery vonjy taitra ny zandarimaria 
ny Fign avy aty an-drenivohitra. Vokany, dahalo am-polony no namoy ny ainy. Tamin’ny fahitana 
hafatra tao anaty findain’ izy ireo no nahitana ny hafatra avy amin’ireo zandary nosamborina ireto. 









Enregistrer mon nom, mon e-mail et mon site web dans le navigateur pour mon prochain commentaire. 



