FANIVAIVANA MANAMPAHEFANA AMBONY :: ZANDARY TELO LAHY NAMALIVALY NY PRAIMINISITRA TENY AN-DALAMBE • AORAHA

Fahasahiana mihoa-pampana. Zandary telolahy no enjehina noho ny fanivaivana ny Praiminisitra 
Christian tamin’iny lalam-pirenena fahaefatra (Rn 4), tamin’ny alin’ny 6 jona lasa teo. Tao anatin’ny 
fanajana tante­raka no namalian’izy ireo ny fanontaniana napetraky ny Lehiben’ny governemanta 
ny sakana nataon’ ireto zandary ireto tamin’iny lalam-pirenena fahaefatra iny. Misy ihany koa 
ahiahina kolikoly mitambesatra amin’ireto mpitandro filaminana ireto. 

Fanakanana taksiborosy 

Toy izao ny zava-niseho, araka ny tatitry ny loharanom-baovao iray akaiky ny famotorana: tsy nisy 
fa novalivalian’ireo zandary miisa telo nanao sakana tany Ambalanjanakomby-Maevatanàna ny 
Ntsay Christian, tamin’io alin’ny 6 jona io. Nanontany tsotra ny antony anaovan’izy ireo sakana 
alina ny lehiben’ny governemanta saingy feo avo avy hatrany no nasetrin’ireo mpitandro filaminana. 
teo no ho eo izy telolahy ary hatolotra ny Fitsarana any Mahajanga. 

“Tokony ho tamin’ny 8 ora alina no nisehoan’ity tranga tsy fahita ity. Nisy fiara taksiborosy nosakanan’ireo 
tao Ambalanjana­komby. Rehefa nijanona ny fiara dia nitaky ny taratasin’ny fiara ireo zandary. 
vao voarainy ny fitoerana taratasy dia nihodina tany ambadik’ilay taksiborosy ny zandary namoha 
fitoe­ran’ireo taratasin’ny fiara. Tamin’io fotoana io no tonga ny fiara nitondra ny Praimi­nisitra, 
nijanona tao aorian’ilay taksiborosy. Nivoaka ny Praiministra nanontany ny antony anaovan’ireo 
an’izao sakana izao amin’ny alina. Teo no niitatra ny raharaha satria voalaza fa sady avo vava ireo 
no nilaza fa manana taratasy mampanao iraka azy ireo amin’ny asany. Efa azo sary avokoa ny fihetsik’ireo 
tamin’io fotoana io”, hoy ny loharanom-baovao iray avy any Mahajanga. 

Nilatsaka ny baiko taorian’izay rehefa nahare ny zava-nisy ny lehiben’ny Zandarimaria. Nosamborina 
telolahy ka nalefa any Mahajanga natao famoto­rana. Raha tsy misy ny fiovana dia anio no hatolotra 
Fitsarana izy ireo. Ankoatra ny fanaovana tsinontsinona lehiben’andrimpanjakana dia ahiana 
voampanga nanao kolikoly ihany koa ny zandary nitondra ny tarata­sin’ilay fiara tany aoriana. 











Enregistrer mon nom, mon e-mail et mon site web dans le navigateur pour mon prochain commentaire. 



