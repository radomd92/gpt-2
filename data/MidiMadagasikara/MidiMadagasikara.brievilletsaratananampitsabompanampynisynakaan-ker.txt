BRIEVILLE TSARATANANA : MPITSABO MPANAMPY NISY NAKA AN-KERINY ,TAKINA 100 TAPITRISA NY FIANAKAVIANA – MIDI MADAGASIKARA

Ny sabotsy faha-9 janoary 2019 tokony ho tamin’ny 10 ora alina no nisy naka an-keriny tao an-tranony 
mpitsabo mpanampy iray miaraka amin’ny zaza roalahy tao Manakana Brieville ,Nirefodrefotra 
basy tao an-tanana ka rehefa lasa lavitra ireo jiolahy dia nasainy niverina ireo zanany roalahy 
nomen’ireo dahalo laharana finday izy ireo ahafahana mifandray, satria mitady 100 tapitrisa 
amin’ny fianakaviana ny jiolahy .Matahotra ireo fianakaviana satria raha niady varotra tamin’ireo 
an-keriny izy ireo dia ny fandrahonana ho faty ny havany no valinteny voaray .Na dia nanara-dia 
ny fianakaviana sy ny fokonolona dia sarotra ny dia, satria mamakivaky lohasaha sy havoana ny lalana. 
ihany koa ny tsy fisian’ireo mpitandro ny filaminana hanampy amin’ireny toerana lavitra ireny, 
ny nambaran’ny fianakaviana .Araka ny vaovao farany voarain’ny fianakaviana dia efa fantatra 
toerana anafenana ilay mpitsabo ,efa reraka ihany koa izy, hoy ny filazana, satria manana aretina 
ity mpitsabo ity .Manao antso ho amin’ny fanjakana mahefa ny fianakaviana ny hanampiana azy ireo 
ny havany ary ny tokony hampidinana mpitandro ny filaminana any Manakana izay toerana anebakeban-tany 
faritr’i Tsaratanana iny .Mirongatra indray ny fakana an-keriny any amin’ny faritra ambanivohitra 
sy Tsaratanana iny ary efa samy mailo sy mitandrina ny rehetra. Fantatra ihany koa fa mitokona sy 
hina ireo mpitsabo amin’iny faritra iny amin’ny tokony handraisana fepetra haingana hanavotana 
naman’izy ireo. 




















