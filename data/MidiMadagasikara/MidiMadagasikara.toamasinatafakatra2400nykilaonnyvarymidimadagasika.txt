TOAMASINA : TAFAKATRA 2400 NY KILAON’NY VARY – MIDI MADAGASIKARA

Raha ny zava-misy eny an-tsena dia efa tafakatra ho 2.400 ariary ny kialon’ny vary makalioka eny 
ankehitriny eto Toamasina, ireo vary nafarana ao anatin’izany dia manodidina ny 1.900 ariary 
2.100 ariary arakaraka ny hatsarany sy ny firenena fiaviany. Noho io fidangan’ny vidim-bary tsy 
amin’ny vidiny nividianana azy tany ivelany sy ny hetra alain’ny fanjakana amin’ny fampidirana 
ireny ary ny fahabetsahan’ny fahatongavany eo anivon’ny seranan-tsambon’i Toamasina, dia nikasa 
hanao fidinana ifotony hijery ireo magazain’ireo mpandraharaha mpanafatra vary sy mpamongady 
teto Toamasina ny prefe Benandrasana Cyrille ny talata tolakandro teo. Voahomana hiara-hitsirika 
magazay ireo tamin’izany ny talen’ny varotra sy ny fanjifana atsinanana Rtoa Lambo Nadia ; saingy 
ny an’ny prefen’i Toamasina fa raha fitsirihana tampoka no saika hatao hamantarana ny tena zava-misy 
dia tapitra nantsoin’iyy talem-paritra ity an-tarobia avokoa ireo mpandraharaha vary ka saika 
tampoka sy nanakatona magazay avokoa noho izany ; teo koa ny fahatarana tamin’ny fahatonvany satria 
tamin’ny 03ora ny fotoana nefa 45min taorian’izay vao tonga ity talem-paritry ny varotra sy ny 
atsinanana ity. Midika izany hoy ity solon-tenam-panjakana eto Toamasina ity, fa misy firaisana 
avo lenta eo amin’ny talem-paritry ny varotra sy ny fanjifana, sy ireo mpandraharaha sy mpanafatra 
eto Toamasina, ka izao lasa miteraka olana amin’ny fidangan’ny fidim-bary izao. 




















