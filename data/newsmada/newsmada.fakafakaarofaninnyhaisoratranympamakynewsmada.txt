FAKAFAKA: AROFANIN’NY HAISORATRA NY MPAMAKY | NEWSMADA

Par Taratra sur 28/01/2020 

Manana ny anjara toerana lehibe eo amin’ny literatiora ny mpamaky. Arofanina manainga, mamelona 
zavakanto ary mitondra risi-po ho an’ny mpanoratra izy ireo. Ahoana tokoa moa raha tsy misy ny mpamaky? 
ila ny soratra, mijanona ho anao nanoratra azy ihany. Araka ny tononkalon’i Rado, nalaina tao amin’ny 
Z0, tak. 139. 140. (30.07.1983): “ Hanoratra indray hoe ? Hanoratra ahoana ?Ny vita hatrizay aza 
mpamaky… Fa tahaka ny resaka atao amin’ny moana….Toa entan-tsy lafo tsy nisy mpitaky”. 

Indraindray anefa, mihataka amin’io “asany” io ny mpamaky noho ny antony samy hafa. Ny ankamaroany 
toa miankina amin’ny mpanoratra. Maro amin’ny mpamaky, ohatra, no tonga tsy liana intsony amin’ny 
Tsy voafehin’ny mpanoratra ny fitsipipitenenana sy ny tsipelina. Ao ihany koa ny soratra terena 
hanaraka vanim-potoana ka mahavery ny aingampanahy madiorano feno hatsaran-tarehy manitra 
voajanahary, araka ny nambaran’i Randja Zanamihoatra ao amin’ny Vainafo tononkira hoe : “ Raha 
tsy ary akory ny vatanao malia, no efa niantso anao ny sary sy ny hira”… Indrindra indrindra koa ny 
olona mitonona ho mpanoratra ka manely soratra etsy sy eroa, feno rimarima fotsiny ihany, manaratsy 
ny tena antsoina hoe mpanoratra ireny. Miteraka hakamoana ho an’ny mpamaky ny tahaka izany. Hitsarany 
hametrahany ny mpanoratra ho ao anaty garaba iray, “ izany ve no mba soratra!?” 

… Tsy misy handrara tsy hanoratra velively … Aina ho an’ny firenena rahateo ny literatiora ary voninahitra 
fananana mpanoratra maro … Fa mpanoratra manao ahoana tokoa moa ny hovolavolain’ity vanim-potoana 
ity?” Izay mamaly ny filan’ny mpamaky. Mety tsy ho izay loatra, angamba, fa mpanoratra afaka manome 
sy hasina ny asa sorany sy izay hamaky izany! 

Votre adresse email ne sera pas rendue publique 















