ANDREFANAMBOHIJANAHARY : EPICERIE NOROBAIN’NY JIOLAHY – MIDI MADAGASIKARA

Ny alin’ny talata hifoha alarobina teo, no nitrangan’ity fandrobana ity. Mpivarotra enta-madinika 
no lasibatry ny jiolahy mpamaky trano. Noraofin’ireo tao avokoa ny entana maro izay tokony namidy 
avy novakiana ny trano. Notaterin’ireo tamin’ny baoritra mihitsy izany ary saika entana fampiasa 
fiainana andavan’andro avokoa no lasa. Manodidina ny tamin’ny sivy ora alina teo no nitrangan’ity 
ity, raha araka ny fanazavan’ny manodidina. Taitra ny olona raha nahita ireo olon-dratsy izay 
ireo entana. Tsy niandry ela dia fantatra fa mpamaky trano izy ireo. Nifarimbona ny olona ary nanao 
fanenjehana ireo olon-dratsy. Vokatr’izany dia natsipin’izy ireo tamin’ny tany ny entana sasany 
navesatra, mba nahafahany nitsoaka mafimafy kokoa, nanavotra aina. Mba voaverina ihany ny ankamaroan’ny 
saingy ireo mpandroba kosa dia tsy nisy voasambotra. Noheverina ho isan’ny toerana tsy atahorana 
asan-jiolahy iny kartie iny noho ny fisian’ny tobin’ny zandary izay eo amin’ny manodidina. Saingy 
sahin’ireo olon-dratsy hatrany ny manantontosa ny asany na misy aza izany… 




















