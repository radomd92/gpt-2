FANAFOANANA NY TSIMATIMANOTA SY FANAIRANA NY FILOHA :: TAKIAN’NY FIARAHAMONIM-PIRENENA NY FITAZONANA AM-PONJA AN’ILAY DEPIOTEN’I MAHABO • AORAHA

Toherin’ireo vondro­na fiarahamonim-pirenena ny fikasana hampitsahatra ny fanenjehana sy 
famotsorana ny depioten’i Mahabo, Raveloson Ludovic, izay nataon’ilay komity manokana misahana 
fiarovana azy ao amin’ny Antenimierampirenena. Fikambanana valo no indray nanao sonia ny taratasy 
nampitain’izy ireo ho an’ny Filohan’ny Repoblika, Rajoelina Andry sy ny mini­sitry ny Fitsarana, 
filohan’ ny Antenimierampirenena ary ny Fitsarana avo momba ny Lalàm-panorenana (HCC) mitaky 
fandavana an’io fikasana hiaro an’ilay olom-boafidy io. “Manainga anareo izahay mba handà ny fanapahan-kevitr’io komity io , amin’ny fampiasana ny zo 
azo enjehina (immunité parle­mentaire) izay hikasana hampiato ny famonjana ny depioten’i Mahabo”, 
ny fanambarana nataon’izy ireo tetsy Ambatonakanga, omaly. “Tsipahinay tanteraka ny fihetsik’ireo 
sasany amin’ny fitakiana ny famotsorana azy sy miaro azy tsy ho voatsara araka ny lalàna manan-kery”, 
hatrany ny fanambaràna. 

Notsindrian’ireto vondrona fiarahamonim-pirenena misy ny Ccoc, ny Rohy, ny Transparency International, 
Voahary Gasy , fikambanana Lampogno… ireto fa fana­saziana an’ireo olo-meloka no andrasan’izy 
fa tsy fampanjakana ny tsimatima­nota. Voafaritra ao anatin’ny fanambaran’ny vondrona fiarahamonim-pirenena, 
fa: “tamin’ny volana mey 2019 no nampidirina am-ponja ity depiote ity, izay nomelohin’ny Fitsarana 
raharaha fanararaotam-pahefana miaro vono olona sy famotehana valan-javaboahary”. 

Tamin’ny alatsinainy 2 desambra 2020 lasa teo no nosamborina sy naverina any am-ponja ny depiote 
Ludovic, taorian’ny nahitana azy matetika ivelan’ ny fonja, tao Morondava. Araka ny fanazavana 
nataon’ny filohan’ny Antenimierampirenena, Razanamahasoa Christine, dia fepetra iray hahafahan’izy 
mandray ny toerany ny fiverenan’ireo depiote miisa roa nalefan’ny Fitsarana am-ponja. 

“Raha toa ka tsy miverina mivory mandra-pahatapitr’ity fivoriana ara-potoana ity izy ireo dia 
manambara ny fisiana fahabangan-toerana ny HCC”, hoy izy. 









Enregistrer mon nom, mon e-mail et mon site web dans le navigateur pour mon prochain commentaire. 



