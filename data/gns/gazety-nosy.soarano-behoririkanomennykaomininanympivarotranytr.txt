SOARANO- BEHORIRIKA : NOMEN’NY KAOMININA NY MPIVAROTRA NY “TROTTOIR”

Tsy fahaizana mitantana ve sa fanomezana fahafam-po an’ireo mpivarotra amoron-dalana tsy ara-dalàna 
ataon’ireo mpitantanana eo anivon’ny kaominina Antananarivo-Renivohitra ? Maro amin’ireo 
teto Andrenivohitra mantsy no taitra omaly rehefa nahita ireo mpiasa eo anivon’ny kaominina nametraka 
mari-pamantarana (marquage au sol) amin’ny lalana natokana ho an’ny mpandeha tongotra na ny “trottoir”. 
loko mari-pamantarana io hono mantsy no hafahan’ireo mpivarotra amoron-dalana mamantatra ny 
azon’izy ireo hivarotana. Nametrahana tsipika avokoa ny “trottoir” eny amin’iny faritr’i Soarano 
ka hatrany Behoririka manodidina ny tobin-tsolika Shell. Ny tena nanaitra ary niteraka fahasorenana 
amin’ireo olona nahita ny fametrahana ireo loko mari-pamantarana ireo dia ny amphany betsaka 
“trottoir” no natokana ho an’ireo mpivarotra amoron-dalana tsy ara-dalàna fa zara raha misy 15 
no natokana ho an’ny mpandeha tongotra. Ahoana koa moa no hananana antoka fa tena hanaja izay tsipika 
izay ireo mpivarotra izay efa zatra gaboraraka ? Tsy nisy aza ny tsipika na loko mari-pamantarana 
dia efa nanjakan’izy ireo ny “trottoir” koa vaomainka fa nomena ny ampahany betsaka amin’izany. 
ho azy fa fanomezana ny lalana natokana ho an’ny mpandeha tongotra ny mpivarotra amoron-dalana 
ataon’ireo mpitantana eo anivon’ny kaominina satria nanomboka omaly dia efa toy ny ara-dalàna 
tsy azo henjehina intsony ireto mpivarotra ireto. Fomba fanaon’ireo mpitantana ny tanàna hatramin’izay 
ny fanomezana fahafam-po ny mpivarotra amoron-dalana tsy ara-dalàna rehefa akaiky fifidianana 
tanàna tahaka izao. Inoana fa mety izay ihany koa ny tanjon’i Lalao Ravalomanana sy ny vadiny tamin’izao 
ny mpivarotra ny “trottoir” izao. 

