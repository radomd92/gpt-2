FITANTANANA AN’ANTANANARIVO RENIVOHITRA :: RESY LAHATRA AMIN’NY KANDIDÀ NAINA ANDRIANTSITOHAINA IREO TANORA • AORAHA

Manao tohivakana ny fanohanana. Resy lahatra ireo mpikambana ao ana­tin’ny fikambanana “Tanora 
ny ho avy” (TMH) fa kandidà vonona hampandroso sy hitondra rivo-baovao ho an’ny kaominina Antananarivo 
Andriantsitohaina Naina. 

“Tsy misy mandeha amin’ny laoniny ny fitantanana ny tanànan’Antanana­rivo. Manjaka ny gaboraraka 
ny kolikoly ary ny fitadiavana tombontsoa manokana ka mila harenina Antanana­rivo. Mila olona 
manana fijery mitovy amin’ny mpitondra ny tanàna mba tsy ho sorona intsony ny vahoaka”, hoy ny fanambarana 
ireo, tetsy Anosibe, omaly. 

Anjaran’ireo mponina ao amin’ireo fokontany eo anivon’ny Boriborintany fahadimy indray, omaly, 
nihaona tamin’ny kandidà laharana fahefatra ao ana­tin’ny biletà tokana ho­ampiasaina amin’ny 
ben’ny tanàna, hatao amin’ny 27 novambra 2019 izao. Nahatsapa ny hatezerana sy ny hirifiry mahazo 
mponina tao amin’ny fokontanin’i Manjakaray sy Ambodivona ary ny teny Anjanahary, Andriantsitohaina 
noho ny fahapotehan’ny lalana sy ny tsy fahampian’ny paompin-drano. Nampanantena ny hamaly izany 
mponina izany izy nandritra ny fidinana ifotony nataony teny an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



