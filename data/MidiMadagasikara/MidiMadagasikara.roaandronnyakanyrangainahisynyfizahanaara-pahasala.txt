ROA ANDRON’NY AKANY RANGAINA : HISY NY FIZAHANA ARA-PAHASALAMANA  MAIMAIMPOANA – MIDI MADAGASIKARA

Toy ny fanao isan-taona, dia hotanterahina ny sabotsy sy alahady ho avy izao, ny fankalazana ny 
andron’ny Akany sosialy eny Rangaina. Hatomboka amin’ny fanompoam-pivavahana ny sabotsy, araka 
fanazavana azo avy amin’ny tompon’andraikitra. Hetsika maro isan-karazany no ho hita eny an-toerana 
io roa andro io, toy ny varotra fampirantiana isan-karazany, kilalao maro, lalaom-panantanjahantena 
ary ny tsakitsaky sy ny sakafo tsy hadino. Ary toy ny isan-taona hatrany, dia hisy ihany koa ny fizahana 
maimaimpoana amin’io fotoana io. Ny alahady kosa no hamaranana ny fotoana amin’ny fanompoam-pivavahana 
fandraisana. Raha ny fantatra hatrany, dia efa manomana fiara hiraisana ireo mpikarakara ho an’ireo 
izay raisina etsy Andravoahangy, ny marain’ny sabotsy amin’ny fito ora sy sasany. Manantena ny 
rehetra maro araka izany ireo tompon’andraikitra mba ho avy eny Rangaina, amin’io fankalazana 
roa andron’ny Akany sosialy io. 




















