MAHITSY : 20 LAHY NANAFIKA «GROSSISTE», VOATIFITRA NY TOMPONY

Tsy mitsahatra mirongatra ankehitriny ny tsy fandriampahalemana na dia milaza ny tsy hitsitsy 
jiolahy sy dahalo aza ny fitondrana ankehitriny. Mpamogady na “grossiste” iray indray ao Mahitsy 
no lasibatr’ireo jiolahy, ny sabotsy hariva lasa teo. Teo amin’ny 20 lahy no nanafika tamin’io 
io ka naratra mafy voatifitra teo amin’ny kibony ilay mpamogady ary tsaboina eny amin’ny HJRA, 
fotoana izao. Raha hiverenana ny zava-nitranga, vao nikatona ity mpamogady zava-pisotro ity, 
ho tamin’ny 8 ora alina teo ho eo, dia tonga ireo jiolahy nitondra basy hamaky ny trano. Tsy nanaiky 
anefa ny tompon-tsena izay manana basy ka namaly tamin’ny tifitra. Raikitra teo ny fifampitifirana 
voatifitra teo amin’ny kibony ny tompon-tsena. Na teo aza ny pao-basy izay nanakoako eran’ny tanàna, 
tsy mbola nitsoaka ireo jiolahy fa niditra tao amin’ilay trano fivarotana ary naka ny vola rehetra 
tao. Tsi vitan’izay ihany fa mbola niakatra tao ambony rihana tao amin’ny trano fonenan’ilay mpamogady 
jiolahy ary nanery ny vadin’ity farany hamoaka ny vola rehetra mipirina. Ny loharanom-baovao 
nahafantarana fa niharan’ny herisetra ihany koa ilay renim-pianakaviana, tamin’io fotoana 
Rehefa natao moa ny fanadihadiana dia azo ambara fa efa fantatr’ireo jiolahy tsara ny fipetraky 
vola tao amin’ity toeram-pivarotana ity, izay midika fa mety misy olona akaiky an’ilay mpamogady 
mpiray tsikombakomba amin’ireo jiolahy. Raha ny fantatra dia vola an-jatony tapitrisa no lasan’ireo 
tamin’ity fanafihana ity. 

