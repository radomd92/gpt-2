FAMAROTANA TANY TENY ANTSONJOMBE :: NAIDITRA AM-PONJA IREO OLONA DIMY, AHITANA MPIASAN’NY KAOMININA SY NY FANANAN-TANY • AORAHA

Naiditra am-ponja ireo olona dimy, ahitana mpiasan’ny kaominina sy ny fananan-tany Mitohy ny fanenjehana an’ireo mpanao kolikoly sy mpanodinkodina fananam-bahoaka. Niakatra 
tetsy amin’ny Fitsarana manokana misahana ny kolikoly (Pac), omaly, ny raharaha famarotana ny 
kaominin’Antananarivo renivohitra, mirefy sivy hekitara teny Antsojombe. Olona fito no voarohirohy 
anatin’ity raharaha fivarotana tany mamofompofona kolikoly ity. Dimy tamin’izy ireo no naiditra 
vonjimaika taorian’ny didy noraisin’ny Fampanoavana tetsy 67 ha, omaly hariva. 

Isan’izany ireo olona telo izay mpiasan’ny kaominina teo aloha. Ny iray nitazona ny toeran’ny 
mpananteraka, ny iray kosa efa niandraikitra ny toeran’ny filohan’ny filan-kevitra monisipalin’ny 
Antananarivo renivohitra teo aloha ary ny iray farany dia tale nisahana ny lalàna. Nampidirina 
vonjimaika niaraka tamin’ireto mpiasan’ny kaominina ireto koa ilay mpiasan’ny fananan-tany 
tsikombakomba tamin’izy ireo ary ny mpanelanelana ara-barotra niaraka taminy. 

Am-polon-taonany maro 

Nahazo fahafahana vonjimaika kosa ny roa tamin’ireto olona voakasiky ny raharaha tonga teny amin’ny 
ireto. Isan’izany ny mpividy ny tany sy ny mpandraharaha vahiny iray. Tamin’ny volana avrily 2019 
teo no nandraisan’ny Birao mahaleo tena miady amin’ny kolikoly (Bianco) an-tanana ny fanadihadiana. 

Fivarotana tany efa nanomboka hatrany amin’ny taona 1960 no nanaovan’ny Bianco famotorana ka 
tamin’izao fampiakarana fitsarana ny raharaha eny amin’ny Pac izao. “Firaisana tsikombakomba 
fivarotana tany tsy ara-dalàna efa naharitra am-polon-taonany maro no tsaraina”, hoy ny fampitam-baovao 
amin’ny Bianco. 









Enregistrer mon nom, mon e-mail et mon site web dans le navigateur pour mon prochain commentaire. 



