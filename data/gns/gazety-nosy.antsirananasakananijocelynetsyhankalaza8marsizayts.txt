ANTSIRANANA : SAKANAN’I JOCELYNE TSY HANKALAZA 8MARS IZAY TSY MAPAR

Rehefa mahazo fahefana ve dia hanararaotra sy manaonao foana? Fomban’ny olona tsy ampy fahalalana 
mpanjakazaka ny toa izany. Tsy vitsy ny fitarainana ankehitriny mahakasika ny ataon’ireo olona 
fanjakana ankehitriny. Fantatra aloha fa tsy Andry Rajoelina velively no maniraka ireo olona 
mitolona aminy ireo hanao hadalana toa izao. 

Efa nolazainay teto ny fanaparam-pahefana nataon’ny depiote teo aloha Jocelyne avy any Antsiranana 
ny olona harotsaka governora sy ny kandidà harotsaka ny Mapar amin’ny fifidianana ho avy izao. 
toa tsy misy olona mihitsy any Antsiranana raha tsy ity ramatoa ity. Fanamparam-pahefana tanteraka 
ataony satria hono akaikin’ingahy Andry Nirina Rajoelina. 

Amin’izao fotoana izao dia sakanan’ity ramatoa Jocelyne ity tsy hahazo hankalaza ny faha 8 mars 
fikambanana Valo martsa any Antsiranana raha tsy miditra Mapar. Maro dia maro ny fitarainana azonay 
Fikambanana efa ho folo mahery no mitaraina. Fa maninona no sakanana toa izany ny zon’ny vehivavy? 
tsy mahazo olona dia tokony handinika tena fa tsy hanao toa izao. Manimba ny fanjakan’i Andry Nirina 
izany. Tsy ity ramatoa ity ihany no mampihorohoro vahoaka ao Antsiranana ao fa mitaraina amin’ny 
ataon’ny ben’ny tanàna ingahy Jao Vodizay Jean Luc koa ny olona mipetraka ao amin’ny “terrain Star” 
Ambalavola. Trano miisa 120 no misy ao ary efa nifanaraka tamin’ny ao amin’ny Star izy ireo raha 
azonay ihany. Ankehitriny nefa dia tadiavin’ity ben’ny tanàna ity ho hesorina izy ireo fa hamidy 
ny tany. 

Aoka ny fanjakana mba hijery izany amin’izao fotoana izao satria fotoana fiadiana amin’ny kolikoly 
Ny zavatra toa izao no mandoto fanjakana. 



