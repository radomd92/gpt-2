TAORIAN’NY FANDALOVAN’NY PAPA: NIVAIVAY INDRAY NY FITOHANAN’NY FIARA | NEWSMADA

Par Taratra sur 12/09/2019 

Omaly talata, niverina nitohana indray ny fifamoivoizana eto Antananarivo Renivohitra. Mitohy 
araka izany, ny asa fanamboaran-dalana izay nihato nandritra ny fandalovan’ny Papa Fransoa, 
faran’ny herinandro teo. 

Mikatso tanteraka ny fifamoivoizana toy ny eny Anosibe, ny eny Andraharo, ny eny Ankorondrano, 
eny Analamahitsy… Efa misy ihany ny lalana vita, saingy mbola manelingelina ny fanamboarana ny 
izay tsy misy farany. 

Ny sekoly manaraka ny rafi-pampianarana frantsay rahateo, efa niverina nisokatra avokoa. Mbola 
hatramin’ny faran’ny volana oktobra ny fanamboaran-dalana sy ny sisin’ny arabe ka vahaolana 
miainga mialoha raha hamonjy fotoana na mandeha an-tongotra raha akaiky ny toerana aleha. 



Les commentaires sont fermées. 

