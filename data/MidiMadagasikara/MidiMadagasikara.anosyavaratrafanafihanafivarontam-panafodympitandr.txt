ANOSY AVARATRA : FANAFIHANA FIVARONTAM-PANAFODY, MPITANDRO NY FILAMINANA VOASAMBOTRA – MIDI MADAGASIKARA

Mpitandro ny filaminana ny iray tamin’ireo jiolahy nanafika toeram-pivarotana fanafody tetsy 
ny Sabotsy antoandro teo. Fantatra izany nandritra ny tatitra nataon’ireo mpanao famontorana 
amin’ny sampana misahana ny heloka bevava eo anivon’ny Polisim-pirenena etsy anosy tamin’ny 
gazety momba iny raharaha iny. Voasambotra avokoa ankehitriny ireo olona enina nanatanteraka 
fanafihana io ka vehivavy ny iray. Sarona ihany koa ireo fitaovam-piadiana nampiasain’izy ireo 
nahitana basy poleta 03 sy bala maromaro. Mitondra ny marika « Beretta » ireo basy ireo ka ny iray 
voamarina fa an’ilay mpitandro filaminana voarohirohy ihany. Araka ny fanazavana nomen’ny lehiben’ny 
ny Filaminam-bahoaka Antananarivo-Avaradrano dia nandray anjara betsaka tamin’ny naharavana 
andian-jiolahy ity ny fokonolona teny an-toerana. Ireto farany izay tsy nisalasala nanome vaovao 
polisy raha vao nahitany fitrangan’ny fanafihana. Raha vao nandre izany ny polisy dia nametraka 
sakana rehetra tamin’ny lalana tokony hizoran’ireo mpanao ratsy, izay voalaza fa nitondra fiara 
405. Rehefa tonga teo amin’ny sakana nataon’ny polisy anefa ilay fiara dia niala ny efa-dahy tamin’ireo 
enina tao anatiny ka nandray taxibe. Tratra ihany anefa izy ireo rehefa narahan’ny polisy ilay 
Nandritra ny famontorana natao azy ireo no nahalalana fa tena andian-jiolahy mpanao fanafihana 
nampihorohoro teto an-dRenivohitra sy ny manodidina tokoa ity rava ity ary ilay vehivavy izay 
niaraka tamin’izy ireo no voalaza fa tena ati-doha. Fanafihana maromaro efa nandraisan’izy ireo 
ka tsy maintsy hanolorana azy ireo ny Fitsarana tsy ho ela satria mbola ao anatin’ny famotorana 
ny polisy amin’izao fotoana izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

