TSENAN’ ANOSIBE : ZAZALAHY 12 TAONA TRATRA NANGAROM-PAOSY, SAIKA MATIN’NY DAROKA – MIDI MADAGASIKARA

Mirongatra ny asa fanendahana sy ny harom-paosy eny amin’ny tsenan’ Anosibe sy amina toerana maromaro 
olona mpivezivezy eto andrenivohitra tato ho ato, indrindra amin’izao ankatoky ny fetim-pirenena 
Ramatoa iray niantsena no lasibatra omaly naraina tokony ho tamin’ny valo ora latsaka kely teo, 
amin’ny tsenan’ Anosibe. Tratra ambody omby ilay tovolahikely 12 taona mpangataka an-tsena.Lasany 
ny vola roa arivo sy iray alina ariary. Nihiaka ilay ramatoa ka taitra ny teo amin’ny manodidina. 
ilay zazalahy mpanendaka, nefa tsy lasa lavitra dia traingo, ka niharan’ny daroka ary naratra 
nibindana tarehy sy nivoa-dra teo amin’ny orony. Saika nanaraka hatramin’ny ainy raha nisy kely. 

Mody mangataka sy mitakosina. Raha ny fanazavana azo teny an-toerana nandritra ny angom-baovao, 
tsy vao sambany ity zazalahy ity no sarona mangarom-paosy toy izao, nefa dia tsy mety fay fa mamerin-keloka 
Raha ny fanazavan’ny tompon’andraikitra ihany koa dia matetika ireo ankizy mirenireny mody mangataka 
no tena mpangarom-paosy an-tsena. Misy amin’izy ireo no mitalaho noana, ka mikarama mibata entan’olona. 



