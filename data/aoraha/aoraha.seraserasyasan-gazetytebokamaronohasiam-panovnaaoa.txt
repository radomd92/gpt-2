SERASERA SY ASAN-GAZETY :: TEBOKA MARO NO HASIAM-PANOVÀNA AO ANATIN’ILAY LALÀNA TEO ALOHA • AORAHA

Hisy fanovàna ny lalàna mifehy ny serasera, araka ny nivoitra nandritra ny fihaonan’ny minisitry 
Serasera sy ny kolontsaina, Rakotondrazafy Lalatiana, tamin’ireo solontenan’ireo tompona 
aman-jery sy gazety, teny Nanisana, omaly. 

« Isan’ny lasitra hoentina miroso amin’ny fanitsiana ireo fehin-kevitra tapaka tamin’ ny fivoriana 
notarihin’ny fandaharanasam- pampandrosoan’ny Firenena Mikambana (Pnud) sy ny tahirin-kevitra 
ny mpanao gazety. Tsy maintsy jerena ihany koa ilay lalàna misy ankehitriny », hoy ny minisitra. 

Nambaran’itsy farany fa ilaina ny hevitry ny rehetra hahafahana manatontosa amin’ny fandrafetana 
volavolan-dalàna mifehy ny serasera tokony hatolotra ny Antenimierampirenena io, ka harafitra 
lasa lalàna iray izany. 

Lohahevitra efatra aloha no nodinihina nandritra ny fihaonana omaly: ny famaritana ny lalàna 
ny fanitarana an’ireo haino aman-jery manerana an’i Madagasikara; ny fametrahana fepetra vaovao 
fahazoana ny karatra maha mpanao gazety matihanina; ny fanavaozana ny endrik’ ireo mpikambana 
handrafitra ny manamahefa nasionaly misahana ny fampanarahan-dalàna ny serasera amin’ny haino 
(Anrcm). 

Tokony hisy ny fisoloan- toerana bebe kokoa an’ ireo sehatra tsy miankina ao anatin’ny Anrcm, raha 
hetahetan’ireo nasaina teny Nanisana. Nasian-teny ihany koa ny fikasana hanala tsikelikely 
ho eo ambany fiahian’ny minisiteran’ny Serasera intsony ny Holafitry ny mpanao gazety (Ojm). 
hitohy ity fihaonan’ ny minisitra amin’ireo tompona haino aman-jery ity. 











Enregistrer mon nom, mon e-mail et mon site web dans le navigateur pour mon prochain commentaire. 



