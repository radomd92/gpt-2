LOZAM-PIFAMOIVOIZANA MAHATSIRAVINA :: OLONA TELO MATY, AM-POLONY NARATRA MAFY NOFAOHIN’NY KAMIAO TAPAKA HISATRA • AORAHA

Nandriaka ny ra tany Talatamaty Mangabe, ao an-tampon-tanànan’i Fiana­ratsoa, omaly harivariva, 
ho tamin’ny 6 ora latsaka fahefany, vokatry ny lozam-pifamoivoizana niseho. Olona roa no fantatra fa maty tsy tra-drano 
izany ary iray hafa kosa namoy ny teny an-dalana hihazo ny hopitaly. Olona am-polony ankoatra izay 
naratra mafy. Fiara efatra ambin’ny folo kosa no potika niampy môtô scooter iray. 

“Kamiao lehibe iray nanao bemidina, teo amin’io toerana io, izay tapaka hisatra no niteraka izao 
mahatsiravina izao”, araka ny fanampim-baovao avy amin’ny mpitandro filaminana any an-toerana. 

Avy any atsimo handeha hianavaratra ary mitondra simenitra milanja manodi­dina ny 40 taonina 
kamiao no izao tra-doza izao. “Nofaohiny avokoa ireo fiara nifanena taminy, izay miisa eo amin’ny 
ambin’ny folo eo. Môtô scooter iray no voatarika tao amba­niny. Nisy naratra ihany koa ny sasany 
mpiva­rotra teo amoron-dalana”, hoy ny Kaomisera iray ao Fianarantsoa. 

Maro ireo maratra notao­mina nankeny amin’ny hopitaly. Tsy nahenoana tatitra ny momba azy ireo 
izay mety ho olona hafa namoy ny ainy. 

Fidinana ny lalana any Talatamaty Mangabe. Nirimorimo avy any ambony any ilay kamiao. Notron­gisiny 
ireo fiara rehetra nifanena taminy sy ireo nijanona teny an-tsisin’ arabe. Nivadika ary potika vokatr’izany 
fiara tra-doza. Voahitsaka teo amin’ny arabe ny olona roa ka maty tsy tra-drano. Nisy ny olona nosokirina 
tao anaty fiara. Tonga nanampy ny foko­nolona teny an-toerana ny mpitandro filaminana, avy amin’ny 
sy zandary, tamin’ny fitaomana ireo naratra nankeny amin’ny hopitaly. “Nisy ireo olona tsara sitrapo avy hatrany dia namoaka ireo mpandeha niharan-doza tao 
taksibe”, araka ny voalazan’ ireo nanatri-maso ny loza. 

Tapaka tanteraka nandritra ny ora maromaro ny lalana teo amin’io faritra io. Fantatra kosa fa nitsoaka 
ny tahotra ny mpamilin’ilay kamiao ary tsy mbola hita izy hatramin’ny fotoana nanoratana. Ny Polisim-pirenena 
Fianarantsoa no misahana ny famotorana, an’ity raharaha ity. 











Enregistrer mon nom, mon e-mail et mon site web dans le navigateur pour mon prochain commentaire. 



