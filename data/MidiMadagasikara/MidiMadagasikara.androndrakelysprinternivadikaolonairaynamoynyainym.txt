ANDRONDRAKELY : SPRINTER NIVADIKA, OLONA IRAY NAMOY NY AINY – MIDI MADAGASIKARA

Nandriaka indray ny rà teny amin’iny lalan’i Bypass, teny amin’iny faritra Androndrakely iny, 
alin’ny alahady teo. Fiara « sprinter » iray no niala lalana ary nivadibadika tany an-tanimbary 
avy eo. Olona iray no fantatra fa namoy ny ainy. Roa tamin’ireo mpandeha kosa no naratra mafy. Tsy 
afa-tsy izy telo ireto ihany moa tao anatin’ilay fiara tamin’io fotoana io. Hatreto dia mbola tsy 
izay antony nahatonga ny loza : fandehanana mafy loatra, olana ara-teknika teo amin’ny fiara sa 
mpamily ? Raha ny angom-baovao azo aloha dia fiara mpitatitra ity « sprinter » ity saingy tsy niasa 
fotoana io, ny andro rahateo alahady, ka mety azo eritreretina ny hoe mba nandeha nivoaboaka izy 
Ary mety ho tsy niala lavitra izany ny fisotrosotroana. Saingy vinavina avokoa izany fa ny fanadihadiana 
mpitandro filaminana no ahafantarana marina izay nahatonga ity loza nahafaty olona ity indray. 
avy hatrany natao fitsirihana tany amin’ny tranom-paty moa ny razana. Ireo naratra kosa dia nentina 
haingana teny amin’ny toeram-pitsaboana. 

Fa mbola loza hafa ihany koa no niseho ny alahady hariva teo, teny Ivato. Môtô « scooter », izay nandeha 
no nanohy ny diany tany anaty rano. Soa ihany fa avotra soa aman-tsara ilay nitaingina fa tsy nisy 
natao intsony tamin’ilay môtô nentiny. Araka ny fantatra dia fahatapahan’ny « frein » ka tsy nahafahany 
intsony no nahatonga ity farany nitsoraka tanaty rano. 




















