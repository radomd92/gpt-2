HISOROHANA NY KITROTRO: ZAZA 4 TAPITRISA ATAO VAKSINY  | NEWSMADA

Par Taratra sur 26/03/2019 

Raha tratra ny tanjona amin’ny fahavitam-baksiny miaro ny kitrotro ho an’ny zaza 4 tapitrisa amin’ny 
67 tsy mbola natao tamin’ny andiany roa voalohany, azo antoka fa ho resy ny valanaretina kitrotro, 
ny minisitry ny Fahasalamam-bahoaka, ny profesora Rakotonirina Julio, omaly, nandritra ny fisantarana 
andiany fahatelo amin’ny fanaovam-baksiny faobe iarovana amin’ny kitrotro. Tsapa fa nidina 
ny tahan’ny olona vaovao nitrangan’ny aretina kitrotro ho an’ny distrika nanatanterahana izany 
andiany roa voalohany ( volana janoary sy febroary lasa teo). Mahomby ny paikady ka tsy tokony hisalasala 
ray aman-dreny hitondra ny zanany enim-bolana ka hatramin’ny 9 taona hatao vaksiny miaro amin’ny 
kitrotro. Haharitra tapa-bolana ny hetsika eny amin’ny tobim-pahasalamana sy ny toerana voatokana 
amin’izany. « Ndao hiaraka hiaro ny zanatsika amin’ny kitrotro, ataovy vaksiny ny zaza » ny lohahevitra 
andiany ity. Maro ny mpiray ombon’antoka amin’ny fanatanterahana ny fanaovam-baksiny hanafoanana 
valanaretina kitrotro : GAVI/MRI, OMS, DFID/UK, Unicef, COI, USAID, CERF, UE/ECHO, CRS… 





Les commentaires sont fermées. 

