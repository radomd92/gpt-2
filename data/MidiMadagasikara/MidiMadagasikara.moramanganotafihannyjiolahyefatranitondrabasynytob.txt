MORAMANGA : NOTAFIHAN’NY JIOLAHY EFATRA NITONDRA BASY NY TOBIN-DRY MASERA – MIDI MADAGASIKARA

Jiolahy efadahy nitondra basy sady nisaron-tava no nanafika ny fikambanan-dry masera ao amin’ny 
Servante de Petite Therese de l’Enfant de Jesus” eny Besimpona, ao anatin’ny fokontany Ambarilava, 
anatin’ny kaominina ambonivohitra Moramanga, ny marainan’ny zoma 22 jolay 2016 tokony ho tamin’ny 
ora. Ramatoa mpahandro no nofatoran’ireo tsy mataho-tody tao an-dakozia sy notereny mafy hamoaka 
lehiben’ity fikambanana ity. Efa mahazatra ireo kilasimandry zazavavy izay mpiomana ho masera 
amin’ity fikambanana ity miisa valo ary ireo mpianatra mipetraka ao, zazavavy miisa sivy, no maka 
sakafo marainany tokony ho tamin’ny 5 ora sy 45 min ka izay tafiditra tao an-dakozia dia nohidian’ireo 
tao avokoa ary norahonany ny tsy hiteny avokoa. Tetsy ankilany kosa ity lehiben’ny fikambanana 
tena karohina fatratra no hivoaka toy ny fanaony isa-maraina dia nambanan’izy ireo hovonoina 
antsy sy ny basy teny an-tanany, saingy tsy mahay afa-tsy ny teny italianina ihany ka ny teny hany 
dia ny hoe « maty, matory, chambre » ary nahatonga azy hitarika ireto dahalo tany amin’ny efitrano 
nisavany ny fitoeran-damba sy ny kidoro rehetra. Tsy nahita na inona na inona tao anefa izy ireo 
efa nisy afaka nampilaza ny manodidina ihany ireo zazavavy tsy voahidy tao anaty trano ka tonga 
ny mpitandro filaminana ary nahitàna saron-tava iray latsaka noho ny fandosirana. Misokatra 
fanadihadiana ataon’ireo mpitandro filaminana eto Moraanga. Efa matetika no misy mangalatra 
fananan’ireo relijiozy vavy ireo ary mandry an-driran’antsy hatrany indrindra fa ireo zazavavy 
miomana ho amin’izany lalana izany. 




















