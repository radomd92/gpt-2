VONJY AINA :: MANANA TAHIRIN-DRA MAHAVITA TELO ANDRO NY HOPITALY HJRA • AORAHA

Natao hisorohana ny mety tsy ho fahampian’ny tahirin-dra ao amin’ny trano fitehirizana no anton’ny 
fano­mezana ra maimaim-poana etsy amin’ny sampana fanomezan-dra etsy amin’ny hopitaly Joseph 
Andrianavalona (Hjra) Ampefiloha. Efa manana tahirin-dra azo ampiasaina hatramin’ny telo andro ity hopitaly ity saingy 
tsy haharaka izany rehefa betsaka loatra ireo marary mila ra ao aminy. 



“Manodidina ny dimampolo amby zato ny olona tonga manome ra maimaim-poana eto aminay. Misy fotoana, 
hatramin’ ny zato na mihoatra izay koa ny isan’ny olona mila izany, ka mahatonga anay manangona 
ivelany fa tsy mionona amin’izay ato fotsiny mba hanavotana ireo mila ra maika”, araka ny fanazavan’ny 
iray eo anivon’ity sampana fanomezan-dra etsy amin’ny HJRA, nandritra ny hetsika fanomezan-dra 
nataon’ny fikamba­nana tsy miankina iray teny an-toerana, omaly. 

Ahitana ny sokajin-dra ilain’ny marary ao amin’ny tahirin-dra. Fantatra fa tranga mety miseho 
amin’ny tobim-pahasalamana ny fisian’ny olona maro be mila sokajin-dra mitovy ao anatin’ ny iray 
Ny sampandraharaha misahana ny fiterahana ; ireo olona iharan’ny lozam-pifamoivoizana sy ireo 
ary ireo olona voan’ ny homamiadana isan-ka­razany no fantatra fa tena mila fampidirana ra. 

Ireo mpiasa manodidina ny telopolo avy amin’ny fikambanana tsy miankina, Medair, no tonga nanome 
maimaim-poana tetsy amin’ny Hjra, omaly. Tafiditra ao anatin’ny fankalazana ny andro iraisam-pirenena ho an’ny fanomezan-dra 
ny zoma ho avy izao no antony nahatongavan’ireo mpiasa ireo. “Ny daholobe no entanina handray anjara 
fanomezan-dra an-tsitrapo satria ny manome ra dia mano­me aina”, hoy Rakotomavo Christelle, 
andraikitry ny serasera eo anivon’ny fikambanana tsy miankina, Medair. 









Enregistrer mon nom, mon e-mail et mon site web dans le navigateur pour mon prochain commentaire. 



