ANY AN-TOERANA NY INSPEKTERAM-PANJAKANA… : HESORINA TSY HO ELA NY BEN’NY TANÀNAN’I MAHAJANGA? | NEWSMADA

Par Taratra sur 13/04/2018 

“Ny mahavariana amin’izao fotoana izao, marina fa misy toe-javatra roa ilazako hoe mety hisy tokoa 
fanalana ny ben’ny Tanàna amin’ny toerany izay“, hoy ny ben’ny Tanànan’i Mahajanga, Andriantomanga 
Salim, tany Mahajanga, afakomaly, momba ny resabe amin’ny fanoloana azy ho filohana delegasiona 
(PDS). 

Voalohany amin’izany, ny nahazoany taratasy milaza ny fiavian’ny inspekteram-panjakana hanao 
ny fitantanana, tamin’ny faran’ny herinandro teo. Noraisiny ny inspekteram-panjakana, ny 10 
ary efa nilaza ny amin’ny bokin’andraikitra sy antontan-taratasy ilainy mba hahazoany manefa 
iraka nampanaovin’ny fanjakana azy. 

Misy kaominina hafa tokony hanaovana fitsirihana 

Ny mahavariana: nahoana no amin’izao, taorian’ireny toe-javatra saika nahatongavan’ny filohan’ny 
teo aloha, Rajoelina Andry, tany Mahajanga hitokana zava-bita, no tonga tampoka izay fitsirihana 
fanaraha-maso ny fitantanana izay? 

Tsy azo afenina eto Madagasikara na any ivelany ny maha maodely ny fitantanana ny tanànan’i Mahajanga, 
nahazoany loka. “Koa raha misy ve ny fitsirihan’ny fanjakana ny fitantanana, sao tokony ho any 
tanàna izay tsy mahavita ny fandoavan-karaman’ny mpiasa na sahirana amin’ny fanadiovan-tanàna?”, 
izy. 

Atao fitaovana ny mpanolotsaina kaominaly 

Toe-javatra faharoa ny fangataham-panazavana ataon’ny mpanolotsaina kaominaly. Tsy sambany 
fa efa fanindroany. Teo ny tamin’ny 2017, nikononkonona ny fanalana ny ben’ny Tanàna telo: Antsiranana, 
Mahajanga. Ny mpanolotsaina kaominaly no nampiasaina hanao fangataham-panazavana ny fomba 
sy fitantanana. Na mety izany na tsia, latsa-bato ny fanapahan-kevitr’izy ireo; avy eo, hangatahin-dry 
amin’ny fanjakana ny fanalana ny ben’ny Tanàna, araka ny fanazavany. 

Omaly hariva ny fe-potoana farany hamaliany ireo fanontanian’ireo mpanolotsaina kaominaly, 
anio ny fivoriana tsy ara-potoan’ny filankevitry ny Tanàna hitsara izany. Amin’izay no hanapahan’izy 
na afa-po na tsia.19 ireo mpanolotsaina kaominaly, ka ny 11 no miketrika izao raharaha. Tsy mahalala 
valo, fa nahazo fanasana hanatrika ny fivoriana tsy ara-potoana anio. 

Tena antony fitantanana ve izao raharaha izao sa ambadika politika… mahazatra ny mpitondra? 



Les commentaires sont fermées. 

