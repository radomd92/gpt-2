AMBATONDRAZAKA  : VOASAMBOTRY I CHRISTIAN SY I BOSCO, GADRA NITSOAKA NY FONJA | NEWSMADA

Par Taratra sur 28/09/2017 

Tapitra hatreo ny lalan’i Christian sy i Bosco, anisan’ireo gadra nitsoaka tany Ambatondrazaka 
asabotsy alina teo. Tratra tany amin’ny kaominina Ambodinonoka ry zalahy ireo. Zandary nahasambotra 


Nahasambotra ny roa antsoina hoe Christian sy Bosco tamin’ireo gadra nitsoaka ny zandary omaly 
ho tamin’ny 3 ora hariba tany Ambodinonoka Andilamatoky. Araka ny fanazavan’ny zandary, niparitaka 
faritra rehetra mety ho nitsoahan’ireo gadra nitsoaka ny fonja izy ireo. “Nanao fanamiana sivily 
zandary ka nanao fitsongoana dia tany amin’ity kaominina ambanivohitra ity. Any amin’ity toerana 
no misy ny vadin’ny iray tamin’ireo gadra ka namonjy tany izy io niaraka tamin’ny namany”, hoy ny 


Tsy nahalala ireo zandary nanao fanamiana sivily ireo gadra ireo raha tsy efa akaiky kely, ka nitsoaka 
hatrany. Raikitra ny fifanenjehana, ka tratra ireo roa lahy. Naverina any Ambatondrazaka avy 
ireto farany nanaovana fanadihadiana ny fomba nahatafavoahany ny fonja. Mbola misy sivy lahy 
amin’izao ary efa fantatra ny mombamomba azy. 

“Efa miparitaka ny zandary manao fanamiana sivily amin’ny faritra rehetra”, hoy ny zandary. 

Andanin’izany, nisy ny fivoriana nataon’ny tompon’andraiki-panjakana any an-toerana. Lafin-javatra 
niresahan’izy ireo nandritra izany, ka anisan’izany ny fandriampahalemana sy ity resaka vaky 
ity. 

Anisan’ny fepetra noraisina ny fanaparitahana ireo zandary amin’ny faritra rehetra. Manampy 
koa ny eo anivon’ny polisim-pirenena sy ny tafika. Lasa faritra mena tanteraka ny any an-toerana 
vaky fonja ity. Mitohy ny fikarohana an’ireo gadra sasany mbola miriaria any. 



Les commentaires sont fermées. 

