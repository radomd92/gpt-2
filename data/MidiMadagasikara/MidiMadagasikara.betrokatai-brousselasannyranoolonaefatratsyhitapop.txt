BETROKA : ‘TAXI-BROUSSE’ LASAN’NY RANO, OLONA EFATRA TSY HITA POPOKA – MIDI MADAGASIKARA

Nitrangana lozam-pifamoivoizana tamin’iny lalam-pirenena faha-13 mampitohy an’Ihosy sy Fort-Dauphin 
ny alakamisy lasa teo. Taxi-brousse iray, mampitohy an’i Betroka sy Isoanala no lasan’ny rano 
amin’ny tanana antsoina hoe Benelo, ao amin’ny kaominina Ianambinda, distrikan’i Betroka. Vokany, 
efatra no mbola tsy hita popoka, ka ny roa amin’ireo no ankizy. 

Isan’ny mahatonga ny loza tokoa matetika ireny karazana rano mandeha manapaka ny arabe ireny, 
ilay fantatry ny maro amin’ny hoe ranon-trambo. Mahery loatra mantsy ny fandehany ary maro ireo 
sy fotaka sarihany, hany ka na zavatra mavesatra toy ny fiara aza dia zakany tokoa. Toy ity loza nitranga 
Betroka ity. Ambonin’ny fanafihan-dahalo, ny lalana efa ratsy mantsy amin’iny lalam-pirenena 
iny dia manampy trotraka ny fisian’ity ranon-trambo ity, izay tsy ampoizina velively ny fahatongavany. 
fotoana io ary, tokony ho tamin’ny efatra ora hariva tany ho any no niditra teo amin’ny « radier » 
teo amin’io toerana voalaza etsy ambony io, ity fiara mpitatitra mitondra ny marika « Mazda » avy 
amin’ny kaoperativa Besady ity. Tsy nanampo ny fiavian’izany ranon-trambo izany velively ny 
ka dia voafandrika tao anatin’ity rano be mahery fanonja. Zakan’izany rano izany mihitsy moa ilay 
niaraka tamin’ireo entana sy ny olona tao anatiny. Nivadibadika ary difotry ny rano avy eo. Saika 
sy afaka namonjy sisin-drano avokoa ireo mpandeha sasantsany saingy mbola nisy tamin’izy ireo 
tsy hita popoka. Efa tonga teny an-toerana avokoa moa ireo tompon’andraikitra isan-tsokajiny 
niaraka tamin’ny fokonolona niezaka namonjy ireo olona tra-doza. Saingy araka ny tatitra azo 
amin’ny zandary tany an-toerana, izay tonga malaky namonjy teny an-toerana, dia somary manahirana 
famonjena noho ny fiakaran’ny rano sy ny herin’izany rano izany. Mbola mitohy araka izany ny fikarohana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

