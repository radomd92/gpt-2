SAIKA HATAKALO VOLA TENA IZY…  : VOLA SANDOKA 4.700.000 AR SARON’NY ZANDARY | NEWSMADA

Par Taratra sur 22/09/2016 

Mitovy amin’ny tena izy mihitsy! Vola sandoka mitentina 4.700.000 Ar saron’ny zandary tany Mananjary, 
alatsinainy lasa teo. Voalaza fa nitady olona afaka manakalo ireo vola sandoka ireo amin’ny tena 
tany Mananjary ny telo lahy nitondra izany. Atakalo ny antsasaky ny tetibidin’ilay vola izany. 
vela-pandrika ny zandary ka sarona ireo telo lahy nitondra ity volabe ity. Fantatra fa efa fanindroany 
nisy olona nitondra vola sandoka antapitrisany, tahaka izao tany Mananjary. 

Vao ny herinandro teo, teny Ambodivona, ny nisian’ny olona tratra nitondra vola sandoka ihany 
Teny amin’ny fiantsonan’ny taksiborosy no nitrangan’izany. Matetika, any amin’ireo faritra 
na any amin’ireo be vola mihodina no anaparitahan’ny olon-dratsy itony vola itony. Vola 10.000 
avokoa ny ankamaroan’ireo, ary misy fotoana aza ampifangaroan’ny sasany amin’ny vola tena izy 
Efa notanana nanaovana famotorana ireo telo lahy. 



Les commentaires sont fermées. 

