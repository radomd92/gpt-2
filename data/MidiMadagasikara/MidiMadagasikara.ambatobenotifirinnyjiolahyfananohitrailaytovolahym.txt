AMBATOBE : NOTIFIRIN’NY JIOLAHY FA NANOHITRA ILAY TOVOLAHY – MIDI MADAGASIKARA

Tsy nihambahamba mihitsy nitifitra ilay tovolahy, 23 taona, ireo andian-jiolahy nanafika toeram-pivarotana 
Ambatobe-Masindray, tao amin’ny fokontany Manazary. Tokony ho tamin’ny 12 sy sasany alina no 
tao ireo olon-dratsy, izay mitazona basy lava kalachnikov, raha araka ny tatitry ny mpitandro 
filaminana. Tao amin’ny épicerie iray teo akaiky teo aloha izy ireo no nanafika. Nanambana basy 
olona tao an-trano ary norahonana mba tsy hiantso an-telefaonina. Vola mitentina 500.000 ariary 
lasa tao, raha araka ny vaovao azo. Tsy nionona tamin’izany fa mbola nanafika ny toeram-pisotroana 
hafa teo akaiky teo indray ireo. Vola mitentina 120.000 ariary indray no lasa tamin’ity indray 
ity. Nisy tovolahy iray nanohitra nandritra izany. Norarafan’ireo jiolahy ny basy avy hatrany. 
taim-bala hita teo an-toerana rehefa tonga teny ny mpitandro ny filaminana izay nanokatra ny fanadihadiana. 
fa bala mirefy 7.65 mm izany, karazam-bala izay tsy zoviana amin’ny tontolon’ny mpitandro ny filaminana 
mampiasa azy ireo. Hita teo ihany koa ny « lotissement » an’izany ary noraketina an-tsoratra. Asa 
raha mba ho lasa lavitra indray ny fanadihadiana izay. Raha ny tokony ho izy dia tsy misy mihitsy 
antony tsy hahafantarana izay niavian’ny bala sy ny basy. Tsy maintsy ny fanadihadiana toy izany 
hamafisina raha tena vonona ny hiady amin’ny asan-jiolahy ny mpitondra. Izao aza dia efa mitondra 
hatramin’ny mpanendaka ihany koa. Asa atsy ho atsy ny mety ho fiainana eto an-drenivohitra eto 
mbola mitohy miparitaka toy izao ny fitaovam-piadiana… 



