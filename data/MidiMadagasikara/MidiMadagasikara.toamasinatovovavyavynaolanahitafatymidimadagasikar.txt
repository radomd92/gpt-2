TOAMASINA : TOVOVAVY AVY NAOLANA, HITA FATY – MIDI MADAGASIKARA

Taitra ny olona raha nahita ity tovovavy, manodidina ny 23 taona, izay niankina tamin’ny vatobe, 
mifanalavitra ny ranomasina sy ny tobin’ny mpitandro ny filaminana. Tsy nisy ratra na ny kely akory 
ny vatany. Tsy nisy marika na mangana vokatry ny daroka ihany koa. Na izany aza anefa, ny fipetrany 
ny akanjo nanaovany izay somary niboridana dia nampitovy ny eritreritry ny maro izay nahita fa 
io tovovavy io. Efa nisokatra ny fanadihadiana sy ny fitiliana ny vatany ary izay no afaka manamarina 
tsia izay fijery izay. Ho an’ireo nijery teny an-toerana, dia efa novonoina tany an-toeran-kafa 
tovovavy ity ary nariana teo amin’ilay vatobe ny fatiny rehefa avy teo. Nirona tany amin’io fahitana 
io indray ny sain’ny olona tamin’ny faran’ny herinandro teo. Mbola endriky ny tsy fandriampahalemana 
mitranga ao an-tampon-tanànan’i Toamasina hatrany mantsy izany, indrindra raha voaporofo tokoa, 
amin’ny alàlan’ny valin’ny fitsirihana ny vatan’ilay tovovavy, fa maty novonoina sy naolana 
Mbola tranga izay manaporofo ny tsy fandriampahalemana ao an-toerana ihany koa ny fisian’ny fanafihana 
anivon’ny “cité miaramila” tao Barikadimy ny alin’ny asabotsy teo. Trano izay ipetrahan’ny zandrin’ny 
iray ao an-toerana no notafihan’ny efa-dahy mitam-basy izay nandeha scooter. Sady trano no toeram-pivarotana 
voatafika io raha araka ny fanazavana avy tany an-toerana. Tao anatin’ny fotoana fohy monja dia 
ny “opération” ary nanjavona ny vola tao anaty baoritra, vola maty indray andro. Raha ny vaovao 
hatrany dia tsy nisy nahatsikaritra mihitsy ny zava-niseho, satria tao anatin’ny haizina tanteraka 
ny delestazy. Tonga hatrany anaty toerana izay isan’ny voaaro indrindra ny jiolahy. Mihoron-koditra 
Toamasina… 



