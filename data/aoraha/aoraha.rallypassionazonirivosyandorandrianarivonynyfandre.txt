"RALLY PASSION" :: AZON'I RIVO SY ANDO RANDRIANARIVONY NY FANDRESENA • AORAHA

Mbola naneho ny fahai­zany hatrany Rivo sy Ando Randrianarivony, nitondra ny Subaru Impreza R4, 
faran’ny herinandro teo, tany Antsirabe. Nandresy indray izy mirahalahy tamin’ny dingana voalohany 
fiadina ny tompondakan’i Madagasikara « Rallye Passion ». 

Vitan’izy mirahalahy ireto tao anatin’ny fe-potoana 1ora 1’11’’ ireo dingana mano­kana rehetra 
tao anatin’ny telo andro. Teo amin’ny laharana faharoa kosa, rehefa tara 1’55’’ i Fred Rabekoto 
Andry Tahina, nitondra Subaru Impreza N4. I Dani sy Loïc, nanamory ny Mitsubishi Lancer Evo VII, 
teo amin’ny laharana fahatelo. 

Tsy nahagaga ny vokatra. Efa nitarika hatramin’ny andro voalohany izy mirahalahy, indrindra 
amin’ny dingana manokana. « Somary taraiky tamin’ny fiaingana fa nizotra tsara ihany ny hazakazaka. 
amin’ ny ao Ambony ny tohin’ny dingana « , araka ny fanazavan’i Rivo. 

I Tahiana Razafinjoelina, tompondakan’i Madagasikara farany, kosa dia nanana olana na dia nanaraka 
Rivo ihany aza teo aloha. « Efa ny alakamisy izahay no nanana olana teo amin’ny maotera « joint de 
». Dia iny zoma iny vao tena simba. Amin’ny manaraka manao tsara kokoa », hoy i Tahina, namarana. 











Enregistrer mon nom, mon e-mail et mon site web dans le navigateur pour mon prochain commentaire. 



