ADY AMIN'NY ASAN-DAHALO :: NAHAZO TOBY MIARAMILA NY ANY ANDILAMENA • AORAHA

Tafapetraka any Andilamena, Faritra Alaotra Mangoro, ny Toby Miaramila Rezimanta Faharoan’ny 
Miaramila Fahatelo. Natao, tamin’ny afak’omaly, ny fitokanana izany, izay notarihin’ny Général 
Corps d’Armée Rasolofonirina Béni Xavier, minisitry ny Fiarovam-pirenena. 

Tsy afaka nanatrika izany ny Filoham-pirenena Rajaonarimampianina Hery noho ny toetry ny andro. 

Toy ny efa fantatra, tanjona voalohany amin’ny fametrahana ity toby miaramila ity ny fisorohana 
asan-dahalo mba hahafahan’ny mponina misitraka fandriampahalemana. Fantatra rahateo fa anisan’ny 
mena amin’izany ny any Alaotra Mangoro, indrindra ny any Andilamena. Trano dimy no mandrafitra 
toby izay rakotra miaramila an-jatony. Efa miatrana any an-toerana ihany koa ireo karazana fitaovana 
mpitandro filaminana ireo. 

«Hofoanana ny asan-dahalo sy ireo miray tsikomba- komba amin’izany », hoy ny jeneraly Rasolofonirina 
Xavier, minisitry ny Fiarovam-pirenena. Naneho fisaorana ny Filoham-pirenena Rajaonarimampianina Hery ny Lehiben’ny Faritra Alaotra 
Ranarison Désiré, noho izao zava-bita izao. Ny kolonely Koto Paul no mitantana ity Toby Miaramila 
Faharoan’ny Faritra Miaramila Fahatelo, any Andilamena ity ary napetraka tamin’ny fomba ôfisialy, 
fotoana io. 









Enregistrer mon nom, mon e-mail et mon site web dans le navigateur pour mon prochain commentaire. 



