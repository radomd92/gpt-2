TOAMASINA : FAHITALAVITRA NIPOAKA, TRANO 35 MAY TSY NISY NORAISINA – MIDI MADAGASIKARA

“Tsy misy noraisina mihitsy izahay izao, na lamba kely hamafako ranomaso avy aza tsy azoko tao anatin’ny 
may. May tao avokoa ireo fananana noharianay tan-taonany maro, hatramin’ny kahien-janako hiatrehany 
amin’ity taona ity kila forehitra avokoa.”, izay no nambaran’ity ramatoa iray izay nanana trano 
dimy may, ny iray nipetrahan’izy mianakavy ireo ambiny efatra kosa mihofa, nandritra ity haitrano 
Antseranapasika, ny alarobia tokony tamin’ny 10 ora maraina. 

Raha ny fanazavan’ireo may fananana nandritra ity haitrano ity dia zavatra nipoaka mafy tao an-tranon’ity 
iray mitaiza ny zanany irery no niatombohan’ny afo. Nisy fahatapahana mantsy ny herinaratra ny 
tao amin’ity faritra Antseranapasika ity, ka mety hadinon’ity tokantrano ity ny namono ny fahitalavitra, 
raha niverina izany tokony tamin’ny 10 ora maraina dia ity fipoahana namoaka setroka mainty be 
lelafo be ity nitranga. Nanamora ny fiparitahan’ny afo ihany koa ireo trano vita amin’ny ravimpontsy 
hazo ary volotsangana niatombohan’ny afo sy ny manodidina azy rehetra. Raha nanontaniana mikasika 
kosa ity ramatoa voalaza fa niandohan’ny afo ity, izay tany am-piasany no nantsoin’ny mpiara-monina 
nandritra ny zava-nitranga, dia nandefa fahitalavitra tokoa ny tenany mba hojeren’ny zanaky 
rahavaviny izay manao fialantsasatra tao aminy, saingy nanamafy ity ramatoa ity fa namono sy nanatsoaka 
taribin-jiron’ilay fahitalavitra talohan’ny nivoahany ny trano. 

Nanampy trotraka ny fahavoazana ihany koa ny fiara mpamonjy voin’ny kaominina izay tsy azo tamin’ny 
tokony hahazoana azy, ka voatery nandeha fiara ireo mpiara-monina naka azy ireo tao amin’ny toby 
azy. Nony tonga anefa ity fiara mpamonjy voin’ny kaominina dia mbola zara raha nisy rano ihany koa, 
ka niantehitra tamin’ny fiara mpamonjy voin’ny seranan-tsambo ny famonoana ny afo ka tsy nampihitatra 
koa tamin’ireo trano hafa, fa nijanona tamin’ireo trano 35 tafo ihany. Ho an’ny jirama voakian’ny 
may fananana tamin’izao raharaha izao ihany koa, dia nilaza mazava fa tsy tokony hampisy olana 
herinaratry ny jirama fa ny fomba fampiasan’ny olona azy no mahatonga ny olana aminy. Voalohany 
hoy ny Jirama, ny tsy famonoana ireo fitaovana samy hafa mandritra ny fahatapahan’ny herinaratra, 
dia ny halatra herinaratra sy fizarana izany amin’ny manodidina izay mety tsy ho zakan’ny kaontera, 
izay no nahatonga izao hai-trano izao. 

Miantso fanampiana ireto fianakaviana 35 tafo ireto ankehitriny noho ny fananan’izy ireo may 
tsy nisy noraisina. Nandritra izao haitrano izao ihany koa dia kisoa miisa dimy 5 no may kila, ka 
iray efa hiteraka ny alahady izao, araka ny fanazavan’ity tovolahy tompony, ny iray tamin’izy 




Ny pompier tsy manan-drano , tsy azoamin’ny finday,tsy misy fahavononana velively hamonjy na 
na inona kanefa ny karama raisina ara-dalana ny anjàmà tsy azo avela….Toy izany ny zava-misy manerana 
nosy amin’ny sampan-draharaha maro. 

Misaotra ny jirama sy ny fitondrana malagasy fa tena isan’ny fahombiazana lehibe tokoa ity délestage 
tao anatin’ny 2taona, arakin’ny voalazan’ny filou rahateo. 


















