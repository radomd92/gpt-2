FITOKONAN’NY MPIASA ANY ALAOTRA : “BE LOATRA NY ELANELANA SY NY TSY FITOVIANA…”, HOY NY SENATERA DAY | NEWSMADA

Par Taratra sur 26/07/2018 



Vaky am-batolampy! “Misy tsy rariny kosa e!”, hoy ny loholona voafidy any Ambatondrazaka, Ranenony 
antsoin’ny maro hoe, senatera Day. “Be loatra ny tsy fitoviana eo amin’ny valin-kasasarana raisin’ireo 
amina minisitera”, hoy izy. “Misy mpiasa any amin’ny minisitera sasany, mandray volabe lavitra 
amin’ny raisin’ny mitovy sokajy aminy. Tena misy elanelana be loatra ny tombontsoa sy ny tambiny 
hoy io loholona io. 

”Misy mahazo tombony manokana, raisina isam-bolana, isaky ny telo volana, isaky ny enim-bolana… 
amin’ny karama herintaona an’ireo mitaky ny zony ankehitriny”, hoy ihany ny senetera Day. “Nahoana 
mpiasam-panjakana tena mifandray mivantana amin’ny vahoaka, ny mpiasan’ny fahasalamana sy 
fampianarana no mijaly amin’ny valin-kasasarany?”, hoy izy nanohy ny teniny. 

Nambaran’ity senatera mpikambana ao amin’ny vaomieran’ny volan’ny Antenimierandoholona ity 
ny Cour des comptes, rafitra mitsara ny fandaniana ny volam-panjakana, efa nanao fanamarihana 
amin’ny fisian’io tsy rariny io, tamin’ny governemanta teo aloha. Tratra farany izao ny governemanta 
Chrisitian, miaraka amin’izay ambim-bola navelan’ny teo alohany. Tery ny kianja ilalaovany! 
vita indray andro anefa ny fanarenana”, hoy ny senatera Day. 



Les commentaires sont fermées. 

