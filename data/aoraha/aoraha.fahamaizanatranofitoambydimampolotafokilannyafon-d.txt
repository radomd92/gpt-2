FAHAMAIZANA :: TRANO FITO AMBY DIMAMPOLO TAFO KILAN'NY AFON-DABOZIA • AORAHA

Henon’ny mpitandro filaminana araka ny resaky ny olona tany Mahavelona Foulpointe fa afon-dabozia 
amina trano iray no niteraka hain-trano goavana tany an-toerana, omaly vao maraim-be. Trano fito 
dimampolo tafo no kila forehitra tamin’izany. 

Am-polony maro ny olona tra-boina. Nandraisana fepetra haingana ny tompon’ny trano voatondro 
niavian’ny afo. Noentina natao famotorana ao amin’ny biraon’ny zandary izy noho ny fisian’ny 
nitera-doza. 

Nanamafy ny fitaran’ny afo ny fisian’ny tranohazo nifanakaiky. Tranohazo ny ankamaroan’ireo 
tamin’izany. Tokony ho tamin’ny efatra ora sy sasany no niantombohan’ny firehetana tamin’io 
io. Tamin’ny enina ora vao maty tanteraka ny afo. Niara-nisalahy namono izany ny fokonolona sy 
avy amin’ny sampana mpamonjy voina. Nifehy ny olona marobe nitangorona teo ny mpitandro filaminana. 









Enregistrer mon nom, mon e-mail et mon site web dans le navigateur pour mon prochain commentaire. 



