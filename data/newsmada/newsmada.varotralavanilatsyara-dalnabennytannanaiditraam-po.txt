VAROTRA LAVANILA TSY ARA-DALÀNA: BEN’NY TANÀNA NAIDITRA AM-PONJA | NEWSMADA

Par Taratra sur 22/06/2018 

Naiditra am-ponja vonjimaika ny ben’ny Tanànan’i Befandriana , omaly, noho ilay raharaha varotra 
maitso. Ity resaka ity izay saika niafara tamin’ny fitsaram-bahoaka tany an-toerana raha tsy 
an-tsehatra ny zandary, ny 16 jona lasa teo. Nanao famotorana ny zandary ary izao niafara tamin’ny 
am-ponja ilay ben’ny Tanàna izao, rehefa natolotra ny fitsarana. 

Raha tsiahivina, hitan’ny olona iray ity ben’ny Tanàna, ity tany Befandriana Avaratra ny 16 jona 
nivarotra lavanila maitso tamin’ny teratany vahiny iray. Niantso ireo mponina any an-toerana 
olona nahita izany nilaza fa mivarotra lavanila tsy ara-dalàna ingahy ben’ny Tanàna. Tonga teny 
mponina ary nisy ireo nitarika ny hanaovana fitsaram-bahoaka avy hatrany azy io. Soa ihany fa tonga 
ny zandarimaria naka ilay ben’ny Tanàna. “Nalaina izy hiarovana ny ainy sy ahafahana manao ny famotorana 
ary hanolorana azy ny fitsarana. Nahitana lavanila maitso milanja 17 kilao mahery tany aminy. 
sy ny mpamiliny no voarohirohy. Samy naiditra am-ponja daholo izy ireo”, hoy ny fanazavana azo 
amin’ny zandary any Mandritsara. Miandry ny fotoam-pitsarana azy ingahy ben’ny Tanàna. 



Les commentaires sont fermées. 

