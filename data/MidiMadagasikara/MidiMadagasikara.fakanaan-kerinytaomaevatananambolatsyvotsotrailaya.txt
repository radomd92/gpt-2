FAKANA AN-KERINY TAO MAEVATANANA : MBOLA TSY VOTSOTRA ILAY ANKIZIVAVY KELY – MIDI MADAGASIKARA

Efa nahetsika avokoa ireo zandary any an-toerana, hikaroka ilay ankizivavy kely nalain’ny dahalo 
tany Vodiriana, fokontany Ambodimangan’i Betsiboka, ny alin’ny sabotsy teo, araka ny fampahafantarana 
tomponandraikitra ambony teo anivon’ny Fibaikoan’ny Zandamariam-pirenena, notarihan’ny 
zandary. « Tsy afaka ny hilaza zavatra betsaka izahay, fa ny azo lazaina dia efa nalamina ny tetik’ady 
hikarohana izany ankizy lasa an-keriny izany » hoy ity farany. Raha ny vaovao voaray avy any an-toerana 
mantsy, dia omaly hariva indray no fotoana nomen’ireo olon-dratsy hanomezana ilay vola, izay 
ho telopolo tapitrisa ariary, ho sandan’ny famotsorana ilay ankizy. Raha tsiahivina ity tranga 
dia nisy efatra ireo ankizy no nalain’ireo olon-dratsy. Ny roa avotra soa aman-tsara, « raha nisy 
tandrametaka tamin’ireo mpaka an-keriny, tamin’ny fitazonana azy ireo ». Ny iray kosa, namoy 
ainy rehefa avy nampijalijalin’ireo olon-dratsy ary notifirin’ireto tsy valahara nony ny farany, 
ny antony mbola tsy fantatra hatreto », ary ny iray farany, izay ankizivavy vao efa-taona, mbola 
am-pelan-tànan’ireo olon-dratsy any amin’izao fotoana izao. Ho hita eo araka izany ny mety ho 





















