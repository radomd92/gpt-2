TRAFIKANA ZAVA-MAHADOMELINA :: AFRIKANINA SY MALAGASY NAHATRARANA RONGONY AVO KARAZANA • AORAHA

Karazan-java-mahadomelina hafa no tra-tehaky ny Pôlisy misahana ady amin’ny zava-maha domelina, 
fiandohan’ity herinandro ity. Hita tany amin’ny vehivavy malagasy iray sy lehilahy afrikanina 
teny Faravohitra ny zava-mahadomelina amin’ilay karazany antsoina hoe “Amphétamine”, milanja 
grama. Sokajiana ho amin’irony karazany ambony irony ity zava-mahadomelina ity satria fantatra 
fito alina ariary no ivarotan’ireo tompony ny iray grama, raha ny nolazain’ireo olona nahatrarana 
nandritra ny famotorana. 

Araka ny loharanom-baovao avy eo anivon’ny Pôlisim-pirenena dia vadin’ny teratany afrikanina 
efa tra-tehak’izy ireo tamin’ny raharaha zava-mahadomelina ihany, tamin’ny volana septambra 
teo, ary naiditra am-ponja vonjimaika eny Antanimora itsy vehivavy malagasy voasambotra itsy. 

Ireo afrikanina roa lahy voasaringotra kosa, izay vao telo andro no nahatongavan’izy ireo teto 
dia mpiray fiaviana amin’ilay afrikanina manambady Malagasy ihany. Tsiahivina fa teny amin’ 
trano fonoenan’izy mivady, teny Ivandry, no voalaza fa nakan’ny pôlisy an’io teratany afrikanina 
tamin’ny raharaha zava-mahadomelina io. Mbola voatazona eny Antanimora izy, hatramin’izao, 
am-piandrasana ny fitsarana ny raharaha. 

Momba azy telo mianadahy kosa dia natolotra ny Fitsarana, omaly, izy ireo. Taorian’ ny fakàna am-bavany 
namoahan’ny mpitsara didy fampidirana am-ponja vonjimaika azy ireo eny Antanimora. 









Enregistrer mon nom, mon e-mail et mon site web dans le navigateur pour mon prochain commentaire. 



