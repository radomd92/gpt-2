AMBATONDRAZAKA  : VAKY NY FONJA, GADRA 11 TAFATSOAKA | NEWSMADA

Par Taratra sur 25/09/2017 

Tafaporitsaka ny fonja nitanana azy ny gadra 11 lahy, any Ambatondrazaka, ny asabotsy teo, tokony 
tamin’ny 11 ora sy sasany alina. Raikitra ny fikarohana ary tsy mbola nisy tratra na iray aza ireo. 
maika ny tompon’andraikitra tany an-toerana. 

Araka ny vaovao avy any Ambatondrazaka, nohadin’ireo voafonja ny rindrina ka tamin’izany ny nahafahany 
io asabotsy tamin’ny 11 ora sy sasany alina io. « 11 lahy ireo no tafavoaka tao an-toerana. Efa mety 
maro ny nandavahan’izy ireo ny rindrina ary izao niafara tamin’ny fahavakisan’ny fonja izao”, 
ny fanazavana azo. 

Raha ny fanazavana azo ihany, efa ny maraina vao raikitra ny fanairana tao an-toerana. Tamin’izany 
nahalalana fa 11 lahy ireo gadra tafatsoaka. Voalaza fa nokarohina avy hatrany ireo ary nisy ny 
teo amin’ny tompon’andraikitra rezionaly tany Ambatondrazaka, omaly. Nilaza ny lehibem-paritry 
fandraharahana ny fonja any an-toerana fa manentana ny olona izy ireo mba hanome vaovao raha misy 
ireo gadra tafatsoaka ireo. Hisy, araka izany, ny fampahafantarana ny mombamomba azy ireo. 

Raha ny fanampim-baovao ihany, iray efitra ireo gadra ireo. Samy efa raindahiny amin’ny asan-jiolahy 
niketrika fitsoahana ireo. “Mety nisy tafavoaka ihany ny sasany raha nanampy azy ireo saingy mba 
nihetsika ireo voafonja sasany”, hoy ny fanazavana. 



Amin’ny ankapobeny, efa antitra ny fotodrafitrasan’ny fonja rehetra eto amintsika. Atahorana 
fahavakisan’ireo, ary tsy vao voalohany ity any Ambatondrazaka ity, fa efa maromaro ireo fonja 
fahavakisana talohan’izao, toy ny tany Toliara ny taona 2016, ny tany Maroantsetra… Ankoatra 
maha antitra ny fotodrafitrasa, manampy trotraka ihany koa ny isan’ny voafonja efa mihoatra ny 
hozakan’ny fonja, raha tsy hilaza afa-tsy ny eny Antanimora. Loza mitatao ho an’ny fiarahamonina ny tranga toy izao. Ireo voafonja tafatsoaka izay mety hiverina 
asan-jiolahy avy eo. Ireto any Ambatondrazaka ireto, miteraka horohoro ho an’ny olona sasany 
tahotra ireo olon-dratsy. Na izany aza, nilaza ny tompon’andraikitra fa efa manao izay ho afany 
ireo amin’ny fanenjehana ireo gadra ireo. Andrasana ny tohin’ny raharaha. 



Les commentaires sont fermées. 

