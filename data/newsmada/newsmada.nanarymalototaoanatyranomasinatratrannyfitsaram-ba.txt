NANARY MALOTO TAO ANATY RANOMASINA  : TRATRAN’NY FITSARAM-BAHOAKA KOA ILAY VAZAHA LAHY | NEWSMADA

Par Taratra sur 03/05/2017 

Tsy nihambahamba akory ilay vazaha nanary maloto iray siny tao anaty ranomasina ao amin’ny Petite 
Mahajanga, afakomaly. Nentin-katezerana ireo mpilomano nahita ny fihetsiny ka nidaroka avy 
azy… 



Hatairana niharo hatezerana ny an’ireo mpilomano nahita ny fihetsika mamohehatra nataon’ity 
vahiny ity. Tsy nanampo na inona na inona ny olona raha nahita azy nitondra ilay siny feno maloto. 
avy hatrany tao anaty ranomasina anefa izany kanefa mbola marobe ireo olona nilomano tao anaty 
tamin’io fotoana nanariany maloto iray siny io. Tsikaritry ny olona izany ka nihoraka ireo mpilomano 
nahita ny zava-doza nataon’ilay vazaha ka niakatra avy hatrany avy ao anaty ranomasina. Nentin-katezerana 
ankamaroan’ireo olona teo amoron-dranomasina indrindra fa ireo nilomano niaraka tamin’ny maloto 
vazaha ka samy nidaroka azy. Nitangoronan’ny olona teo ilay vazaha ka niharan’ny fitsaram-bahoaka, 
avotra soa aman-tsara ihany satria nalaky tonga ny tompon’andraikitra misahana ny filaminana 
ao amin’ny fokontany Amborovy ka nitondra nankany amin’ny mpitandro filaminana. 

Fanaovana tsinontsinona ireo mpitsangantsangana sy fanotana fady ny toerana fialan-tsasatra 
fialamboly ny fihetsika mamoa-fady nataon’ity vazaha ity. Tsy nisy olona sahy nilomano intsony 
anaty ranomasina raha vao nahita ireo maloto natsingevan’ny rano miampy ny fihetsika mahasorena 
vazaha ity. 

Ekena fa iankinan’ny lafiny toekarena ny fisian’ireny teratany vahiny tonga manao fialan-tsasatra 
amintsika ireny. Misy amin’izy ireny anefa ny tsy manaja fa manao tsinontsinona ny Malagasy amin’ny 
fihetsika tsy mendrika toy izao. Aiza ny fanaraha-maso ireny vahiny ireny? Inona ny zavatra mety 
raha nisy Malagasy nahavita fihetsika mamoa-doza toy ny nataon’ity vazaha ity any an-dafy any? 



Les commentaires sont fermées. 

