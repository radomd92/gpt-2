IHOSY : VARATRA NIREFOTRA TAMIN’NY TRANO IRAY, OLONA TELO MIANAKA NIARA-MATY – MIDI MADAGASIKARA

Vao nilatsaka ny orana dia efa nahao-doza sahady. Namono olona indray ny varatra tamin’ny tapany 
atsimon’ny nosy iny. Ny harivan’ny talata teo tokony ho tamin’ny dimy ora sy sasany, telo mianaka 
indray niara-namoy ny ainy nilatsaham-baratra tany Mahasoa, Distrikan’ Ihosy. Nikija dia nikija 
orana narahin-kotroka afak’omaly tany an-toerana. Araka ny tati-baovao voaray, dia olona efatra 
tao an-trano tamin’io fotoana io, ka ny telo tamin’ireo mpianaka izay maty tsy tra-drano dia nitanina 
teo amorom-patana no tratrin’izao atambo izao. Tsy naninona kosa ilay tovolahy iray 16 taona voan’ny 
natory teo an-joro firarazana. Raha ny fanatra dia nirefotra tampoka ny varatra ary nilatsaka 
tokantrano iray ity. Vokatry ny fandalovan’io varatra io, dia vaky tanteraka ny rindrina sy ny 
trano. 




















