SAKOROKA TANY SOANIERANA IVONGO : KAROHINA FATRATRA, ILAY MPITONDRA FIVAVAHANA NITSOAKA NIARAKA TAMIN’NY VOLAM-PIANGONANA – MIDI MADAGASIKARA

Efa azo lazaina fa milamina ny ao an-tampon-tananan’i Soanierana Ivongo ao, taorian’ilay sakoroka 
ny alatsinainy lasa teo, ka nahamay fiangonana zandriny iray. Efa manomboka ihany koa ny famotorana 
olona am-polony maro, isan’ireo mpino nikomy tamin’ny fokonolona sy ny mpitandro filaminana 
ka nosamborin’ireo tompon’andraikitra. Fantatra kosa hatreto fa mbola tsy hita ny tany nanjavonan’ilay 
izay milaza fa mpaminany sy « dahalo niova fo », nitondra ity fivavahana ity. Ity farany izay nitsoaka 
tamina vola an-tapitrisany maro, volam-piangonana. Marihana fa tsy vao tany irery ity fiangonana 
ity no voaroka sy nanomezana didy fandravàna toa izao fa efa maro ireo toerana nisian’ izany, anisany 
teto Andrenivohitra sy tao an-tampon-tananan’i Mahajanga tao. Maro ny nanenjehana ity fivavahana 
araka izany, toy ny hoe fanararaotana ara-nofo amina zaza tsy ampy taona, ataon’ireo mpitondra 
fa eo ihany koa ny fomba tsy mifanaraka velively amin’ny rafi-piarahamonina eto amintsika. Raha 
tany Soanierana Ivongo ity , dia ireo mponina mihitsy no leo tanteraka amin’ny fomban’ity fiangonana 
Maro mantsy ireo vehivavy no nandao ny vadiny ary dia niara-nitoetra tamin’ilay mpitondra fivavahana. 
ihany koa ireo ankizivavy sy tovovavy maromaro izay nandao ny tokantranon-dray aman-dreniny 
« hanompo » ilay pasitera, ny fanangonana vola sy firavaka amin’io, manginy fotsiny, hoy ny fampitam-baovao. 
noho izany no nahatonga ireo manampahefana eo anivon’ny Omc tany an-toerana, ny handrava ilay 
saingy nandà hatramin’ny farany izany didy izany ireo mpanaraka an’Ingahy pasitera, tamin’ny 
toraka vato sy fampiasàna pilotra ka dia io niafara tamin’ny rà latsaka sy fisamborana ary fandoroana 
fiangonana io. 




















