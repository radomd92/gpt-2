AMBATOLAMPY : MPIASAN’NY MADARAIL VOASAMBOATRA FA NANGALATRA VY – MIDI MADAGASIKARA

Telo no vasamboatra hatreto tamin’ilay halatra vy tao Ambatolampy, ka mpiasa tao amin’ny madarail 
no voalaza fa atidoha nikotrika ity halatra be vava ity. Raha tsiahivina, efa nisy rangahy iray 
tamin’ity resaka ity tao Ambatolampy, io rangahy io no voalaza fa tompon’ny entana sy ilay fiara 
azy. Taorian’ny famotorana nataon’ny mpitandro filaminana azy dia nanondro olona roa lahy ity 
ity, izay nolaizany fa niara-niasa taminy. Any Andasibe Moramanga no misy azy roa lahy ireo, raha 
filazany. Nidina tany an-toerana ny mpitandro filaminana nizaha azy roa lahy voalaza ireto ka 
tany tokoa ry zalahy. Fantatra taorian’ny fanadihadiana fa mpiasan’ny madarail ihany no tompon’antoka 
halatra, ny iray mpiasa mpikojakoja ireny lalam-by ireny ary mpanaramaso kosa ny iray hafa. Araka 
vaovao voaray hatrany, efa teny an-dalana ho any Ambohimandroso no sarona ireo entana ireo. Niaiky 
heloka vitany ireo mpangalatra efa natolotra ny fampanoavana ary miandry ny fitsarana azy. 




















