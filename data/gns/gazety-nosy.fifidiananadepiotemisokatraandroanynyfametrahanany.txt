FIFIDIANANA DEPIOTE : MISOKATRA ANDROANY NY FAMETRAHANA NY FILATSAHAN-KOFIDIANA

Accueil > Gazetin'ny nosy > Fifidianana depiote : Misokatra androany ny fametrahana ny filatsahan-kofidiana 

Publié le 26 février 2019 



Mihazakazaka ny toe-draharaha pôlitika eto amin’ny firenena. Iray volana monja izao no nitsanganan’ny 
vaovao dia efa mitodika any amin’ny fifidianana solombavambahoaka indray ny mpanao pôlitika, 
Raha ny tetiandro napetraka ny Vaomieram-pirenena mahaleo tena misahana ny fifidianana sy ny 
Ntsay Christian, dia androany faha-26 febroary no misokatra ny fe-potoana ahafahana mametraka 
atontan-taratasy firotsahan-kofidiana ho an’ireo rehetra maniry ny ho kandidà amin’ny fifidianana 
izay ho tanterahina ny 27 mey. Raha tsy misy ny fiovàna amin’ny fotoana farany, tahaka izay niseho 
taona 2013, dia ny 12 marsa ho avy izao no hikatona io fe-potoana io. Marihana fa eny anivon’ny OVEC 
de Vérification et d’Enregistrement des Candidatures) izay hapetraka isaka ny faritra no hametrahana 
filatsahan-kofidiana izay ho an’ireo kandidà. Ny herinandro lasa teo no nahazo fiofanana nandritra 
roa andro ireo mpikambana amin’ireo OVEC manerana ny Nosy ka efa vonona izy ireo amin’ny fandraisana 
atontan-taratasin’ireo mpilatsaka ho fidiana. Ny zavatra hita sy tsikaritra aloha, ankehitriny, 
mbola vitsy ireo efa miseho tava fa kandidà ho solombavambahoaka. Tsy eto Antananarivo ihany fa 
amin’ireo faritany hafa. 





