AMBODITSIRY : LEHILAHY NITONDRA MÔTÔ, MATY VOAHITSAKY NY TAXI-BE – MIDI MADAGASIKARA

Nandriaka ny rà tetsy Amboditsiry, omaly tolakandro. Mpitondra môtô iray no maty tsy tra-drano 
nifatratra sy voahosin’ny taxi-be, teny an-toerana. Lehilahy tokony ho 30 taona any ho any izy 
ary araka ny filazan’ireo teny an-toerana, dia mpanamboatra môtô tsy lavitra eo. Efa im-betsaka 
ireo no hitan’ny olona mivezivezy tamin’iny làlana iny. Angamba hoy ireo nanatri-maso, manandrana 
kodiaran-droa vao avy namboarina. 

Tokony ho tamin’ny iray ora sy sasany tany ho any no nisehoan’ny loza. Niakatra avy any Andranobevava 
any izy sy ilay môtô nentiny tamin’io fotoana io. Raha ny fanazavana azo hatrany, dia teo am-pisongonana 
izy no notsenain’ilay taxi-be ; izay handeha hizotra mianavaratra. Mizara roa eto ny filazan’ireo 
Nisy ny nilaza fa hoe nandeha mafy izy ary efa nivilivily be ihany teny an-dàlana. Teo am-pisongonana 
fiara teo alohany izy no tsy tana intsony ny familiana ary dia izy io niafara tany ambanin’ilay taxi-be, 
tsy afa-nijanona ihany koa. Fitantaran’ny olona hafa teny an-toerana ihany koa ny hoe, nofitahin’ilay 
nosongonany izy, satria somary notairiny kely sy notereny ho any am-povoan’arabe kanefa nisy 
taxi-be nifanena. Taitra tamin’izay ilay mpitondra môtô ka niezaka ny niala ilay fiara, saingy 
loatra, moa tsy voavily intsony ihany koa ilay môtô ka io nifatratra teny amin’ilay fiara nifanena 
io. Mafy ny fifandonana ary tsy vitan’izay, fa mbola voarain’ny kodiarana ihany koa izy. Niakarapoka 
tamin’ny tany ny lohany, izy rahateo tsy nanao aroloha. Nijininika ny rà ary tsy nihetsika intsony 
lehilahy. Nisy ireo niezaka namonjy azy, saingy efa tsy nisy azo natao intsony ny aminy. Efa tonga 
an-toerana moa ireo mpitandro filaminana, niezaka nandamina ny fifamoivoizana ; izay nitohana 
teny an-toerana. Ora vitsy taorian’io no tonga ireo tompon’andraikitra teo anivon’ny Bmh, naka 
razana. Nentina avy hatrany tany amin’ny birao kosa nohadihadiana ny mpamilin’ilay taxibe nahadona 


















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

