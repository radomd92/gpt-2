OLAN'NY FITATERAM-BAHOAKA :: HITOROKA NY FIHOARAM-PEFIN’IREO MPITATITRA NY MPANDEHA ENY AMBOHITRIMANJAKA • AORAHA

Hanao hetsika hanoherany ny fampiakarana saran-dalana sy ireo antsojay ataon’ny mpitatitra 
zotra mampitohy ny renivohitra amin’ Ambohitrimanjaka ny solontenan’ny mpanjifa, amin’ny sabotsy 
avy izao. 

« Hisy ny fanaovana tatitra amin’ny mponin’ Ambohitrimanjaka mikasika ny akon’ny fivoriana natao 
amin’ny Antokon-draharaha misahana ny fitaterana an-tanety ( ATT) sy ny mpitatitra ary izahay 
mpanjifa momba ny fanatsarana ny fitaterana amin’io zotra io », hoy ny tompon’andraikitra iray 
anivon’ny fikambanan’ ny mpanjifa amin’ny zotra mampitohy ny renivohitra amin’ Ambohitrimanjaka, 
Ny fisian’ny olana izay sedrain’ireo mpanjifa ankehitriny no anton’izay fihaonana kasaina hatao 
raha ny fantatra. 

Araka ny fanazavan’ ny solontenan’ny mpanjifa hatrany dia efa maro ireo fitarainana voarain’izy 
amin’ny fihoaram-pefy ataon’ny mpitatitra. Eo ihany koa ny tsy fanarahan’ireto farany ny hevitra 
nandritra ny fivoriana natao. “Nanomboka ny sabotsy lasa teo dia niakatra ho fitonjato ariary 
saran-dalana. Efa saika nampihatra izany ny ankamaroan’ny mpitatitra. Tsy zakan’ny mpanjifa 
izany fa tokony ho ariary zato ihany ny fiakarana na misy aza izany. Efa tapaka nandritra ny fivoriana 
niarahana tamin’ny ATT rahateo fa omena iray volana aloha ny mpitatitra hanofanana ny mpamily 
ny mpanampy azy alohan’ny hisian’ny fiakarana. Tsy tapitra akory anefa ity fe-potoana izay napetraka 
dia efa mihatra ny fampiakarana”, hoy hatrany ny fanampim-panazavana. 

Nanambara kosa ny mpitatitra sasany fa ny faharatsian’ny lalana no tena antony hampiakaran’ izy 
ny saran-dalana. “ Betsaka loatra ny fatiantoka ateraky ny fitohanana noho ny lalan-dratsy satria 
olona rehetra mampiasa iny lalana iny dia mahatsapa izany avokoa”, araka ny fanazavan’ny mpamily 
Nanamafy rahateo ny avy ao amin’ny fikambanan’ ny kaoperativa fitaterana ivelan’ny renivohitra 
tena maharitra ny fitohanana amin’ny lalana iny ka tokony mba hitsinjo ireo mpitatitra ny mpandeha. 
Ny olana amin’iny zotra iny dia maro tokoa saingy tokony andrasana mihitsy aloha ho vita ny fanamboaran- 
dia miverina mifampiresaka indray”, hoy hatrany ity loharanom-baovao ity. 









Enregistrer mon nom, mon e-mail et mon site web dans le navigateur pour mon prochain commentaire. 



