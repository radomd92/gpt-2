TRANGA TENY AMBOHIMALAZA :: NOTORIAN'NY HAVANY ILAY AHIANA HO NAMONO NY RENINY • AORAHA

Voalaza fa ilay lehilahy, sivy amby roapolo taona, hatreto, no iantefan’ny ahiahy tamin’ny fahafatesan’ 
renim-pianakaviana, sivy amby dimampolo taona, hita faty teny Ambohidray Ambohimalaza, ny herinandro 
teo. Zanak’ilay namoy ny ainy ihany io voarohirohy io. «Nametraka taratasy tety aminay mitory 
zanaka lahy io sy ny vehivavy sakaizany ny fianakaviana. Ahiana mafy amin’izao raharaha izao izy 
satria nandositra niala teo an-tanàna, nialoha ny nahitana ny razana tany anaty ala », hoy ny zandary 
Ambohimalaza. 

Ho tohin’ny fitadiavana an’ireto mpisakaiza voaringotra, dia nambaran’ ny mpitandro filaminana 
mety hamoahana taratasy fikarohana izy ireo (avis de recherche), amin’ity herinandro ity. Tombanana 
misy ifandraisany amin’ ny lonilony misy eo amin’ilay renim-pianakaviana sy ny sakaizan’ny zanany 
iray izao fahafatesany izao. Niniana novonoina ilay vehivavy lehibe ary nalevina an-tsokosoko 
razana. 









Enregistrer mon nom, mon e-mail et mon site web dans le navigateur pour mon prochain commentaire. 



