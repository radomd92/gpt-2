FANAMBOARANA FITAOVAM-PIADIANA :: SARONA IREO BASY VITA GASY SY NY FAMOKARANA AZY • AORAHA

Basy vita gasy miisa roa, niampy ireo fitaovana maro be fanamboarana azy no sarona tao amina toerana 
voatondro ho efa mpanao io asa io, tao Iarivokely, fokontany Tsinjoarivo, kaominina ambanivohitra 
distrikan’i Betafo, ny alahady lasa teo. Loha­ranom-baovao avy amina olona tsara sitrapo no naha­fantarana 
misy io toerana io ka na dia teo aza ny fano­herana nataon’ireo “Zazamena”, tany an-toerana dia 
tsy nisy olana tao amin’ilay toerana ihany ireo zandary. 

Roa lahy, 55 taona sy 26 taona no voasambotra niaraka tamin’ireo fitaovana marobe famokarana basy 
bala vita gasy ireo, ka araka ny fanazavana voaray dia toy ireny orinasa kely ireny mihi­tsy io toerana 
ka misy ireo olona efa mpandray ireo basy vita. Malaza amin’ny tsy fandriampahalemana rahateo 
faritra iny ka ankoatra ireo jiolahy, dia maro ihany koa ireo olon-tsotra, indrindra fa ireo mpikambana 
amin’ny “Zazamena”, no mitana basy tsy ara-dalàna. Tafiditra indrin­dra amin’ny hetsika “Mandio 
ataon’ny zandary mane­rana ny Nosy hanafoa­nana ny asan-dahalo sy ny halatra omby moa ity fahazoana 
roa lahy mpamo­katra sy mpamatsy basy sy bala vita gasy tao Ambohimanambola ity. 









Enregistrer mon nom, mon e-mail et mon site web dans le navigateur pour mon prochain commentaire. 



