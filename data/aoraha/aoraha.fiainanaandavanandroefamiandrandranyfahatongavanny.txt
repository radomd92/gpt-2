FIAINANA ANDAVANANDRO :: EFA MIANDRANDRA NY FAHATONGAVAN’NY VARY MORA NY ENY ANIVON’NY FOKONTANY • AORAHA

Nambaran’ny Filoham-pirenena tany Toamasina, fa efa tonga eto an-toerana ny vary mora izay haparitaka 
ny Nosy, hojifain’ireo olona sahirana. Vaovao izay anisan’ny mahavelombolo ireo mponina eny 
fokontany sasany eto Antananarivo, toy ny eny Avaradoha. “Manampy sy manala ny fahasahiranana 
ny fahatongavan’ny vary mora, indrindra ho anay mponina sahirana ety ambany tanàna. Andrandrainay 
hahatongavan’izany ety amin’ny faritra misy anay”, hoy i Lala, renim-pianakaviana iray monina 
Avaradoha, raha nanontaniana momba ny fisian’ny vary mora nampanantenain’ny Filoha ity. Nanamafy 
ihany koa ny filohan’ ny fokontany eny an-toerana. “Tena ilain’ny mponina ny fisian’ny vary mora, 
ka amidy amin’ny vidiny sahaza ny rehetra tokoa ary mitohy ny fisiany”, hoy Randrianasolo Herinony 
lehiben’ny fokontany eny Avaradoha , omaly. Nana- mafy ihany koa ity farany fa efa manana trano 
fokontany ahafahana mandray an’izany amin’ny fotoana voatondro. Anisan’ireo fokontany nisitraka ity vary avy amin’ny Filoham-pirenena ity ny fokontany Avaradoha 
ny fotoanan’ny tetezamita. 









Enregistrer mon nom, mon e-mail et mon site web dans le navigateur pour mon prochain commentaire. 



