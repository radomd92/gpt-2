FANARAHAMASO NY ASAM-PANJAKANA :: HIFANDIMBY HANAO BEMIDINA TAMPOKA ENY IFOTONY IREO MINISITRA • AORAHA

Ho hentitra ny fanaraha-maso ny asan’ireo mpiasam-panjakana. Araka ny fantatra dia tsy hijanona 
eo ambony biraony fa hidina eny ifotony hanara-maso ny asa tanterahin’ireo departemanta tantaniny 
minisitra eo anivon’ ny governemanta. 

Efa tamin’ny faran’ny herinandro teo no nanomboka nanatanteraka an’izany teny amin’ny seranam-piaramanidina 
Ivato, ny minisitry ny Vola sy ny toekarena, Richard Randriamandrato sy ny minisitry ny Tontolo 
sy ny fampandrosoana maharitra Alexandre Georget. Nisy ny fahatratrarana karazam-biby maromaro 
haondrana teratany sinoa tany ivelany tamin’io fidinana tampoka, teny Ivato, io. 

Nisy ihany koa ny toromarika nomen’izy ireo an’ireo mpiasa eo anivon’ny seranam-piaramanidina 
an-toerana. Omaly, indray, dia nandeha nijery ny fizarana ny fisotroan-drononon’ireo beantitra 
amin’ireo toerana misy ny fandoavana izany ny minisitry ny Vola sy ny toekarena. Nisy ihany koa 
fidinana ifotony nataony teny amin’ iny faritra Atsimondrano iny, niaraka tamin’ny mpiara-miasa 
akaiky. 



Voalaza fa isan’ny toromarika nomen’ny Filohan’ny Repoblika, Rajoelina Andry ho an’ireo mpikambana 
anivon’ny governemanta izay fanaovana bemidina tampoka eny amin’ireo sampandraharam-panjakana 
Vao fanombohana ihany, araka izany, io nataon’ny minisitry ny Vola sy ny toekarena niaraka tamin’ 
minisitry ny Tontolo iainana sy ny fampandrosoana maharitra io. 

Tafiditra ao anatin’ny pôlitika vaovao hoentina manadio sy mametraka ny fomba fitantanana madio 
raharaham- panjakana izao tanterahin’ ireo minisitra ao amin’ny governemanta izao. Voalaza fa ho hentitra 
tsy handefitra amin’ny fanasaziana an’ireo mpiasam-panjakana mihoa-pefy, indrindra ho an’ireo 
mbola minia manao kolikoly na fanamparam-pahefana ny Filoham-pirenena. 

Manaporofo an’izany ny fahitsian’ny Praiminisitra eo amin’ny fandraisana fepetra tamin’ireo 
na mpiasam-panjakana tsy nanaja ny fitsipi-pitondran- tena ka mbola nampiasa an’ireny anjomara 
ny fiaram-panjakana ireny. 











Enregistrer mon nom, mon e-mail et mon site web dans le navigateur pour mon prochain commentaire. 



