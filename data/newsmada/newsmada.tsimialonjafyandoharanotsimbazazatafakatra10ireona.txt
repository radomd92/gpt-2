TSIMIALONJAFY – ANDOHARANO TSIMBAZAZA: TAFAKATRA 10 IREO NAMOY NY AINY NIHOTSAHAN’NY TANY  | NEWSMADA

Par Taratra sur 21/01/2019 

Loza tampoka tao anatin’ny orambe ny asabotsy hariva teo! Nihotsaka ny vatobe iray teny amin’ny 
Tsimialonjafy Andohalo, fantatra amin’ny hoe “Tohatohabato 416”, io asabotsy io tokony ho tamin’ny 
7 ora hariva. Nifatratra tamin’ny trano miisa efatra teo ambany teo izany. Nirodana avokoa ireo 
ka nahatototra ny olona tao anatiny. Olona fito ny fantatra fa maty tamin’izany, araka ny vaovao 
amin’ny zandary, omaly hariva. Efatra ny avotra soa aman-tsara ka naratra mafy ny roa. Mbola misy 
roa kosa anefa karohina hatramin’ny omaly hariva. 

Nisy tamin’ireo namoy ny ainy ny mpianaka miisa dimy ka ny renim-pianakaviana ihany no avotra. 
ny raim-pianakaviana niampy ny zanany vavy, 18 taona, sy ny zanany lahy vao valo taona monja. Anisan’ny 
ny ainy koa ny renim-pianakaviana sy ny zanany vao efa-bolana monja. 

Nanahirana ny asa fikarohana ireo tototry ny trano sy ny tany efa hatramin’ny asabotsy alina. Razana 
no hita, ny alin’ny asabotsy. Nitohy, omaly maraina sy ny tontolo andro, ny fikarohana. Nifarimbona 
ny asa fikarohana ny zandary, ny miaramila ary ny mpamonjy voina. Tonga teny an-toerana ihany koa 
praiminisitra sy ny minisitry ny Mponina, ny asabotsy alina, nizaha ny zava-nisy. Nankahery ny 
traboina sy ireo mpitandro filaminana nanao ny asa nandritra ny orambe. 

Telo ny maty teny Tsimbazaza 

Io asabotsy tamin’ny 7 ora hariva io ihany, nisy ihany koa ny fihotsahan’ny trano teny Andoharano 
ka nahafatesana olona telo. Nisy mpianaka ihany koa tamin’ireo namoy ny ainy ireo. Trano miorina 
toerana somary mikisilasila ihany koa ity tra-doza teny Tsimbazaza ity. Tonga teny an-toerana 
mpamonjy voina sy ny mpitandro filaminana. Nanao antso ny avy amin’ny kaominina momba ireo loza 
“Ho fisorohana ny loza toy izao, mampilaza ny eto anivon’ny kaominina Antananarivo Renivohitra 
hialan’ireo mponina mipetraka amin’ireny faritra mety hampidi-doza mety hisy tany mihotsaka 
vatobe mety hikodia ireny ho fisorohana ny tranga mampalahelo toy izao toy izao nitranga izao”, 
ny fanambarana. 

Araka io tenin’ny kaominina io, mila mandray fepetra ireo olona mipetraka amin’ny toerana mety 
Ny orana rahateo, mbola hitohy haharitra. Eo ihany koa anefa ny fepetra hentitra azon’ny manam-pahefana 
raha sendra misy ny tsy mety miala amin’ireny toerana ireny. 



Les commentaires sont fermées. 

