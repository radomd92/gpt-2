AMBATOFINANDRAHANA – VOATAFIKA NY CECAM : LASA NY AR 30 TAPITRISA – MIDI MADAGASIKARA

Nitrangana fanafihana mitam-piadiana tany Ambatofinandrahana, ny harivan’ny sabotsy teo, 
6 ora sy sasany. Lasan’ny jiolahy valo, nirongo basy ny fito, ny volan’ny CECAM (Caisse d’Epargne 
de Crédit Agricol Mutuel) izay orinasa fampindramam-bola madinika miasa any an-toerana. Maty 
tra-drano vokatry ny toto vodibasy niatefa teo amin’ny lohany ny ramatoa iray mpitambola, vadina 
mpanampy sady lefitry ny ben’ny tanànan’Ambatofinandrahana. 

Voatafika tao anaty fivoriana. Raha ny loharanom-baovao, dia tao anaty fivoriana ireo mpikamban’ny 
tamin’io andro io no nidiran’ireo jiolahy amboletra tao an-trano. Rehefa tafiditra tao ireo olon-dratsy 
nasainy nakatona avokoa ny varavarana rehetra ary nasainy navoaka ny vola rehetra tao. Nitsoaka 
jiolahy rehefa azon’izy ireo ny rembiny. Io asabotsy io ihany, saingy tamin’ny efatra ora tolakandro 
tao Ambalakatsaka Ambatofinandrahana, dia toeram-pivarotana iray no voatafika. Lelavola telo 
sy iray tapitrisa ariary no lasan’ny dahalo. 



