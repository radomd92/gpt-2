RAHA ENTINA HIVOAKA AMIN’NY FIARA NY MPIANATRA  : MILA NY FANKATOAVAN’NY CISCO, RAY AMAN-DRENY ARY NY ATT | NEWSMADA

Par Taratra sur 06/05/2016 

Manomboka izao, namoaka didy ny minisiteran’ny Fanabeazam-pirenena fa tsy maintsy mahazo ny 
ray aman-dreny sy ny Cisco misy ny sekoly ary ny ATT ny sekoly rehetra eto amin’ny Dren Analamanga 
hitondra ny mpianatra hivoaka ny sekoly ka handeha fiarakodia. Fanambaran’ny tale jeneralin’ny 
fototra ao amin’ny minisiteran’ny Fanabeazam-pirenena, Andriamampandry Todisoa, nandritra 
fivoriana niaraka amin’ny talen-tsekoly rehetra io, tao amin’ny lycée Jean Joseph Rabearivelo 
alarobia lasa teo. Voakasika daholo ny sekolim-panjakana na miahy tena ary tsy maintsy manaja 
lalàna napetraka ny rehetra. « Ny kilasy 10 ème miakatra ihany koa no tokony hivoaka ny sekoly hanao 
verte sy hitsangantsangana na hanao fitsidihana mifanaraka amin’ny fampianarana fa tsy ny kilonga 
tsy mahalala na inona na inona akory », hoy ny tomponandraikitry ny fanabeazana fototra. Indraindray 
fakam-bola ho an’ny sekoly fotsiny ny fivoahana ny faritry ny ivontoeram-pampianarana ary tsy 
soa ho an’ny mpianatra. Tsy maintsy ampahafantarina ny mpiandraikitra ny Cisco sy ny Dren ny lalana 
mpianatra raha hanao fivoahana. Ny mpianatra koa mila mandalo fitiliana ara-pahasalamana na 
handeha amin’ny fivoahana na tsia. 

Mpampianatra na mpiandrakitra roa isaky ny fiara no manaraka ny mpianatra ka ny iray, mijery akaiky 
fihetsiky ny mpamily. Manao fifanarahana miaraka amin’ny kaoperativa misy ny fiara ny talen-tsekoly 
ho tomponandraikita tanteraka amin’ny zava-miseho rehetra. Apetraka mialoha ny fepetra rehetra 
alalan’ny fifanarahana an-tsoratra mihitsy. 

« Azo atao ny mivoaka ny sekoly mitondra mpianatra fa tokony ho tomponandrakitra avokoa ny rehetra 
amin’ny talen-tsekoly hatramin’ny mpianatra entina hisorohana ny loza samihafa », hoy ny DGEFA 
ny teniny. 



Les commentaires sont fermées. 

