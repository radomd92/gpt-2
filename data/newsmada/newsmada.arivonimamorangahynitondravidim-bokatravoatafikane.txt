ARIVONIMAMO  : RANGAHY NITONDRA VIDIM-BOKATRA VOATAFIKA | NEWSMADA

Par Taratra sur 18/03/2016 

Notafihin-jiolahy miisa telo ny rangahy iray mpivarotra mananasy tany Arivonimamo ny 11 marsa 
teo. Araka ny nolazainy tamin’ny zandary, avy naka vola vidim-bokatra izay mitentina 5.550.000 
izy ka rehefa nody tany Ambohitrivahoaka, izay toeram-ponenany sy tokony hizarana ireo vola vidim-bokatra 
an’ireo tantsaha no nisy nanafika. 

Nosakanana telo lahy nitondra basy teo amin’ny toerana atao hoe Soalanitra, kaominina Ambohitrambo, 
izay nanambana basy sy nampijanona azy. Notarihin’ireo jiolahy tany amin’ny takontakona izy 
hakana ny lelavola. Tsy afa-namaly izy nandritra io fotoana io ka nanararaotra nitsoaka ireo jiolahy. 

Ny maraina izy vao nampandre ny borigady, ka nidina tany amin’ny an-toerana nisehoan’ny asa ratsy 
ireo. Natao ny fanarahan-dia, nisy olona tsara sitrapo iray nanoro ny làlan’ireo jiolahy ary nahafantarana 
toerana nitsoahan’izy ireo. Tratra ny iray ary io indray avy eo no nanoro ireo namany roa hafa. 4.360.000 
ny mbola hita tany amin’ireo jiolahy niaraka tamin’ny basy poleta vita gasy iray sy bala roa “9mm“. 
natao famotorana ireo, ary natolotra ny fampanoavana. 



Les commentaires sont fermées. 

