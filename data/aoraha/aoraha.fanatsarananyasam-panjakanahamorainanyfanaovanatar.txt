FANATSARANA NY ASAM-PANJAKANA :: HAMORAINA NY FANAOVANA TARATASIM- PANJAKANA HATRENY AMIN’NY FOKONTANY • AORAHA

Tsy handany fotoana be intsony. Efa miroso ary hapetraka tsy ho ela ny paikady hoentina mampitovy 
ny tolotra amin’ny raharaha sy taratasy samihafa eny amin’ ireo biraom-panjakana, toy ny minisitera 
ireo sampan- draharaha isan-tsokajiny eto amintsika. 

Efa eo am-pamaramparanana an’ireo pitsopitsony momba izany ilay komity misahana ny fanatanterahana 
paikady io. Hohamoraina ny fanolorana raharaha sy fanaovana taratasim- panjakana hatreny amin’ny fokontany. 

Voafaritra ao anatin’izao paik’ady izao, ohatra, ny “ fanoroana ny sampandraharaha atonina rehefa 
taratasim-panjakana”. “Eo ihany koa ny fanononana an’ireo taratasy rehetra ilaina amin’ireo 
tiana hotanterahana. Ny fotoana hamitana an’ireo antontan-taratasy, ny vola haloa amin’ izany 
ny olona miandraikitra ny asa “, araka ny fanazavana noentin’i Tantely Rahetilahy, tale misahana 
Serasera eo anivon’ny Fiadidiana ny Praiminisitra. 



Tsy maintsy hisy ny peta-drindrina mirakitra an’ireo toromarika samihafa ireo. “Tanjona ny fahafahan’ 
olom-pirenena mamantatra ny antsipiriany sy mialoha an’ireo antontan-taratasy ilaina rehefa 
raharaha eny anivon’ireo sampandraharaham-panjakana. 

Ny fisorohana sahady ny endrika kolikoly sy ireo izay mety ho irika hisian’izany no tanjona “, araka 
efa nambaran’ny minisitry ny Serasera sy ny kolontsaina, Rakotondrazafy Lalatiana, izay sady 
tenin’ny governemanta. 

Tapitra amin’ity faran’ny herinandro ity ny fe-potoana telo volana nomen’ny Filohan’ ny Repoblika 
hametrahana an’ity paikady hoentina manatsara sy manamora ny fanaovana ny taratasim- panjakana ity. Hisy ny naoty hataon’ny Praiminisitra momba izany eny amin’ireo minisitera sy 
Sampan-draharaham-panjakana rehetra mialoha ny fampiharana ny paikady. 

« Ireo sekretera rehetra eny amin’ny minisitera sy ny an’ny governemanta no hisahana ny fampiharana 
paikady mikasika an’io fanatsarana io. Hipaka hatreny amin’ny fokontany ihany koa izany », hoy 
ny tale misahana ny serasera, eny Mahazoarivo. 









Enregistrer mon nom, mon e-mail et mon site web dans le navigateur pour mon prochain commentaire. 



