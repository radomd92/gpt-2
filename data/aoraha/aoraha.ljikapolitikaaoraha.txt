LÔJIKA POLITIKA • AORAHA

Misy ny marina, misy ny ara-dalàna, dia misy ihany koa ny lôjika eo amin’ny tontolo politika. Mila 
mivoaka amin’ilay toe-tsaina be fanankianana lava na manohanohana fahatany arakarak’izay mpitondra 
amin’ny firenena isika. Tsy hoe rehefa olona notohanana no lany dia fotsy daholo izay miseho rehetra, 
rehefa tsy ilay kandida antsika dia mainty avokoa ny sary mipoitra. 

Tsy tokony hiteraka resabe hatraiza izao fanapahan-kevitry ny fitondrana Rajoelina hiroso amin’ny 
momba ny fanitsiana an’ireo andininy sasantsasany amin’ny Lalàm-panorenana izao. Na ingahy 
aza no lany teo, inoana fa tsy nandeha an-jambany tamin’io Lalàm-panorenana narafitra sy nolaniana 
tetezamita io izy. Mahagaga aza raha izao vao sahy niroso tamin’ny fanatanterahana fitsapan-kevi-bahoaka 
fitondrana. Angaha azo vitavitaina amin’izao izany fanafoanana ny Antenimierandoholona izany, 
ny fanomezam-pahefana feno an’ireo mpitantana ny faritra, eny fa na ireo fepetra goavana hitondrana 
eto amin’ ny firenena aza dia mila ny fanitsiana ny Lalàm-panorenana. 

Ohatra akaiky izay malaza ankehitriny ny finiavana hanenjika an’ireo mpitondra nandika lalàna 
amin’ny firenena nefa toa voaelingelin’ity fangatahana alalana amin’ny Antenimierampirenena 
mialoha ny handraisan’ny Fitsarana manokana HCJ ny adidy sy andraikiny. Na ilay andininy faha-54 
savorovoro mandrak’ity ny androany aza dia mila amboarina mba hifanojo kokoa amin’ny vinam-pampandrosoana 
tsy hifantoka loatra amin’ny kajikajy politika. Santionany ihany ireo fa ny fehiny dia manaraka 
fomba fiteny hoe: miova andriana miova sata. Fitsapan-kevi-bahoaka no hatao. Anjaran’ireo antoko politika no mandresy lahatra ny vahoaka ny amin’ny mety sy tsy mety ka hampandany 
tsia an’izay volavolam-panitsiana ny Lalàm-panorenana ho avy eo. Samia miaro ny lôjika politikany 
aoka hiaro mandrakariva ny tombontsoan’ny vahoaka sy ny firenena. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Lôjika politika est apparu en premier sur […] 

