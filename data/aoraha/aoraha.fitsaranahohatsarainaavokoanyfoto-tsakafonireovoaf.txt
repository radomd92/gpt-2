FITSARANA :: HOHATSARAINA AVOKOA NY FOTO-TSAKAFON'IREO VOAFONJA • AORAHA

Tsy misy afa-tsy mangahazo no foto-tsakafon’ireo voatana eny am-ponja teo aloha . Misy fiantraikany 
eo amin’ny toe-paha- salaman’ireo voafonja anefa izany, araka ny fantatra. “Tsy mahasalama ny 
mangahazo maina isan’andro fa mahatonga aretina maro, toy ny harerahan’ ny vatana, aretim-bavony 
ny fihintsanan’ ny nify”, hoy Rakotomalala Aina Tantely, tompon’ andraikitra misahana ny mahaolona 
fanabeazana ireo voafonja nandritra ny fampahafantarana ny fanatsarana ny sakafon’ireo voafonja, 
Tsiafahy, ny zoma lasa teo. 

Ankoatra izany, fantatra fa ny fanatsarana ny sakafon’ ireo voafonja no fomba mahomby voalohany 
amin’ny tsy fanjarian-tsakafo izay mianjady amin’izy ireo. 



Sakafo miovaova sy ara-pahasalamana ary mahafeno mihoatra ny roa arivo kaloria no homena ireo 
am-ponja manomboka izao. Vary, katsaka ary mangahazo no hifandimby mandritra ny fotoana hijanonan’izy 
any am-ponja ary hisy voamaina sy anana ary sira sy menaka miaraka aminy. Ny tetikasa filamatra, 
notanterahina tany Miarinarivo sy Toliara tamin’ny taon-dasa, no nahafantarana fa mahomby ny 
ka izao haparitaka eny anivon’ny fonja manerana ny Nosy izao. 

Etsy an-danin’izany, nana- mafy tamin’ireo voafonja arivo eny Tsiafahy kosa ny minisitry ny Fitsarana, 
Jacques, fa: “tsy tokony hamerina intsony ireo heloka efa vitany ireo voafonja”. “Tokony efa ampy 
fotoana nijanonana taty izay satria raha mbola mamerina dia lasa mitombo avo roa heny sy sazy miandry 
manaraka”, hoy ny minisitra, teny an-toerana. Saika hisitraka ity fanatsarana ny sakafon’ny 
ity avokoa ireo fonja manerana ny Nosy. Fantatra rahateo fa efa niakatra ny tetibolan’ny fonja 
ho an’ny sakafon’ireo voafonja. 











Enregistrer mon nom, mon e-mail et mon site web dans le navigateur pour mon prochain commentaire. 



