TOAMASINA : MPIJERY VALINA BAKALOREA VOAENDAKA MÔTÔ SY VOADAROKA – MIDI MADAGASIKARA

Taorian’ireo mpianatra efatra torana noho ny herinaratra nandrehetana ny jiro manazava ireo 
baka nahazo ilay « grillage » misy ireo taratasy maro be misy ny lisitry ny afaka baka, tao amin’ny 
office du bacc » eto Toamasina farany teo, sy noho ny an-kisisika nataon’ireo mpianatra nijery 
anarany, dia tranga hafa indray no niseho tao amin’ny lisea Jacques Rabemananjara Toamasina ho 
mpijery valina bakalorea hatrany ny alarobia teo. Raha ny fanazavana azo, dia ramatoa iray nandeha 
ny valim-panadinan-janany tao amin’ity lisea eny Salazamay atsimo ity, no nisy andian-jatovo 
ka lasa tamin’izany ny môtô mena vao novidiana tsy ampy iray volana nentiny sy ny poketrany ary ny 
teny aminy. Tsy vitan’ny nendahan’ireto andian-jatovo ireto ity renim-pianakaviana ity, fa 
voadaroka ihany koa ka vaky mihitsy ny lohany, ka voatery naiditra hopitaly be niatrika ny fanjaraina 
lohany vaky sy ny fitsaboana, satria tena voa mafy mihitsy ny lohany nandritra izany. Noho io sakoroka 
fanararaotana ho an’ireo andian-jiolahy mandritra ny fotoana fijerena valina bakalorea io, 
nahatonga ny maro sy ny ray aman-drenin’ny mpianatra mitaky ny tokony hampivoarana ny famoahana 
valim-panadinana. Efa mivoatra be ny teknolojia izao, ny filohan’ny oniversiten’i Toamasina 
isan’ny manampahaizana manokana momba izany raha ny mari-pahaizana ananany. Fa raha izao hatrany 
miseho, dia hahafaty mpianatra sy olona maro ny fijerena bakalorea tsy ho ela. Ankoatra izay dia 
latsaky ny 50 izao ny fitarainana voaray, fa maro ihany koa ny finday lasan’ny mpanendaka sy mpangarom-paosy 
io fijerena valina baka teto Toamasina io, satria raha tamin’ny 9ora maraina no vita ny fanapahana 
naoty nataon’ny mpampianatra sy ny oniversite niaraka tao amin’ny Ceg Ratsimilaho, dia tsy nivoaka 
valin’ny baka raha tsy tamin’ny 8ora sy 45mn alina. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

