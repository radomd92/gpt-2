VAO NIVOAKA NY FONJAN’I TSIAFAHY…  : TRATRA NIARAKA TAMIN’NY BASY PM MAT 49 INDRAY I ELYSÉ | NEWSMADA

Par Taratra sur 22/02/2018 

Tsy mety fay! Vao nivoaka ny fonjaben’i Tsiafahy ny volana janoary teo ity jiolahy antsoina hoe 
ity. Tratra teo am-panafihana mpivarotra iray eny Isotry izy, afakomaly niaraka tamin’ny basy 
Mat 49 sy bala sivy… 

Voasambotry ny polisy avy ao amin’ny boriborintany fahafito eny 67 ha ity jiolahy ity. Avy nanafika 
iray eny amin’ny manodidina ny IVO Antohomadinika Atsimo izy sy ny namany. Tamin’io fotoana io, 
andian-jiolahy mitam-piadiana nanafika mpivarotra iray eny Isotry. Nambanan’ireo jiolahy 
basy ilay mpivarotra ka tsy afa-nanohitra. Lasan’ireo jiolahy tamin’izany ny vola maromaro izay 
tsy fantatra ny totaliny, ordinatera entin-tanana iray ary finday telo. Nirifatra nitsoaka avy 
ry zalahy rehefa nahazo izay nilainy. Manoloana izany, nisy nahatsikaritra ireo fokonolona teo 
ka raikitra ny fifanenjehana no sady niantso polisy izy ireo. Tonga teny an-toerana ny polisy ka 
i Elysé. Nentin-katezerana ny olona izay efa nikasa hanao fitsaram-bahoaka tamin’ity jiolahy 
ity. Mbola nahatrarana basy PA Mat 49 iray niaraka tamin’ny bala miisa sivy nampiasainy tamin’ilay 
mpivarotra tany aminy nandritra ny fisavana nataon’ny polisy. Natolotra ny polisy misahana ny 
bevava sakelika faharoa avy hatrany ity jiolahy raindahiny ity. Niaiky izy nandritra ny fanadihadiana 
polisy fa avy nanafika mpivarotra iray eo Isotry. Jiolahy miisa efatra izy ireo no nanao ny asa ratsiny 
tafaporitsaka ny telo lahy namany. Nilaza izy fa vao nivoaka ny fonjan’i Tsiafahy kanjo izao tratra 
izao indray. 



Les commentaires sont fermées. 

