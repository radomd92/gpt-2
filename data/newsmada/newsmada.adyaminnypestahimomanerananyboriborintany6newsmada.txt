ADY AMIN’NY PESTA : HIMO MANERANA NY BORIBORINTANY 6 | NEWSMADA

Par Taratra sur 28/10/2017 

Hanaovana asa-tanamaro ao anatin’ny tetikasa Asa avotra mirindra ho amin’ny fanadiovana ny boriborintany 
eto Antananarivo hiadiana amin’ny aretina pesata sy hitsinjovana sahady ny fahavaratra. Iarahana 
minisiteran’ny Mponina sy ireo fokonolona ifotony ity asa ity. 

Misy ny fanadiovana ireo lakandrano maromaro any anaty tanàna hahafahan’ny rano mikoriana tsara 
avy ny orana. Tanjona ny hialana amin’ny fiakaran’ny rano rehefa fahavaratra. 

Manodidina ny 9.000 ireo fokonolona misitraka ity asa tana-maro ity. 1.500 isaky ny boriborintany 
no manatanteraka izany. Haharitra telo andro ny asa. 

Hizara roa ny asa ka hanadiovana ny lakandrano mirefy ny 250 m ny andiany voalohany mba hiarovana 
mponina anarivony amin’ny tondra-drano. Misy koa ny fanadiovana ny lakandrano mirefy 500 m, manondraka 
maherin’ny 200 ha, iveloman’ny olona maherin’ny 10.000. 

Mandray anjara amin’ny fampiasana ny kamiao vaventy enina ny Samva amin’izao fanadiovana izao. 
izany hahafahana manala tanteraka ny fako mivoaka any amin’ny lakandrano. 

Natomboka teny Ankorondrano Andrefana sy Ambohipo ary Mandrangobato ny Himo omaly. Mahakasika 
53 ny fanadiovana. Nampandraisina anjara amin’ny fanaraha-maso ny asa sy ny ekipa ireo vaomiera 
ifotony izay ahitana solontena isaky fokontany. 



Les commentaires sont fermées. 

