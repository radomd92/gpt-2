KAOMININA AMBOHIMANGAKELY : VOAHILIKA IHANY KOA NY TENA MPITOLONA

Tsy mbola miova ny fomba fanaovana pôlitika eto amintsika. Amin’izao fiatrehana ny fifidianana 
tanàna sy mpanolotsaina monisipaly izao dia maro amin’ireo olona tena nitolona ary nampandany 
Andry Rajoelina tamin’ny fifidianana filoham-pirenena farany teo no tsy faly noho ny fanilihana 
azy ireo. Ny zava-misy amin’ny kaominina maro eran’ny Nosy mantsy dia ireo olona na mpanao pôlitika 
palitao no lasa kandidàn’ny antoko eo amin’ny fitondrana na ny IRK, izany hoe nahilika ireo olona 
nitolona tao anatin’ny antoko TGV na ireo nanao ny ainy tsy ho zavatra tamin’ny fampandaniana ny 
am-perinasa. Iray amin’ireo kaominina voakasika amin’izany ohatra ny kaominina Ambohimangakely, 
amin’ny distrikan’Avaradrano. Ny ben’ny tanàna am-perinasa izay lany tamin’ny anaran’ny HVM 
taona 2015 indray mantsy no lasa mitondra ny anaran’ny IRK amin’ny fifidianana ho tanterahina 
27 novambra ho avy izao. Ity ben’ny tanàna am-perinasa ity izay efa nitondra ny anaran’ny antoko 
tamin’ny fitondran’i Marc Ravalomanana, efa mpikambana tao amin’ny Malagasy Miara-Miainga, 
tamin’ny fitondrana teo aloha, ary izao nivadika ho IRK izao indray. Raha ny tokony ho izy anefa 
ingahy Andrianarivo Del Christo no tokony natolotra ny antoko eo amin’ny fitondrana fa noho ny 
maloto nataon’ny depiote IRD voafidy tao amin’ny distrikan’Avaradrano dia ilay ben’ny tanàna 
am-perinasa indray no nilatsaka amin’ny anaran’ny IRK. Tsara anefa ny manamarika fa i Del Christo 
niady mafy tamin’ny fampandaniana ny filoha amperinasa tao amin’ity kaominina Ambohimangakely 
ary tamin’ny volana desambra tamin’ny taon-dasa dia efa nahazo ny tso-dranon’ireo mpanohana 
filoha Andry Rajoelina ny tenany mba ho kandidà amin’ny fifidianana ben’ny tanàna. Noho ny finiavany 
ny kaominina anefa dia tsy maintsy nilatsaka ho fidiana ingahy Del Christo amin’ny anaran’ny tsy 
Ny ankamaroan’ireo fikambanana manohana ny fitondrana ankehitriny ao Ambohimangakely moa dia 
faly tamin’ny nanoloran’ny IRK an’ity ben’ny tanàna HVM sy mpamadika palitao ity ka nisafidy izy 
ny hanohana ny kandidà Del Christo izay mitondra ny laharana 6. Ity farany izay nanambara fa na nisy 
izao fanilihana azy izao, izay nataon’ny depioten’Avaradrano, dia vonona ny hiara-hiasa amin’ny 
foana ny tenany raha toa ka lany ben’ny tanàna. Malahelo anefa i Del Christo satria maro amin’ireo 
pôlitika izay miara-dia amin’ny filoha am-perinasa no tsy miala amin’ny fomba ratsy fanao hatramin’izay. 

