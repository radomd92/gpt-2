ANKAVANDRA : DAHALO DIMY MATY VOATIFITRY NY ZANDARY – MIDI MADAGASIKARA

Kizo famaharan’ireo dahalo sy fanafenana omby halatra iray hafa indray no ravan’ny zandary ao 
hetsika « mandio » tanterahan’izy ireo amin’izao, tany amin’iny faritra Melaky iny. Vokany, nisy 
tamin’ireo dahalo no tsy afa-manohy ny asa ratsiny intsony. 

Ny alahady lasa teo dia toerana iray ao Bedretra, any amin’iny distrika Ankavandra iny indray no 
andiana zandary manao hetsika manokana amin’izao. Izany dia taorian’ny fanampim-baovao azon’izy 
mahakasika ny fisiana faritra iray hitobian’ireo dahalo aloha sy aorian’ny fanafihana. Vao tazan’ireto 
anefa fa mihazo ny faritra misy ny toby famaharany ireto mpitandro filaminana, avy hatrany dia 
tsy tam-pisalasalàna izy ireo. Raikitra teo ny fifandonana teo amin’ny roa tonta. Nandroso niakatra 
anefa ireo zandary no sady niaro-tena sy namaly tifitra, efa zatra ady tanteraka sy nofanina manokana 
toe-javatra tahak’izao. Tamin’izany no nahafaty ireo dahalo dimy, voatifitra avy hatrany. Nisy 
ihany koa naratra saingy nentin’ny namany nitsoaka. Rehefa hitan’ireo olon-dratsy moa fa tsy 
mihitsy ireo mpitandro filaminana dia nitsoaka nandositra izy ireo, rehefa avy nandroaka ireo 
teny an-tanan’ireo namany maty. Noravàna avokoa moa ireo tranotrano sy fitaovana nampiasain’ireo 
tao amin’io toerana io ary niroso hatrany tamin’ny savahao sy ny fikarohana ireo tafatsoaka ireto 
ireto. 




















