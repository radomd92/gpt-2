IKALAMAVONY : DAHALO ROA NANAKANA MPIANATRA, MATIN’NY FITSARAM-BAHOAKA – MIDI MADAGASIKARA

Lehilahy roa voalaza fa dahalo indray no niharan’ny fitsaram-bahoaka tany amin’iny faritr’Ikalamavony 
ny faran’ny herinandro lasa teo. Nentin’ny hatezerany ny vahoaka ka tsy namelany raha tsy maty 
ambany mason’izy ireo ireto voalaza fa olon-dratsy. Araka ny fampitam-baovao tany an-toerana 
tratra ambodiomby saika hanao ny asa ratsiny izy ireo izao nifanenjehan’ny olona izao. Nisy zaza 
maromaro mantsy saika nosakanan’izy ireo tao Maromala, ao amin’ny fokontany Imandro, kaominina 
any amin’ny distrikan’Ikalamavony. Mpianatra handeha hody avy nirava nianatra ny roa tamin’ireto 
saika lasibatra ireto. Ireto voalaza fa olon-dratsy kosa dia avy namonjy tsena tao Mangidy tamin’io 
io. Raha vao nahita izany ny sasany tamin’ireo fokonolona dia niantso vonjy avy hatrany. Raikitra 
hatrany ny fifanenjahana tamin’ireto roalahy saika hanakana olona ireto ary tsy namelan’ireo 
raha tratra izy roalahy. Efa nentin-katezerana mafy amin’ny afitsoky ny dahalo sy ny malaso any 
ireo mponina ka tsy nisalasala nampihatra ny hatezerany tamin’izy ireo. Vono sy daroka no nifandimby. 
ny ainy vokatr’izay izy roalahy, raha ny vaovao hatrany. Efa tsy nisy azo natao intsony vao tonga 
amin’ilay toerana nisian’ity fitsaram-bahoaka ity ireo tompon’andraikitry ny filaminana. 
ny vahoaka sy naka ny vatana mangatsiaka an’ireto roalahy sisa azon’izy ireo natao. Hatreto dia 
tsy fantatra mazava ny mahakasika ireo lehilahy roa nambaran’ireo mponina fa dahalo ireto. Efa 
amin’izao fotoana izao ny famotorana mahakasika ity raharaha ity. 




















