ANKADIKELY: TRATRA IREO JIOLAHY NAHAFATY FRANTSAY | NEWSMADA

Par Taratra sur 31/10/2018 

Nidoboka eny amin’ny fonjaben’i Tsiafahy ny telo amin’ireo jiolahy raha eny eny Antanimora kosa 
vehivavy iray tompon’antoka tamin’ny fanafihana miharo vonoan’olona nihatra tamina teratany 
iray teny Ankadikely Ilafy, ny alin’ny zoma lasa teo. Tonga ara-potoana ny zandary, saingy tsy 
tratra ireo olon-dratsy, tamin’io fotoana io. Nitohy hatrany ny fikarohan’ny zandary ka voasambotra 
lehilahy iray sy ny vadiny nandositra tany Behenjy Ambatolampy. Izy ireo indray no nanoro ny namany 
sy nitantara ny fomba nanafihany ka nahafaty ilay teratany vahiny. Voasambotra taorian’izay 
Ankadikely ihany koa ny vehivavy iray hafa izay nanafina ny iray amin’ireo jiolahy raha tratra 
vela-pandrika tamin’ny telefaonina finday kosa ny jiolahy roa hafa. Miisa dimy, araka izany, 
andian-jiolahy tompon’antoka tamin’ity raharaha vonoan’olona ity. Nilaza izy ireo nandritra 
famotorana nataon’ny zandary fa ny ampaham-bola sisa no tratra tany amin’izy ireo fa ny entana 
kosa efa lasan’ireo namany izay mbola tsy azo. Natolotra ny fampanoavana, omaly, ireto jiolahy 
ka naiditra am-ponja ny efatra raha nahazo fahafahana vonjimaika kosa ny vehivavy iray. 



Les commentaires sont fermées. 

