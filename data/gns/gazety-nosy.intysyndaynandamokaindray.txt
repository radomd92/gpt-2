INTY SY NDAY : NANDAMOKA INDRAY !

Nifarana omaly ny lalao fahafolon’ny Nosy aty amin’ny Faritry ny Ranomasimbe Indiana. Raha ny 
farany aloha, teo amin’ny isan’ny medaly azon’ny Nosy tsirairay, dia mitana ny toerana faharoa 
Madagasikara, raha ny medaly volamena no ampitahaina, aorian’ny Nosy Maorisy mpampiantrano. 
araka ny teny be natao izany hoe “tsy maintsy voalohany”. 

Etsy ankilany, niezaka ny nandresy lahatra tamin’ny fomba rehetra an’ireo mpiara-miombona antoka 
amin’ity Lalaon’ny Nosy ity ny filohampirenena Malagasy mba ho i Madagasikara no handray ny lalao 
amin’ny taona 2023. Rehefa natao ny latsa-bato dia ny rehetra nandray anjara tamin’ny latsa-bato 
nifidy ny Nosy Maldive amin’ny fampiantranoana ny lalao amin’ny 2023. Nandamoka indray izany iny fandresen-dahatra diplaomatika iny. Tsorina fa resaka diplaomatika 
fa tsy fanatanjahantena 100%. Matoa mantsy tsy nankinina fotsiny tamin’ny minisitry ny fanatanjahantena 
ny tompon’andraiki-panjakana hafa, toy ny minisitry ny raharaham-bahiny ny fandresena lahatra 
fianakaviamben’ny Nosy aty amin’ny faritry ny Ranomasimbne Indiana momba izay hetahetan’i Madagasikara 
ny Lalaon’ny Nosy faha-11 ity fa ny filohampirenena malagasy mihitsy no miditra an-tsehatra dia 
sy tsapa ny maha-zava-dehibe an’ilay resaka. Mampalahelo fa karazan’ny noesoin-dry zareo frantsay 
ao amin’ny Nosy La Reunion mihitsy i Madagasikara tamin’io teboka io hoe “herinandro no nilafika 
amin’ny Nosy Maorisy ka nandresy lahatra ny mpiara-dia ny filohampirenena Malagasy fa mbola lasan’ny 
Maldive ihany ny rariny”. 

Dia nolemena atidoha indray ny Malagasy tso-dahy sy tso-bavy hoe “ka ny Nosy Maldive tsy mbola nandray 
Lalaon’ny Nosy mihitsy ka izay no antony nanomezana azy ny fampiantranoana amin’ny 2023.” 

Tsy azo tsotsorina amin’ny resaka toa izany izy io e! Angaha misy miady hevitra hoe “tsy mbola nampiantrano 
lalaon’ny Nosy ny Nosy Maldive eto?” Aoka re mba hanaiky isika fa nandamoka ny fandresen-dahatra 
filohampierenentsika e! Na mbola tsy nandray lalaon’ny Nosy i Maldive na efa nandray dia tsy azontsika 
ny amin’ny taona 2023. Nahoana moa no tsy nomena ny Nosy Kaomoro io amin’ny 2023 io fa i Maldive, nefa 
Nosy Kaomoro koa tsy mbola nandray ny lalaon’ny Nosy? Aza hadinoina fa kely dia kely ange izany Nosy 
izany e! Tsy misy antsasaky ny mponin’Antananarivo akory ny mponina any fa eo amin’ny 400.000 eo. 

Sao hisy hamadika indray koa ny fandraisanay an’izany akom-baovao izany ka hoe “latsain’ny mpanao 
La Gazette ny mpitondra fanjakana na faly noho ny tsy nahazoan’i Madagasikra ny fandraisana ny 
nosy faha-11 i La Gazette”. Tsia, tompoko, miara-malahelo sy miara-mihivingivin-doha amintsika 
maro izahay eto amin’ity gazety ity satria fantatray tsara ny tombontsoam-pirenena tokony ho 
raha voafidy handray an’io lalaon’ny Nosy faha-11 amin’ny 2023 io isika, saingy indrisy fa sendran’ny 
maloton’ny Nosy Maorisy sy ny Nosy La Reunion ary ny Nosy Mayotte isika, dia ireny no vokany. Ireo 
telo ireo mantsy, na tsy manana harena mankaiza aza raha mitaha amin’i Madagasikara dia mihevitra 
taniny ho efa mandroso satria anjakazakan’ny vahiny, ka dia mitady ny fomba rehetra hanitsakitsahana 
hasin’ny Malagasy sy i Madagasikara… mba hanohizana ny fandrobana harena eto sy ny fepetra fampahantrana 
eto. 





