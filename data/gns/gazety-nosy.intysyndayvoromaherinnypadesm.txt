INTY SY NDAY: VOROMAHERIN’NY PADESM !

Accueil > Gazetin'ny nosy > INTY SY NDAY: Voromaherin’ny Padesm ! 

Publié le 13 août 2018 



Ny gazety iray mpiseho eto an-toerana ny zoma teo dia nanao lahatsoratra teo amin’ny pejy fanokafany 
“Fivarotan-tanindrazana: Mandrovi-tsihy ny fitondrana Hvm-Padesm”. Nohazavain’io lahatsoratra 
tao anatin’io gazety io ny fihetsiky ny mpitondra fanjakana nifandimby teto izay samy nandova 
kolotsaina Padesm, dia ny fivarotan-tanindrazana, ka izany moa dia hoe nanomboka tamin’ilay 
nifanaovan-dRadama II tamin’ny vahiny tamin’ny alalan’ilay “Charte Lambert”. Marina fa taty 
taona 1946 vao nijoro ny Padesm saingy ny foto-pisainana Padesm dia efa novolen’ny mpanjanatany 
tamin’izany andron-dRadama II Izany. Teo koa, hoy ihany io gazety tamin’ny zoma teo io ny tsikombakomba 
vahiny tamin’ireo harem-pirenena nasaina norobainy teto, ny fihetsiky ny Malagasy voavidin’ny 
vola ka nahatonga azy ireny ho nahasahy namadika ny Malagasy mpiray tanindrazana aminy, dia nataon’ny 
vono moka… sy ny maro tsy ho voatanisa. Hita taratra hatramin’izao fotoana itondran’ny Hvm ny tany 
ny fanjakana izao izany, hoy io lahatsoratra io, ka nentiny nampahatsiahivana an’izany ny fihetsiky 
fitondrana Hvm tamin’ny Raharahan’i Soamahamanina tamin’ny 2016. Mbola miseho koa izany, hoy 
io lahatsoratra tao amin’ny gazety namana iray io amin’izao raharaha fitrandrahana fasimainty 
“Toliara Sands” izao. Samy nanaovana hazalambo ny vahoaka miaro ny tanindrazany na ny tany Soamahamanina 
ity any Toliara ity, hoy io lahatsoratra io, ka izay fanaovana hazalambo ny vahoaka miaro ny tanindrazany 
ny harem-pireneny izay dia endriky ny fandovana ny kolotsaina Padesm. 

Tamin’io zoma teo io koa anefa ny mpisehatra politika sasany no nampiseho tetsy amin’ny trano fandraisam-bahinin’i 
etsy Anosy ny anarana isaloran-dry zareo dia ny hoe “Voromahery”. Hita ao ry Me Avoko Rakotoarijaona 
Kung Fu sady mpikarama an’ady politika, ao ry Lanto Rakotomavo avy amin’ny Tgv, ry Virapin Ramamonjisoa, 
Andry Raobelina sy ny hafa. Izy ireo izay milaza fa “miantso an-dRajaonarimampianina hirotsaka 
fa vonona hanohana anao izahay”. 

Dia mifanojo tokoa amin’ilay lahatsoratra notsiahivina etsy ambony satria ny Padesm dia nanana 
gazety mpitondra teniny tamin’ny fotoanandro, dia ny “Voromahery”, ka tsy fifanojoan-javatra 
no niseho tamin’iny zoma iny fa tena misy antony ara-pisainana tsy azo hamaivanina. 

Izay koa no manaporofo fa maro amin’ny sokajin’olona mizahozaho ho mpisehatra politika no “milalao 
fa tsy mahafantatra akory ny ny atsimo sy avaratry ny politika. Tsy mahagaga raha potika ny firenena 
tsy mitsahatra mahantra ny vahoaka satria “mpilalao politika” no mameno ny kianja rehefa resaka 
sy raharaha politika no tokony hifotorana. Raha tena mpanao politika matihanina sy manana traikefa 
tsy hanaotao foana fa handinika ny tantara. Nanana tandindona ratsy teo amin’ny fiainan’ny firenena 
mantsy izany “Voromahery” izany satria nitoeran’ny fanahy maloton’ny Padesm tamin’ny fotoanandro, 
dia izany no mirehaka amin’izao fotoana fa isan’ny fanoitran’ny fanohanana an-dRajaonarimampinaina, 
Hvm-Padesm. 

Ny tantara tsy azo kosehina ary tsy azo hadinoina fa io no zezika miantoka ny firoboroboan’ny fandrosoana 
anivon’ny firenena iray ka raha zezika hamono ny firenena toa izao afitsoky ny Hvm amin’ny filolohavana 
“Voromaherin’ny Padesm” izao no ifotorana dia tsy tokony ho gaga isika raha tsy nahitam-pahombiazana 
5 taona nitantanan’ny Hvm hatramin’ny 2014, ary tsy tokony hahazendana raha nitohy ny fihomboan’ny 
vahoaka teto. 









