FAMOTEHANA FIARA :: NODORAN’NY JIOLAHY NY LOHAN’ILAY KAMIOBE AVY NOTAFIHINY • AORAHA

Potika tanteraka tsy nisy noraisina satria kilan’ny afo ny lohan’ny kamiobe iray marika « Magnum 
tany Ankaboky-Ranohira, omaly alina. Notafihin’ny jiolahy marobe nitondra basy io fiarabe feno 
milanja roa amby telopolo taonina io. 

Haingana ny fahatongavan’ireo zandary avy ao Ihosy nanavotra. Tsy nahazo na inona na inona fa vaky 
ireo jiolahy rehefa avy nifampitifitra nandritra ny minitra maro tamin’ireo mpitandro filaminana. 

“Nahazo antso filazana momba ny fanafihina izahay tokony ho tamin’ny 9 ora sy sasany, tamin’ny 
16 septambra teo. Nandeha nihazo ilay toerana niaraka tamin’ny zandary vitsivitsy. Notsenain’ireo 
tamin’ny tifitra tsy nitsahatra izahay, vantany vao nigadona teo amin’ilay toerana. Nisy ny fifandonana 
Nodoran’ireo jiolahy ny lohan’ilay fiara noho ny hatezeran’izy ireo satria tsy nahazona inona 
inona. Avotray ny faritra aorian’ny fiarabe ka tsy voakasiky ny afo”, hoy ny fitantaran’ireo zandary 
Ihosy. 

Nambenan’ireo mpitandro filaminana, notarihin’ny lehiben’ny tobim-paritry ny Zandarimaria 
Ihosy, ilay fiarabe hatramin’ny omaly teo am-piandrasana ny fiara hafa hamindrana ireo tongolo 
any Toliara, izay nokasaina hoentina aty an-drenivohitra. Avotra soa aman-tsara ny mpamily sy 
mpanampy azy, ankoatra ireo entana tsy nisy nipika. 









Enregistrer mon nom, mon e-mail et mon site web dans le navigateur pour mon prochain commentaire. 



