ATRIKASA “ANTAHKARANA”: ARAHINA NY FIVOARAN’NY MPIOFANA | NEWSMADA

Par Taratra sur 22/09/2017 

Nasiam-panatsarana ny atrikasa “Antahkarana”, tontosain’i Volahasiniaina Linda, mpitendry 
tamin’ity taona ity, araka ny nambarany. Nahena ny isan’ny mpiofana noraisina, 10, raha 20 tamin’ny 
teo aloha. Ny antony, “arahina akaiky kokoa ny fivoaran’ny fahalalana azon’ny tsirairay sy ny 
izany amin’ny zavamaneno”, hoy hatrany ny mpikarakara. 

Hetsika iray hampianarana ny fototry ny atao hoe “rythme” na gadona ny “Antahkarana”. Miara-mizara 
fahaizany, mandritra izany, i Volahasiniaina sy i Leky Rakoto, mpanakanto. Maharitra dimy andro, 
ho eo, ny fiofanana ka, aorian’izany, maneho ny vokatry ny zava-bitany ny tsirairay. 

Nanomboka ny talata lasa teo, raha toa ka ny 5 septambra no tokony hanombohan’izany, saingy voatery 
noho ny antony tsy miankina amin’ny mpikarakara. Hotanterahina ny asabotsy izao, eny Ambanidia, 
misy ny foibe fampiofanan’i Volahasiniaina, izany seho famaranana izany. 

Ankoatra ireo mpiofana, izay 11 taona hatramin’ny 25 taona, hanafana ny fotoana ireo tarika ahitana 
tovovavy mpitendry zavamaneno samihafa ity. Fanambin’ny mpikarakara ny “Antahkarana” ny ahafahan’ny 
sy ny tanora, mpanakanto rahatrizay, mampivelatra ny kantony sy mitrandraka gadona samihafa, 
tsy miala amin’ny fototra: ny kolontsaina sy ny maha Malagasy. 



Les commentaires sont fermées. 

