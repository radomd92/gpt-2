HANOMEZANA DIPLAOMA MANOKANA: TONTOSA NY CEPE ANDRANA KATOLIKA | NEWSMADA

Par Taratra sur 07/08/2019 

Nanatontosa ny CEPE andrana, omaly tontolo andro ny sekoly katolika manerana ny Nosy araka ny toromariky 
sampandraharaha misahana ny fampianarana ho an’ny fiangonana katolika (Dinec) izay nivory tany 
farany teo. Enina ny distrika mandrafitra ny Vikaria afovoany eto Antananarivo. Samy nandray 
tamin’ny fanatontosana ny fanadinana CEPE andrana avokoa izy ireo, omaly tontolo ny andro. Ho 
teny amin’ny distrikan’i Mahamasina, nandeha tsara ny fanadinana CEPE andrana. Nisy ihany anefa 
ankizy vitsivitsy nanadino ny taratasy fiantsoana, 10 ireo mpiadina tsy tonga tamin’ny 1034 ao 
kilasy 7ème. Vonona ny mpiadina, efa niomana koa ny ray aman-dreny satria tonga maro nanotrona 
zanany. Tonga daholo ny mpanabe, araka ny lamina efa napetraka. Taranja sivy, mihoatra roa amin’ny 
mahazatra no nanadinana ny ankizy, omaly. Sekoly 12 no mandrafitra ny distrikan’i Mahamasina; 
Michel, Sainte Famille, Providence, Sainte Chantale hatrany amin’ny sekoly katolika eny Anosibe, 
Antangaina, Ankazoto. Ankoatra eny Mahamasina, tafiditra ao anatin’ny Vikaria afovoany koa 
Mangasoavina, Isotry, Andohalo, Faravohitra ary Antanimena, araka ny fanazavan’ny filohan’ny 
afovoany momba ny fanabeazana, Razafimahatratra Rakotovao Jean Emile, omaly teny Amparibe. 

Mizara isaky ny distrika ny fanantanterahana ka ireo sekoly fito ao anatin’ny distrikan’Antanimena 
ny fanadinana andrana teny amin’ny lycée Notre dame de rosaire Antohomadinika. Mitovy amin’ny 
ny CEPE karakarain’ny fanjakana ihany ny andrana ary tokana ny laza adina ho an’ny taranja rehetra. 
azy fotsiny ny éducation à la vie et à l’amour (EVA)sy ny fandalinam-pinoana amin’ny maha sekolim-pinoana 
ireo, hoy ny fanazavan’ny mpikarakara. Nilamina ny zava-drehetra ary nozarina sahady hiatrika 
ny mpianatra. 588 ny isan’ny mpiadina ho an’ny sekoly katolika navondrona tao anatin’ny distrikan’Antanimena. 

Ilaina ny andrana tahaka izao hitsapana ny fari-pahazain’ny mpiadina sy hanitsiana ny lesoka 
misy izany, hoy ny ray aman-dreny, tonga nanatitra sakafo ny zanany ny antoandro. 

Hotolorana ny mari-pahaizana CEPE katolika ireo mpianatra tafita tamin’ny andrana, diplaoma 
mahasolo ny mari-pahaizana omen’ny fanjakana fa manana ny lanjany kosa ho an’ny fampianarana 
manokana, hoy ny mpiandraikitra ny fanabeazana eny anivon’ny sekoly katolika. 



Les commentaires sont fermées. 

