TSATOKA ANTSY, LOZAM-PIFAMOIVOIZANA: EFATRA NY MATY NANDRITRA NY FETIN’NY FARAN’NY TAONA… | NEWSMADA

Par Taratra sur 02/01/2019 

Ratsy fiafarana ny fankalazana ny fetin’ny faran’ny taona sy fiandrasana ny taom-baovao ho an’ny 
sasany eto an-dRenivohitra. Tetsy amin’ny HJRA, nahatratra efatra ny namoy ny ainy noho ny lozam-pifamoivoizana 
tsatoka antsy… 

Efatra ny isan’ny olona maty nentina teny amin’ny HJRA nandritra ny fety teo. Nisy tamin’ireo ny 
tsatok’antsy noho ny asa ratsy. Olona roa ihany koa ny matin’ny lozam-pifamoivoizana ka maty tamin’ny 
vokatry ny moto ny iray ary ny faharoa, noho ny fandonan’ny fiara azy teny By Pass. Nitsoaka ilay 
nahafaty olona io. Ny fahefatra kosa, tsy fantatra ny nahafaty azy fa naterina teny amin’ny HJRA. 

Nitombo ny olona nentina teny amin’ny hopitaly raha noharina ny tamin’ny fetin’ny Krismasy teo. 
259 ny isan’ireo olona nentina teny amin’ny Urgence, ny faran’ny taona sy ny taom-baovao. 

Nahatratra 66 ny loza samihafa, 28 ny lozam-pifamoivoizana, 19 teny amin’ny arabe, ary 14 ny loza 
an-trano. Nisy tamin’ireo olona ireo ny naiditra hopitaly mihitsy ary nisy ny nalefa nody rehefa 
ny fitsaboana sahaza azy. Tsy vitsy ireo adiady an-dalambe ka anisan’izany ny nahatonga ny tsatok’antsy 
olona iray. 

Olona efatra nararin’ny sakafo 

Nahatratra 18 ny isan’ny olona nentina tao amin’ny Reamed HJRA ka anisan’izany ny olona efatra 
sakafo. Nahazo ny fitsaboana sahaza azy ireo ary efa nahazo nody. Olona telo ny narary noho ny fitsotroan-toaka 
loatra. Nisy ihany koa ny olona efatra nikasa hamono tena, saingy voavonjy ara-potoana izy ireo. 

Amin’ny ankapobeny, nirindra ny asan’ny dokotera tamin’ny sampana vonjy taitra sy ny Réamed teny 
HJRA. Efa asa fanao isan’andro ihany ireo, saingy kosa manantombo ny isan’ny miasa sy ny fahamalinana 
amin’ny andro fety. Mitohy toy ny isan’andro ny asan’izy ireo. 





Les commentaires sont fermées. 

