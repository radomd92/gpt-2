IHOROMBE  : MANAKAIKY NY VAHOAKA NY TOERAM-PITSABOANA MODERINA | NEWSMADA

Par Taratra sur 05/09/2016 

Notokanan’ny filoham-pirenena, Rajaonarimampianina Hery ny zoma teo ny fitaovana sy ny efitrano 
fandidiana ireo marary ao amin’ny hopitaly CHRD Ranohira ao Ihorombe. Hahazo tombony amin’izany 
mponina ao Isalo, Sakalalina, Sakaraha sy ny kaominina manodidina rehetra. 

Ankoatra ny fitaovam-pandidiana, eo koa ny fitaovana hahafahana mitaratra, fanamboarana nify 
ny fahasalaman’ny ativava, fitaovam-pitiliana samihafa sy ny laboratoara. Ho avy tsy ho ela ihany 
ny fitaovana hahafahana mijery ny taova ao anaty. 

Vavahadin’ny valan-javaboaharin’Isalo i Ranohira. Afaka manatona avy hatrany ao amin’ity hopitaly 
ireo mpizahatany mila fitsaboana raha tojo tsy fahasalamana tampoka. Toraka izany ireo mponina 
rehetra. Tsy voatery hiakatra any Toliara na aty Antananarivo intsony araka izany izay mila fandidiana 
fitarafana… 

Manodidina ny 25.000 ireo mponina manodidina ny hopitaly afaka misitraka ny tolotra ara-pahasalamana 
ao. Anisan’ny tena mila hopitaly lehibe toy itony ny zaza amam-behivavy. 

Nilaza ny filoham-pirenena fa fotoana hanarenana ny lesoka eto amin’ny firenena izao. Fotoana 
fotodrafitrasa maharitra hipetraka ho an’ny taranaka fara mandimby. Mila kajina sy hajaina anefa 
fotodrafitrasa sy fitaovana izany mba hateza. 

Tetsy andaniny, nangataka ny mponina ny mba hametrahana tobin’ny zandany ao Mahambo, distrikan’i 
hiadiana amin’ny dahalo izay fanetriben’ny firenena. 



Les commentaires sont fermées. 

