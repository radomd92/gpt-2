MAROANTSETRA : VORONA TSY FANTA-PIAVIANA, NARARY IZAY NIHINANA – MIDI MADAGASIKARA

Ireo biby dia mpifindra toerana araka ny vanin’andro sy toetr’andro (oiseau migrateur). Tamin’ity 
mitoraka ity ireo vorona marobe dia isan’ny tra-boina ihany koa noho ny fandalovan’ny rivo-doza 
Maro tamin’izy ireo no nentin’ny rano nitsingevana teo amoron-dranomasina. Tranga izay ratsy 
satria nifanandrify koa tamin’ny fisian’ny olombelona tra-boina tao Maroantsetra, toerana 
isan’ny nizaka ny mafy indrindra vokatry ny rivodoza. Nisy tamin’ireo olona no nihevitra izany 
toy ny mana nilatsaka avy any an-danitra ary nihinana avy hatrany. Raha ny fanamarihana azo tamin’ny 
maro, isan’izany ny olona azo antso avy any an-toerana, dia vorona lava vava ary mainty tanteraka 
vavany izany. Raha ny fanamarihana azo hatrany dia ahiana hitombo ny olona hararin’ny fihinana 
vorona marobe izay tsy fanta-piaviana ary tsy mbola fantatra ihany koa ny fotony (anarana siantifika 
raha tsy misy ny fepetra raisina faran’izay haingana. Isan’izany ny fitiliana ireo marary, ireo 
ary koa ny fototr’ilay aretina. Raha ny fantatra dia nisy delegasiona niainga avy eto an-drenivohitra, 
amin’ny minisitera maromaro, nidina any an-toerana ary hijery akaiky ny toe-draharaha. Mateti-pitranga 
amin’ny faritra ny fihinanan-biby maty izay naterin’ny rano eo amoron-dranomasina. Ny trozona, 
vorona, ny antsantsa dia isan’ny tolo-janahary mihitsy no handraisan’ny olona azy. Ilaharana 
fangalàna ny hena ary toy ny fety ao an-tanàna rehefa misy ny toy izany. Saingy ny hadinon’ny olona 
misy antony matoa maty ny biby. Tsy vitan’izany koa fa efa mety ho simba izy mandra-pahatongany 
amoron-dranomasina. Rehefa misy ny toy izany dia matetika koa ilaharana ny fandehanana any amin’ny 
aorian’ny fihinanana ireo hena. Tsy zava-baovao ho an’ny olona any amin’ny sisin-tany izany, 
ahiana hatrany ny hisian’ny aina afoy raha sanatria ka tsy voafehy ao anatin’ny fotoana fohy ny 
andraikitry ny manam-pahefana. 




















