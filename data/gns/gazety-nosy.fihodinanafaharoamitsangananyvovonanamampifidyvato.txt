FIHODINANA FAHAROA : MITSANGANA NY VOVONANA MAMPIFIDY VATO FOTSY

Hatramin’ny nanombohan’ny fampielezan-kevitra ho an’ny fihodinana faharoa dia nisesisesy 
fanambarana avy amin’ireo mpanao pôlitika sy fikambanana samihafa amin’ny fanohanana ireo kandidà 
hifanandrina, ny 19 desambra ho avy izao. Omaly kosa dia vovonana hafakely no nanao valan-dresaka 
an’ny mpanao gazety, izay sady tsy manohana ny kandidà Andry Rajoelina no tsy manohana an’i Marc 
fa manentana ny vahoaka mba hifidy ny vato fotsy, amin’ny fihodinana faharoa. Olom-pirenena sy 
pôlitika maro izy ireo nivondrona ka nanangana ny atao hoe “Hetsika vato fotsy”. Raha ny fanazavana 
mpitarika ity vovonana ity dia antony roa lehibe no anaovan’izy ireo izao antso ho an’ny mpifidy 
handrotsaka ny vato fotsy. Voalohany aloha dia noho ny fifidianana tsy lavorary izay tsy hamaha 
eto amin’ny firenena fa vao mainka hampidi-kizo. “Tsy manara-dalàna, ratsy fanomanana ary nataon’ny 
iraisam-pirenena tery vay manta ny fifidianana hatrehan’ny Malagasy, ankehitriny. Maro ny olom-pirenena 
zo satria tsy afaka maneho ny safidiny noho ny anaran’izy ireo tsy ao anaty lisi-pifidianana. Maro 
tsy afaka nifidy tamin’ny fihodinana voalohany natao ny 7 novambra lasa teo, saingy mbola tsy afaka 
ny safidiny ihany koa ireo olom-pirenena maro ireo, amin’ny fihodinana faharoa. Toe-javatra 
tsy tokony eken’ny Malagasy ka fomba iray ahafahana maneho izay tsy fankasitrahana ny fifidianana 
lavorary izay ny fandrotsahana ny vato fotsy”, hoy i Thierry Raharison, iray amin’ireo mpandrindra 
Hetsika vato fotsy. 

Ny antony faharoa anaovana izao hetsika izao raha ny voalazan’ireo mpitarika, dia ny mba hanomezana 
ny vato fotsy amin’ny fifidianana filoham-pirenena tahaka izao. Hatramin’izay mantsy, nanomboka 
amin’ny repoblika voalohany, dia tsy nomena lanja mihitsy ny vato fotsy ary tsy nasiana mihitsy 
ady hevitra momba izany teny anivon’ny parlemanta. “Raha mijery isika ny voka-pifidianana tamin’iny 
voalohany iny, nahatratra 8 % be izao ny salan’isa azon’ny vato fotsy sy ny vato maty. Tsy azo atao 
izany satria fanehoan-kevitra ataon’ny olom-pirenena ihany koa ny vato fotsy. Miantso ny filoham-pirenena 
ho lany eo izahay mba hijery akaiky an’ity resaka vato fotsy ity. Ny tena takianay dia ny hampidirana 
vato fotsy ao anatin’ireo vato manan-kery na ny suffrages exprimés. Tsy mifanohitra amin’ny soatoavina 
ny fandrotsahana vato fotsy fa fomba iray hanehoana ny tsy fankasitrahana ny mpanao pôlitika sy 
pôlitika amin’ny ankapobeny”, hoy ihany ireo mpitarika ny hetsika. Tsara marihana fa tsy miantso 
olom-pirenena tsy hifidy akory ity vovonana vaovao ity, fa mifanohitra tanteraka amin’izany 
no antso ataon’izy ireo satria manainga mavesatra ny mpifidy mba hamonjy ny biraom-pifidianana, 
19 desambra izao, ary handrotsaka ny bileta tokana tsy misy marika. 





