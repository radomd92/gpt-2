FILANKEVITRA NY MINISITRA : NORARÀNA NY FANONDRANANA OMBY ANY IVELANY

Fampanantenana nataon’ny filoha Andry Rajoelina, nandritra ny fampielezan-kevitra nataony 
fifidianana ny fanafoanana ny fanondranana omby any ivelany. Iray amin’ireo fepetra entin’ny 
vaovao miady amin’ny halatr’omby misy eran’ny Nosy izay fandraràna ny fanondranana omby any ivelany 
Ankoatra ny fanendrena ireo tale jeneraly telo vaovao eo anivon’ny fiadidiana ny repoblika, dia 
didy ny filankevitra ny minisitra natao teny Iavoloha, ny alakamisy lasa teo, fa raràna ny fanondranana 
any ivelany. Marihana fa tao anatin’ny taona vitsy izay, dia maro ireo mihevitra fa tsy ho foana 
hihena mihitsy ny halatr’omby eto amintsika raha toa ka mbola malalaka ny fanondranan’ireo mpandraharaha 
omby any ivelany. Tsiahivina ihany fa any Sina sy any amin’ireo firenena vitsivitsy any amin’iny 
atsimo atsinanan’i Azia iny no hanondranana ny hen’omby avy eto Madagasikara. Tsy fantatra ihany 
na fifandrifian-javatra na ahoana fa nanomboka tamin’ny fotoana nitsanganan’ireo abatoara 
teto amintsika, dia niparitaka ary tonga eny am-pelatanan’ny dahalo mpangalatr’omby ny basim-borona 
sinoa marika “Baikal”. Antenaina moa fa hihena ny halatr’omby aorian’ity fanapahan-kevitra 
noraisin’ny governemanta ity. 



