NICOLAS RANDRIANASOLO : MPANAO PÔLITIKA TSY AZO ALAIN-TAHAKA

Accueil > Gazetin'ny nosy > Nicolas Randrianasolo : Mpanao pôlitika tsy azo alain-tahaka 

Publié le 01 mars 2019 



Fiheverana ny vahoaka ho bado, izay no azo hamehezana ny resaka nataon’ny solombavambahoakan’i 
teo aloha, Jean Nicolas Randrianasolo, raha nivahiny tao amina onjam-peo tsy miankina iray eto 
omaly. Tamin’ny ankapobeny dia niezaka niaro tena manoloana ireo fanenjehana azy noho ny famadibadihana 
ingahy Nicolas Randrianasolo. Ity farany izay tsiahivina ihany fa anisan’ny lohandohany amin’ireo 
pôlitika vitsivitsy nanangana ny vovonana iray nampitondraina ny anarana hoe “VTT” na Vondron’ny 
Tanindrazana. Vovonana izay hivondronan’ireo olom-boafidy sy mpanao pôlitika nanohana sy nanasoaso 
filoha teo aloha Hery Rajaonarimampianina, kanefa milaza ho manohana ny fitondrana mijoro ankehitriny. 
ny resaka nataon’ity solombavambahoaka teo aloha ity izay nanambara fa ny tena fitiavan-tanindrazana 
an’ny mpanao pôlitika iray dia ny fanohanana ny fitondrana mijoro sy ny filoha am-perinasa. Izany 
ingahy Nicolas Randrianasolo no antony nahatonga azy niara-dia tamin’i Hery Rajaonarimampianina, 
manohana ny fitondran’i Andry Rajoelina, ankehitriny. Mazava ny resaka nataon’ity olom-boafidy 
aloha ity fa tsy mba ideolojia na foto-kevitra no entiny manao pôlitika fa ilay foto-pisainana 
ankamaroan’ireo mpanao pôlitika malagasy, tsy inona izany fa ny hoe “sakaizan’ny mpandresy”. 

Na aiza na aiza anefa firenena eran’izao tontolo izao, izay mandala ny soatoavina repoblikanina 
demôkratika, dia tsy fihetsika mendrika ho ana mpanao pôlitika iray mihitsy ny fipetrahana ho 
mpandresy hatrany. Ny mahagaga anefa dia tsy tahotra tsy henatra i Nicolas Randrianasolo milaza 
fa na iza na iza fitondrana mijoro eto amin’ny firenena dia manohana izany ny tenany, ary tsy an-katerena 
an-tsitrapo tanteraka. Mazava ankehitriny fa mpanao pôlitika tsy mba fakan-tahaka ho an’ireo 
vao miditra na misehatra amin’ny tontolo ara-pôlitika ity solombavambahoakan’i Betroka teo 
ity. Raha hanao sakaizan’ny mpandresy tahaka izany daholo mantsy ny mpanao pôlitika, azo antoka 
tsy handroso mihitsy ny firenena. I Nicolas Randrianasolo izay nanamafy ny mbola hirotsaka kandidà 
depiote amin’ny fifidianana manaraka, ho tanterahina amin’ny 27 mey ho avy izao. Amin’ny anaran’ny 
VTT natsagany moa no hirotsahany raha ny fanazavana nentiny. 





