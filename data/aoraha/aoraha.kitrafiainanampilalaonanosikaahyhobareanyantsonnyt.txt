KITRA – FIAINANA MPILALAO :: “NANOSIKA AHY HO BAREA NY ANTSON’NY TANINDRAZAKO”, HOY I JEREMY MOREL • AORAHA

Efa isan’ireo niatrika ny fanazarantena niarahana teny amin’ny kianjan’ Andralanitra, omaly, 
Jeremy Morel, vodilaharan’ ny klioba frantsay mifaninana ao amin’ny “Ligue 1”, Olympique Lyonnais 
“Hitondra aina vao ho an’ny fiarovan-tenan’i Madagasikara ny fahatongavan’i Jeremy Morel, miaraka 
Thomas Fontaine sy Jérôme Mombris”, araka ny nambaran’i Nicolas Dupuis, mpanazatra teratany 
mitantana ny Barean’i Madagasikara. 

Efa nahavita lalao tamin’ny naha matihanina azy dimanjato, izay tao amin’ny “Ligue 1” ny ankamaroany, 
Jeremy Morel. “Hoentiko hanampiana ny mpiray tanindrazana amiko, amin’ ny alalan’ny fiarovana 
voninahi-pirenena, ny traikefa ananako”, hoy izy. Na tsy misy Rakoto na Rabe na Andria ny anaran’ity 
ity dia misy ra malagasy mikoriana ao anatiny satria teraka tany Antsiranana ny rainy. 

Tany Frantsa kosa no nahitany masoandro, 34 taona lasa izay. Nanomboka nilalao baolina kitra tao 
ivon-toeram-piofanan’ny FC Lorient izy, tamin’ny taona 1994. Tamin’ny taona 2003 no nanomboka 
tamin’ny maha mpilalao matihanina azy izy, tao amin’ny “Ligue 2”. Ny taona 2006 kosa no nanomboka 
tao amin’ny fifaninanam-pirenena frantsay “Ligue 1” ity vodilaharana malagasy ity. “Tsy hijerena 
ny fiarovana ny tanindrazana. Rehefa miantso anao ny firenena dia ilainy ianao. Mametraka ny fitiavako 
tiako hametrahana azy aho dia i Mada- gasikara”, hoy hatrany i Jeremy Morel. 

Milanja 72 kg ary mirefy 1,72 metatra ny lehilahy, izay tonga taorian- dry Thomas Fontaine, Romain 
William Gros ary Jerôme Mombris, hanampy ny Barean’i Madagasikara ary mizaka ny zom-pirenena 
Efa nahazo ny amboaran’ny tompondaka sy ny amboaran’i Frantsa niaraka tamin’ny ekipan’i Marseille 
ny taona 2011 sy 2012. “Efa zatra ady izy ka ilaina”, hoy i Nicolas Dupuis. 









Enregistrer mon nom, mon e-mail et mon site web dans le navigateur pour mon prochain commentaire. 



