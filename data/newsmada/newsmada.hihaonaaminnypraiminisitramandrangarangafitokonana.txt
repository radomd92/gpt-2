HIHAONA AMIN’NY PRAIMINISITRA: MANDRANGARANGA FITOKONANA NY SECES ANTANANARIVO | NEWSMADA

Par Taratra sur 07/03/2019 

Hihaona amin’ny praiminisitra ny solontenan’ny mpampianatra mpikaroka, anio, araka ny tapaka 
anatin’ny fivoriamben’ny mpampianatra mpikaroka, omaly teny Ankatso. Raha tsy misy ny zavatra 
tapaka momba ny fitakiana aorian’ny dinidiniky ny roa tonta, hametraka ny fampilazana fitokonana 
fampitsaharana ny asa fikarohana sy fampianarana ny mpampianatra mpikaroka mpikambana ao amin’ny 
Antananarivo, hoy ny filoha, Ravelonirina Grégoire Sammy. Hialohavan’ny fampilazana mazava 
ny lalàna ny fampitsaharana ny asa. Mangataka izy ireo mba tsy hopotehina ny oniversite miankina 
fanjakana sy ireo foibem-pikarohana tantanin’ny fanjakana. Maro ny fototry ny fitakiana, ny 
faneken’ny fanjakana ny dérogation spéciale ho an‘ny mpampianatra mbola tokony hanohy ny asa 
fanaovana encadrement ny mpianatra na koa mampianatra mihitsy, eo koa ireo mpampianatra 97 nangataka 
« maintien en activité » ho an’ity taona ity satria mbola ilaina ny fahaiza-manao sy ny traikefany. 
koa ny fanomezana ny saran’ny ora fanampiny, ny reclassement… 

Hifanindran-dalana amin’ny fitakian’ny mpianatra ny hetsika fitokonana ataon’ny mpampianatra 
ny talata izao. Tsy nisy ny fifanarahana teo amin’ny roa tonta fa samy manana ny fomba itondrana 
hetsika ny mpampianatra sy ny mpianatra. Miditra an-tsehatra kosa ny fikambanana rehefa voatohintohina 
mpianatra ao anatin’ny fitakiana ataony. 



Les commentaires sont fermées. 

