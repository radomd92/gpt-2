AMBATOBE: SARON’NY POLISIN’NY BC IREO JIOLAHY NANAFIKA SINOA TENY BEHORIRIKA | NEWSMADA

Par Taratra sur 05/02/2019 

Voasambotry ny polisy misahana ny heloka bevava, sakelika fahatelo (BC3), teny Behoririka sy 
Ambatobe, ireo jiolahy efatra ka vehivavy ny iray, tompon’antoka tamina fanafihana narahina 
teny Behoririka ny 29 janoary 2019 lasa teo… 

Nitrangana fifampitifirana teo amin’ireo jiolahy sy ny polisy teny Behoririka, tamin’io fotoana 
ka ny 30 janoary 2019 lasa teo no nahatrarana ireo olona efatra voarohirohy amin’ity raharaha fanafihana 
ity. Raha ny tatitra voaray avy amin’ny polisy, ny 16 janoaray 2019 tamin’ny 5 ora hariva, naharay 
avy amin’ny CSP-8 Analamahitsy ny BC3 nilaza fa nisy teratany vahiny voatafika teny amin’ny lalana 
Masay. Nidina teny an-toerana avy hatrany ny polisin’ny BC3 ka fantatra tamin’izany fa fiara Toyota 
nitondra teratany sinoa avy nivarotra teny Behoririka ny notafihin’ny jiolahy miisa efatra nitondra 
Scooter. Lasan’ireo jiolahy tamin’izany ny vola mitentina 6 tapitrisa Ar sy ny taratasy maromaro. 
nihazo ny lalana mankany Andranobevava izy ireo rehefa nahavita ny asa ratsiny. Taorian’ny fikarohana 
polisy, tratran’ny polisy teny Behoririka ny jiolahy iray, ny 30 janoary 2019 teo, na nisy aza ny 
tamin’ny fampiasana basy ka nahataitra ny olona teny amin’ny manodidina. Ity jiolahy ity no anisan’ny 
anjara tamin’io fanafihana nitranga ny 16 janoary 2019 io, araka ny fanazavan’ny polisy. Mbola 
teny aminy ilay moto nentiny nanatanterahany ny asa ratsiny. Izy indray avy eo no nahafantarana 
namany telo hafa voasambotra teny Ambatobe. Fantatra tamin’ny famotoran’ny polisy fa samy manana 
asany izy ireo; ao ny mpanara-maso, misy kosa ny mitondra moto, ilay ramatoa tratra no mampiantrano 
ireo. 



Les commentaires sont fermées. 

