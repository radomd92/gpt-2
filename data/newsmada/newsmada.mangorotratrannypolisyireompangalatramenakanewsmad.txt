MANGORO : TRATRAN’NY POLISY IREO MPANGALATRA MENAKA | NEWSMADA

Par Taratra sur 12/08/2016 

Saron’ny polisy misahana ny heloka bevava (BC) sakelika faharoa, tao Mangoro Moramanga ny asabotsy 
lasa teo ireo lehilahy miisa dimy voarohirohy ho nangalatra menaka tanaty bidao mavo miaty 20 litatra. 
ny fanazavan’ny polisy, kamiaobe semi-remorque iray nitondra menaka amin’ny bidao avy any Toamasina 
lasibatra tamin’izany. Tratra teo am-panaovana ny asa ratsiny mihitsy ry zalahy. Mbola tratra 
amin’izy ireo ny fitaovana maromaro fampiasa amin’ny fangalarana entana. Isan’izany ny saondy 
efatra famohana bidao, jerikanina miisa roa, bidao miaty 20 litatra miisa roa asiana ireo menaka 
nangalarina, zinga miisa telo, tournevis iray. Voalaza fa hakan’ireo jiolahy menaka iray na roa 
ireo bidao mavo feno menaka. Voasambotra teny Anosizato koa ny mpamilin’ilay kamiaobe izay niray 
tamin’ireo mpangalatra, ny asabotsy teo. Nitohy hatrany Toamasina ny fanadihadiana nataon’ny 
ka olona iray koa tratra tany an-toerana, afakomaly. Tsy kely lalana ny ratsy. 



Les commentaires sont fermées. 

