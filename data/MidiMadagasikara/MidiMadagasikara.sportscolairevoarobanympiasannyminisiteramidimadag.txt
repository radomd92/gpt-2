SPORT SCOLAIRE : VOAROBA NY MPIASAN’NY MINISITERA – MIDI MADAGASIKARA

Norahonana zava-maranitra toa ny sabatra sy antsy lava, ireo mpikarakara ny lalao fananjahantena 
; izay notontosaina tany Antsiranana, norobaina ny entan’izy ireo nony avy eo. Tokony ho tamin’ny 
ora maraina teo no nigadona tao amin’ny trano fipetrahan’ireo mpiasan’ny minisitera izay tompon’ny 
ireo olon-dratsy. Lasan’izy ireo tamin’izany ny vola, ny kojakoja maro, toy ny solosaina. Hatramin’ny 
teny an-tànan’ireo olona aza dia tsy namelan’ireo jiolahy raha tsy azony . Nobatain’ireo mpandroba 
koa ny valizy nisy ny akanjon’ireo olona maromaro. Tsy nisy sahy nanohitra ny iray trano, vokatry 
fandrahonan’ireo olon-dratsy tamin’ny fitaovam-piadiana. Rehefa lasa ireo farany vao nantsoina 
mpitandro ny filaminana. Tsy dia nisy na inona na inona nantenaina intsony na dia natao ihany aza 
fisafoana ny manodidina. Nametraka fitoriana ireo voaroba ary nohamafisina ihany koa ny fiambenana 
toerana maro ao Antsiranana, toerana izay feno mpialasasatra amin’izao fotoana izao, vokatr’ity 
ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

