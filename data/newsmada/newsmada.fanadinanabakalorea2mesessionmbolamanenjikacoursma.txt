FANADINANA BAKALOREA « 2ÈME SESSION »: MBOLA MANENJIKA « COURS » MANOKANA NY TANORA | NEWSMADA

Par Taratra sur 16/10/2019 

Miomana amin’ny fiatrehana sahady ny bakalorea « 2ème session » ny tanora sasany na tsy mbola fantatra 
ny vokatra teo aloha. Mbola maro ihany koa ireo sekoly sy mpampianatra manao tolotra manokana ho 
ireny mahakasika taranja maromaro. 

« Anisan’ny taranja mbola be mpanaraka ny matematika sy fizika sy simia izay sarotra amin’ny mpianatra 
tsy ananany fahatokisan-tena », hoy ireo mpampianatra mampanao « cours » manokana. « Aleo manoman-tena 
sao sanatria tsy ao anaty lisitra ka mbola afaka manarina amin’ny « 2ème session » », hoy ireo tanora 
fatratra ny fivoahan’ny voka-panadinana bakalorea. 

Mila ho isan’andro izany fanaovana famerenana sy fizarana izany ary andoavam-bola. Ireo ray aman-dreny 
manomana ny zanany ihany koa amin’ny fiatrehana ny “2ème session” sao ho afaka ihany rehefa sanatria 
mahomby tamin’iny andiany voalohany iny. 

Tsiahivina fa nisy ny fivoahan’ny lazaadina mialoha ny fotoana nandritra ny fanadinana bakalorea 
niteraka savorovoro sy fikorontanan-tsaina teo amin’ny mpiadina. Noterena hovitaina ihany 
izany fanadinana izany na teo aza ny fangatahan’ny Seces Antananarivo Renivohitra ny hanafoanana 
fanadinana iny. 

Nandray fanapahan-kevitra ny hanisy ny bakalorea “2ème session” kosa ny filoham-pirenena Rajoelina 
ho fitsimbinana ireo tanora sy hanarina izany lesoka niaraha-nahita izany. 



Les commentaires sont fermées. 

