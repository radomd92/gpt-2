FITSIDIHAM-PARITRY NY MPITONDRA : NOFITAHINA SY NOVOKISANA FAMPANANTENANA IREO TRABOINA | NEWSMADA

Par Taratra sur 14/03/2017 

Nianona amin’ny kabary fotsiny ihany. Tsy tonga amin’ny fotona nomeny ny filoham-pirenena sy 
delegasiona notarihiny, ny faran’ny herinandro teo tany Antalaha. Niandry vasoka ireo vahoaka 
ireo mpiandany amin’ny fitondrana ka nanipy ny kiravaty manga nanaovany. Nampiandrasana ora 
be izao anaty hafanana sy efa tra-pahasahirana ireo vahoaka, efa rava fananana sy traboina. Efa 
11 ora vao tonga ireo nandrasana, niaraka amin’ny fiaramanidina manokana roa be izao sy angidimby 
nitondra ny filoha Rajaonarimampianina… Tsy nivimbina na inona na inona kosa anefa rehefa nigadona 
ireo. Kabary fampanantenana poakaty sy ny hanaovana izatsy sy zaroa no nataony ary koa fiantsoana 
hanarenana ny tanàna… 

Mbola tsy nahafaly ny maro koa ny fanasan’ny filoha ny tanany tamin’ny alalan’ny alikaola teo imasom-bahoaka 
avy nandray tanana ireo vahoaka izy. Toy ny nataon’ny minisitry ny mponina koa rehefa nifampikasoka 
traboina teto an-dRenivohitra… 

Tsy mifalavitra amin’izany ny tranga niseho tao Ambohitsilaozana any Ambatondrazaka, omaly 
nidina amin’ny helikoptera ireo mpitondra. Mbola nijanona ho fampanantenana ny fanampiana hataon’ny 
araka ny nambaran’ny ny filoha ihany. Mba niandrandra fanampiana sy fanohanana taorian’ny rivodoza 
vahoaka nitsena azy ireo. Niteraka fimenomenomana ho an’ny vahoaka izany ary zary fandatsana 
azy ireo, manoloana ny angidimby notaingenan-dry zareo. Nikatso sy tsy afa-nandeha tao Feramanga 
ny fiaraben’ny BNGRC nitondra ireo fanampiana. 

Tsy fahaiza-mitantana 

Midika izany fa tsy voarindra sy tsy milamina ny fitantanana ny firenena amin’ny tranga miseho 
izao. Mandeha an-jambany sy misehoseho fotsiny ihany nefa efa anaty fahasahiranana lalina ny 
Ahoana izao io fiakaran’ny vidim-piainana (PPN) mahazo vahana io ? Inona ny vahaolana na fepetra 
raisina satria vanim-potoana manokana izao lalovana izao ? Tokony ho efa voaomana avokoa ny rehetra 
tsy atao petatoko sy vonjy tavanandro. Vahaolana maharitra no tadiavin’ny vahoaka… Efa fantatra 
tsy afa-bela amin’ny rivodoza isan-taona isika. Tsy fotoan’ny fifanilihana andraikitra koa 
Voaporofon’ireo rehetra ireo ny tsy fahaiza-mitantan’ny mpitondra. 



Les commentaires sont fermées. 

