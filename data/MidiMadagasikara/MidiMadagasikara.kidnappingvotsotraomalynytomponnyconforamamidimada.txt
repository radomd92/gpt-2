KIDNAPPING : VOTSOTRA OMALY NY TOMPON’NY CONFORAMA – MIDI MADAGASIKARA

Araka ny vaovao voaray, omaly efa alina ihany, dia fantatra fa votsotra tokony ho tany amin’ny 8 
tany ho any ilay teratany karana Rafik Jaffaraly, tompon’ny Conforama nisy naka an-keriny tamin’ny 
aogositra lasa teo. Hatreo ihany anefa ny vaovao fantatra fa tsy misy ny antsipiriany. Tsy fantatra 
izany na nisy ny vola naloa na ahoana ary ohatrinona izany. Tao anatin’ny folo andro tsy nahitana 
olona ity dia maro ny resaka re tetsy sy teroa mikasika iny fangalana an-keriny iny. Re, araka ny 
novoizina ihany, fa toa mahatratra hatrany amin’ny 3 miliara ny vola notakiana. Araka ny efa voalaza 
ambony dia tsy nahazoana vaovao hafa mihitsy ity fakana an-keriny ity. Izy efa noafahan’ireo mpaka 
ihany no fantatra. 

Raha tsiahivina dia ny faha-11 aogositra izy no nalain’ny sasany an-keriny teny amin’ny kianja 
fanatanjahantena tetsy amin’ny St Michel Amparibe rehefa avy namitaka ny mpiambina teny an-toerana 
olon-dratsy. Jiolahy miisa dimy no nitondra azy tamin’izay. Tsy afaka nanao na inona na inona ilay 
mpiambina azy. Voalaza aza fa lasan’ireo mpaka an-keriny ny basin’izy io. Niaraka tamin’ny vadiny 
karana ity. Tsy natao na inona na inona kosa anefa ramatoa fa navela teo. Nanomboka teo ny fikarohana 
dia niala maina na ny polsiy na ny zandary izay nisahana izany. Tetsy andaniny moa, noho ny tahotra 
tsy afaka niara-niasa tamin’ireo mpitandro filaminana ireo mihitsy ny fianakavian’ilay karana. 

Tsy mbola nandrenesam-peo kosa ny mikasika ilay karana faharoa nalain-dry zalahy teny amin’ny 
Anosibe. Nisy moa ireo nilaza fa misy ifandraisany ireto fakana an-keriny roa ireto. 



tsy resaka communauté zany, fa resaka mentalité, lé mpanao trafika olona tsisy saina, zay. 

zany mantsy ? GENDARME no mpiandry karana 1 , de mba mety zany le…. ! fa angah zany no nanaovana ny école 
gendarmerie ? Normal ihany ny an-dra8 rah saika nofoanana io fa tsy misy ilan’ny vahoaka azy ! manohana 
azy za ! 

Karana ve sa malagasy ny manao trafika 

Ary aiza ihany afarany ity bois de rose ity 

Satria manambola izy ry DADA 

Fa ahoana moa no afaka manana mpiambina ZANDARY ny fati-karana? Satria ve manambola? Fa dia iza 
no lehiben’ireo zandary ireo no dia afaka manao an’izany asa izany ny zandary? Dia ahoana izany 
vahoaka madinika tsy mba manam-bola, iza no miambina azy? Miheritrereta ry MPITONDRA fanjakana 
tsy mandeha amin’izay tokony ho izy intsony ny fiainan’ny vahoaka malagasy. 


















