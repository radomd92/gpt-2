AMBOHIDAHY  : NITSOAKA ILAY 4X4 NAHAFATY MPITONDRA SCOOTER | NEWSMADA

Par Taratra sur 04/11/2016 

Namoy ny ainy ny lehilahy iray nitondra môtô Scooter ny alarobia alina lasa teo, nodomina fiara 
iray teny Ambohidahy. Nitsoaka ilay fiara io rehefa avy nifaoka ilay mpitondra môtô. 

Ilay tovolahy voadona kosa nitsirara tamin’ny arabe, tsy nisy aina intsony. 

Araka ny fanazavan’ny nahita maso ity loza ity, nanosika môtô teny amin’ny sisin-dalana ity lehilahy 
niaraka tamin’ny namany iray. Nisy olana anagmba ilay Scooter izay nandehanan’izy ireo ka voatery 


Nandritra izany, nandeha mafy avy any ilay fiara 4×4 ka nifaoka azy ireo. Ilay tovolahy iray nanosika 
môtô no voafaokany ary nipitika lavitra mihitsy izy io. Tsy tafatsangana intsony. Nihanahana 
ilay namany, nandriaka ny ra, maty ilay tovolahy. 

Asa na tsy hitan’ilay mpamily izy io na ahoana. Nitsoaka tsy nijanona ilay fiara. Ny olona sendra 
ny loza no nanampy ilay namany namonjy ity lehilahy niharan-doza ity. Nentina tany amin’ny hopitaly 
io, saingy noho ny fahaverezan-drà be loatra, tsy tana intsony ny ainy. 

Raha ny fanazavana ihany, tsikaritry ny olona ihany ilay fiara 4×4 sy ny mombamomba azy. Miandry 
fametrahana fitoriana ataon’ny havan’ny maty, ary mety ho hita ilay fiara karohina. Fandikan-dalàna 
goavana ary mampigadra ny famonoana olona amin’ny fiara tahaka izao, ary indrindra fa mitsoaka. 



Les commentaires sont fermées. 



Les commentaires sont fermées. 

