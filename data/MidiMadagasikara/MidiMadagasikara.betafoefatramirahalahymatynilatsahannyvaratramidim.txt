BETAFO : EFATRA MIRAHALAHY MATY NILATSAHAN’NY VARATRA – MIDI MADAGASIKARA

Namono olona indray ny varatra tao amin’ny distrikan’I Betafo, efatra mirahalahy no indray namoy 
ainy tao amin’ny kaominina Soavina. Ny alin’ny alarobia hifoha Alakamisy teo no nitranga ny loza 
amin’ny Tanana antsoina hoe Andoaranao fokontany Anjoma kaominina Soavina Betafo. Vao avy nisakafo 
fianakaviana tokony ho tamin’ny 7 ora hariva teo, marihina fa avy ny orana tamin’io fotoana io hoy 
fianakavian’ny maty nitantara. Samy efa namonjy ny efitrano fatoriany ny rehetra. Tampoka anefa, 
tao antafotrano ny varatra, nidina tany ambany rihana nitety ny efitrano, toy ireny afo mitady 
ireny hoy hatrany ny fanazavana. Niverina niakatra tao ambony rihana ary nandoro azy efatra mirahalahy 
vao nijanona. Tao anaty segondra vitsy no nisehoan’izany rehetra izany, maty tsy tra-drano ny 
lahy tamin’izy ireo fa ny faralahy kosa mbola nezahina notsaboina teto Antsirabe saingy tsy tana 
ny ainy. Ny roa lahy amin’izy ireo dia mbola mpianatry ny CEG 15 ka hatramin’ny 24 taona ny salan-taonany. 
isaky ny fahavaratra toy izao dia amoizana ain’olona hatrany ny varatra eto Vakinankaratra. Hatramin’ny 
vanim-potoan’ny orana izao dia tsy latsaky ny 10 ny olona efa matin’ny varatra teto, isan’izany 
tranga nampivarahontsana namoizana 8 mianaka tao Ibity tamin’ny tapaky ny volana Oktobra lasa 
sy olona roa hafa maty nilatsaham-potaka tao Tsarafiraisana Ambano ny volana Novambra 2017. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

