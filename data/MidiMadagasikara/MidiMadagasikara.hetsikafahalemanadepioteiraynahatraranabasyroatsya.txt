HETSIKA « FAHALEMANA » : DEPIOTE IRAY NAHATRARANA BASY ROA TSY ARA-DALÀNA – MIDI MADAGASIKARA

Mitohy hatrany ilay hetsika ataon’ny mpitandro filaminana any amin’iny tapany Atsimon’ny Nosy 
ho famongorana ny asan-dahalo. Fantatra ary araka ny fampitam-baovao avy amin’ny zandarimariam-pirenena, 
depiote iray ao Ankazoabo Atsimo no tsy maintsy nanaovana fisavana trano. Tratra tao araka izany 
basy roa karazana, basim-borona “calibre 12” iray sy poleta PA iray marika “Unique”, calibre 7,65, 
tamin’ny “chargeur” sy ny bala efatra. Samy tsy ara-dalàna avokoa ireto basy ireto, raha ny fanazavana 
Itsy voalohany dia niaraka tamina taratasy telo tsy ara-dalàna. Raha ity farany manokana kosa 
nambara fa an’olona efa maty antsoina hoe Makabara no misoratra ao amin’ny taratasiny, tamin’ny 
2008. Ambonin’izay, hoy hatrany ny loharanom-baovao azo, mbola nisy taratasy hafa ankitelo; 
vao tamin’ity taona ity, izay misoratra amina basim-borona hafa saingy tsy hita tao an-toerana. 
andanin’izay ihany koa dia fantatra fa nogiazana ihany koa ny ombin’ity solombavambahoaka ity, 
niisa teo amin’ny 268 teo. “Tsy mazava ny taratasy momba azy ireo” hoy hatrany ny vaovao. Niteraka 
tokoa ity fisavana tranona depiote tany Atsimo ity. Amin’ny maha solombavambahoaka azy izay mantsy 
dia manana ilay zo tsy azo atao n’inona n’inona na enjehina izy. Nanamarika anefa ireo mpitandro 
fa tamin’ny alàlan’ny didy, ny “requisition mixte” laharana 177-CG/PR/AN/K/15/S, izay nivoaka 
14 septambra lasa teo, no nahafahan’izy ireo nanao io fisavana io. Tetsy andanin’izay ihany koa 
ny Fanjakana efa nilaza fa tsy handefitra amin’ity resaka asa-dahalo ity ary hanafay ireo mpiray 
indrindra fa ireo dahalo ambony latabatra, na iza io na iza. 




















