FANGALÀNA AN-KERINY : OLONA EFATRA MBOLA TADIAVIN’NY ZANDARY – MIDI MADAGASIKARA

Tsy mifarana akory fa mbola manao ny ainy tsy ho zavatra ireo mpanao fanadihadiana amin’ny fikarohana 
jiolahy mpanao fanafihana mitam-basy sy mpaka an-keriny eto Andrenivohitra. Fantatra ary, araka 
loharanom-baovao akaikin’ireo mpitandro filaminana, fa mbola misy olona efatra, karohina fatratra 
fotoana izao amin’ity resaka fanafihana sy fakàna an-keriny ity. Jiolahy rain-dahiny, naman’ireo 
voasambotry ny zandary ny alakamisy lasa teo, izay tsy iza fa i « Rainsa » sy ny namany iray. Ireto 
ireto raha ny fampitam-baovao azo no atidoha tao ambadik’ireo fanafihana nisesisesy teo aloha 
teto Andrenivohitra, raha tsy hiteny fotsiny afa-tsy ilay tany Fenoarivo sy Tanjombato, nahavoatifitra 
roa, ary niampy ilay tetsy Anosibe, izay nandratra pôlisy iray nitondra môtô. Raha ity farany no 
kely, dia maromaro ireo olona voarohirohy sy voasambotry ny avy eo amin’ny pôlisy misahana ny heloka 
ka tao anatin’izany ny pôlisy iray, izay nambara tamin’izany fa tsy am-perin’asa intsony, fantatra 
anarana hoe « Rainsa ». Rehefa nohenoina teny anivon’ny Fampanoavana anefa ireto olona ireto, 
nahazo fahafahana vonjimaika ny namany hafa sy ity « Rainsa » ity. Tsy navela higoka izay fahafahana 
izay anefa ranamana tamin’io fotoana io, fa avy hatrany indray dia voapaingotry ny zandary ary 
natao fanadihadiana. Tamin’izay no nahalalana indray, fa efa tena mpiray petsapetsa amin’ireo 
eto an-tanàna ity « mpitandro filaminana niova fo » ity. Izy rahateo, raha ny loharanom-baovao, 
mampanofa ireny basy ampiasain’ireo tontakely ireny tamin’ireo fanafihana voalaza etsy ambony 
Isan’ireo nandray anjara tamin’ilay fangalàna an-keriny teratany karàna tompon’ny magazay 
ary ny fanafihana ny magazay « Monlou » tamin’ny herintaona, izay efa nisaziany teny Tsiafahy. 
fanadihadiana natao azy no nilazany ireo namany efatra izay karohina amin’izao ireo. Nalefa avy 
eny Tsiafahy indray ity mpiaro ny vahoaka nivadika ity, niaraka tamin’ilay namany iray. Mitohy 
ny fikarohana ireo namany efatra hafa izay mbola miriaria any sy angamba mety manohy hatrany ny 
ratsiny. Tranga izay azo eritreretina, raha ireo fanafihana indroa miantoana niseho tetsy Isotry 
67ha, ny sabotsy lasa teo no dinihana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

