LOZAM-PIFAMOIVOIZANA RN6 : NAHEMOTRA INDRAY FA TSY NISY TONGA NY NOTORIANA – MIDI MADAGASIKARA

Tsy naharitra ela akory dia rava ny fotoam-pitsarana tao amin’ny efitrano fahadimy omaly. Izany 
mahakasika ny fitsaràna ilay raharaha lozam-pifamoivoizana izay nitranga teny amin’ny tetezan’i 
Antsohihy. Tsy tonga ara-potoana ny fampiantsoana ireo olona sy vondrona notoriana ary izay no 
fanemorana. Isan’izany ny tompon’ny fiara, ny mpamily ary ny trano fiantohana. Nanapa-kevitra 
fitsaràna fa amin’ny 9 novambra ho avy izao no handinihana indray ny raharaha eo anivon’ny fitsaràna 
voalohany. Efa-taona sy telo volana taty aoriana vao nandeha ny fitsaràna ny raharaha. Raha tsiahivina 
dia ny 30 jolay 2014 no nitranga ny lozam-pifamoivoizana rehefa nisongona kamiao ny fiara kinanjo 
tany anaty hatsana izay mirefy 15 metatra. Olona valo no namoy ny ainy ary 33 no naratra mafy ka nampiakarina 
an-drenivohitra mba ho fitsaboana azy ireo. Nampanantena ny fanjakana tamin’izany fotoana, 
amin’ny alàlan’ny praiminisitra fa hiantoka ny lany rehetra amin’ny fitsaboana ireo olona ary 
hanao izay faraheriny amin’ny fanasaziana ny nahavanon-doza. Ankehitriny anefa, raha araka 
fitarainan’ny olona dia tsy nisy ankoatra ny valopy izay nomena tao amin’ny hopitaly izany fampanantenana 
Tsy vitan’izay fa na ny mpamily izay nitsoaka aza dia tsy hita hatramin’izao no tsy nisy na dia didy 
nivoaka momba azy aza. Aiza ny fitohizan’ny fanjakana ? Mbola tsy afaka ao am-pon’ireo havan’ny 
sy nitondra voina ity raharaha ity ary arahin’izy ireo maso akaiky. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

