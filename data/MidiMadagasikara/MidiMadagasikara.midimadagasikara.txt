MIDI MADAGASIKARA

Ambohimahasoa : Niverina ny famatsiana herinaratra 

Faly ny vahoakan’ Ambohimahasoa fa niverina nanomboka omaly ny famatsiana herinaratra ao amin’ity 
iray miala 56 km an’i Fianarantsoa, manamorona ny lalam-pirenena fahafito iny, raha hiakatra 
aty Andrenivohitra. Tapaka nihanto nandritra ny herinandro nanomboka ny alatsinainy 30 novambra 
ny jiro vokatry ny fianjeran’ny hazobe tamin’ny tariby mitondra herinanatra avy any Fianarantsoa 
an’ity distrika ity. Niaina tao anatin’ny haizina ny mponina vokatr’izany, ary nikatso avokoa 
asa fihariana rehetra mila herinaratra, hoy ny vaovao. 

Midongy Atsimo : 700 Ar kapoaky ny vary 

Misondro-bidy avokoa ny ankamaroan’ireo entana ilaina amin’ny fiainana andavan’andro amin’iny 
Atsimon’ny Nosy iny, amin’izao fotoam-pahavaratra izao, noho ny haratsin’ny lalana. Any Midongy 
distrika mbola anjakan’ny asan-dahalo, dia niakatra ho 700 ariary ny kapoaky ny vary fotsy, raha 
ariary izany andro vitsy lasa. Raha ny vaovao voaray avy tany an-toerana, dia misy amin’ireo mpivarotra 
mpanangom-bokatra no manafina entana ka mampidangana tampoka izany, nanomboka ny ny faran’ny 
lasa teo. 

Sambava : Vehivavy 55 taona niteraka zazavavikely, ny alakamisy hariva teo Tranga tsy dia fahita matetika ity niseho tao Sambava ity, ny faramparan’ny herinandro iny. Ramatoa 
55 taona niteraka zazavaviskely, antsoina hoe : Jaotiana Faliziano, ny harivan’ny alakamisy 
desambra teo, tamin’ny efatra ora. Raha ny fanampim-baovao, dia tsy nieritreritra ny hiteraka 
ity ramatoa ity satria ny taona 1977 no niteraka ny zanany farany izy. Nihevitra ity renim-pianakaviana 
fa noho ny aretin-kibo mateti-pitranga sy mahazo azy noheveriny nampibosina ny kibony. Namonjy 
tao amin’ny hopitaly Loterana tao Sambava antampon-tanàna ity ramatoa lehibe monina any Ambarimiambana 
ary teo vao gaga ny tenany nolazain’ny mpitsabo fa mitondra vohoka ary hiteraka tsy hoela taorian’ny 
“échographie” tsy maintsy natao taminy. Zanany Rtoa Filizette fahatelo ity zaza vao naterany 
ary salama tsara ny zaza sy ny reniny, hoy ny vaovao. 




















