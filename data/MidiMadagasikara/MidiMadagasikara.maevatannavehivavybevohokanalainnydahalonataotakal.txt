MAEVATANÀNA : VEHIVAVY BEVOHOKA NALAIN’NY DAHALO NATAO TAKALONAINA. – MIDI MADAGASIKARA

Mampihorohoro ny dahalo ato amin’ny disitrikan’i Maevatanàna. Notafihan’ny andian-dahalo 
indray mantsy tao amin’ny fokontany manodidina an’ Ambalaranobe, ny Alatsinainy lasa teo, ka 
maromaro tsy voafaritra isa no azon’ireo malaso tamin’izany, ary vehivavy bevohoka iray no nalain’izy 
natao takalonaina, hoy ny loharanom-baovao azonay hatrany. Efa tany amin’ny 50km nitondran’izy 
an’ilay vehivavy vao navotsotra ny tenany, fa ny omby ihany no nentin’ireo malaso . Manoloana ny 
ny asan-dahalo mahazo laka ankehitriny ato amin’ny distrikan’i Maevatanàna, izay toa tsy misy 
intsony, dia mandry andriran’antsy sy miaina ao anaty tebiteby ny ankamaroan’ny mponina,ka mahatsiaro 
ho tsy misy mpiaro sy mpiraharaha intsony. 




















