RN 7- LOZAM-PIFAMOIVOIZANA : HO HENTITRA NY MPITANDRO FILAMINANA MANOLOANA NY GABORARAKA – MIDI MADAGASIKARA

Nanao valandresaka ho ann’y mpanoa gazety ny tompon’andrikitra ao amin’ny polisim-pirenena 
manaloana ny lozam-pifamoivoizana nisesy tao anatin’ny tapa-bolana. Ho hentitra ry zareo manoloana 
tsy fitandremena isan-karazany. Tokony ho mailo hatrany ny mpampiasa ny lalàna ary entanina ny 
hanaraka ny toromarika rehetra, hoy ny kaomisera divisionera Talily Damy, nitafa tamin’ny mpanao 
Nohamafisiny fa tsy ampy fifehezan-tena ny mampily mazàna ka ho mafy ny sazy miandry ireo izay tratra 
lalàna, ary hiafara amin’ny fisintonana ny “permis” mihitsy raha ilaina. Hampiasa irony fitaovana 
hamantarana ny tahan’ny alikaola ‘’ Alco test” ny polisy mba hamantarana ireo be vinany amin’ny 
toaka nefa mpamily. Ho fisorohana hatrany ny loza mety hitranga, mahakasika ny fifamoivoizana 
fantatra fa hisy ny atrikasa na fiahaonam-be ho an’ny polisy rehetra eto Vakinankaratra, izay 
tsy ho ela. Hodinihina amin’io ihany koa ny ady atao amin’ny tsy fandriam-pahalemana sy ny asan-jiolahy. 

Nisesisy mihitsy ny lozam-pifamoivizana teto amin’ny faritra Vakinankaratra. Nahatratra 11 
olona maty ary maherin’ny 50 no naratra tao anatin’ny tapa-bolana monja raha ny tarehimarika nomen’ny 
anivon’ny polisim-pirenena. Saika ireo lalam-pirenena avokoa no nitrangan’ny loza, isan’izany 
lalam-pirenena faha34, ny RN 7 ary ny lalan’i Faratsiho, izay nisehoana loza vao haingana ihany 
Ankoatra ny faharatsian’ny lalana izay efa mampiteny ny moana tokoa amin’ireo lavadavaka dia 
mahatonga ny loza ny tsy fitandremana sy tsy fahamailona eo amin’ny familiana, ary ny tsy fanajana 
fitsipika mifehy ny fifamoivoizana. 



