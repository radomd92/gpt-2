AMBODIVONA  : HOSAZIANA IREO MPIVAROTRA TSY REFESI-MANDIDY | NEWSMADA

Par Taratra sur 03/03/2017 

Nanao fampitandremana farany ireo mpivarotra amoron-dalana tsy refesi-mandidy eny Ambodivona 
kaominina Antananarivo Renivohitra tamin’ity herinandro ity. Hiditra amin’ny fampiharana 
sazy amin’izay ny tompon’andraikitry ny fandaminana ny tanàna miaraka amin’ny mpitandro filaminana 
izao. 

Efa nisy ny famoriana ireo mpivarotra natao tamin’ny 18 febroary lasa teo nilazana tamin’izy ireo 
fandaminana. Mbola misy minia mihoa-pefy ihany ary tsy manaky hofehezin’ny lalàna anefa ireo 
amin ‘ireo mpivarotra. 

Tanjona ao anatin’ity fandaminana eny Ambodivona ity ny hanalalahana ny lalana eny an-toerana 
fisorohana ny fitohanan’ny fifamoivoizana. Eo koa ny fiarovana ny fandriampahaleman’ireo mpivezivezy 
an-toerana indrindra ireo mpandeha taksibrosy sy ny mponina eny. Ankoatra izany ny fampidirana 
mpivarotra ao anatin’ny tsena ara-dalàna. 

Voakasiky ny fanasaziana izay hampiharina atsy ho atsy avokoa ireo mpivarotra rehetra toy ny mpivarotra 
mpivarotra enta-madinika, mpivarotra voankazo, mpanao « taxi-phone » ary indrindra, ireo sarety 
manery lalana. 

Nampahafantarin’ny CUA ihany koa ny fanombohana ny « allignement » mikasika ny lalana hamboarina 
ny tobin-tsolika Total eo Ambodivona. Haharitra 60 andro ny fanamboarana ary mirefy 150 m ny lalan-tany 
« pavet ». Iandraiketan’ny fikambanan’olon-tsotra eny an-toerana kosa ny fikarakarana izany. 



Les commentaires sont fermées. 

