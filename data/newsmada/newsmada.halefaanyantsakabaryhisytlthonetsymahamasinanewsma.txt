HALEFA ANY ANTSAKABARY : HISY « TÉLÉTHON » ETSY MAHAMASINA | NEWSMADA

Par Taratra sur 04/03/2017 

Mandroso ny fifanentanana ho fanampiana ireo niharam-boina any Antsakabary Befandriana. Fantatra 
hisy ny « téléthon », ho fanentanana ireo izay afaka manome izay foiny ho an’ireo may trano sy rava 
ireo, rahampitso etsy amin’ny Kianjan’ny Kanto Mahamasina. Mandritra ny tontolo andro izany 
misy ny zavamaneno sy fanamafisampeo nomen’ny tarika Rossy sy ny Sôma hampiasaina. Mbola izy ireo 
koa no hiantoka ny fiarabe handefasana izay voaangona any an-toerana. Tsy nijerena loko na fironana ara-politika fa samy nandray ny andraikitra tandrify azy ireo rehetra 
fa manana mpiray tanindrazana mila fanampiana. Araka izany, nisy ny “bus de la solidarité” izay 
toerana maromaro eto an-dRenivohitra, nanangona ireo fanampiana. Anisan’ny nolalovana ny tetsy 
lapan’ny tanànan’Antananarivo, ka nitondran’ny ben’ny Tanàna sy ny mpiara-miasa aminy ny anjara 
ireo. Nanentana ny mponina eto an-dRenivohitra ihany koa ny filohan’ny “fikambanan’ny tavagny Befandriana” 
mba hanatitra izay foy eny amin’ireo “Station Jovenna” nanomboka omaly, ka hitohy anio. Sakafo, 
kojakoja ho an’ny trano rava, sns, no tena ilain’ireo mponina traboina, izay mipetraka any amin’ireo 
amin’ny tanàna manodidina, raha ny fampitam-baovao hatrany. Ireo toerana holalovan’ny “bus de la solidarité” anio: Radio Antsiva Ankorondrano, Score Ankorondrano, 
67 Ha, Radio TV Record, Jovenna Anosizato, Smart Tanjombato, Jovenna Androndrakely, 



Les commentaires sont fermées. 

