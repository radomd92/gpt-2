ANTSIRABE : BASY SY BALA SARONA, MPITANDRO FILAMINANA NO MPAMPANOFA – MIDI MADAGASIKARA

Ny alarobia 22 oktôbra lasa teo no saron’ny mpitandro filaminana ny olona miisa fito tanaty taksibrosy, 
Antsirabe, rehefa nahazo vaovao avy amin’ny olona tsara sitrapo ny zandary. Nahatratrarana basy 
sy poleta, niaraka tamina bala telo ireto olona ireto. Raha ny voalazan’ireo zandary misahana 
ady heloka bevava etsy Fiadanana, nisahana ny fanadihadiana, omaly, dia saika hoentina any Manakara 
fitaovam-piadiana mahery vaika ireo. Nokasaina hanafihana teratany karàna tany an-toerana 
ireo, kanefa izao sarona alohan’ny fotoana izao, raha ny voalaza hatrany. Tamin’ny fanadihadiana 
azy ireo no nahafantarana fa mpitandro filaminana ihany no loharano niavian’ireo fitaovam-piadiana 
Rehefa nanao ny asany ireo zandary, araka ny fampitam-baovao hatrany, dia voasambotra ihany koa 
mpitandro filaminana mpamanofa basy ity. Natolotra ny Fampanoavana omaly avokoa ireo olona valo, 
tamin’ity resaka maloto ity. 



