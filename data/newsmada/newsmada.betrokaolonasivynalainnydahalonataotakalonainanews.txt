BETROKA  : OLONA SIVY NALAIN’NY DAHALO NATAO TAKALON’AINA | NEWSMADA

Par Taratra sur 26/02/2018 

Tsy ny aty an-dRenivohitra ihany no misy fakana an-keriny fa hatrany ambanivohitra any, ary efa 
zary fanaon’ny dahalo izany. Ny asabotsy teo, tao amin’ny fokontany Maroraza, Tsaraitso Betroka, 
dahalo nikasa haka omby tany an-toerana kinanjo tsy tanteraka izany, ka olona miisa sivy mamboly 
teny an-tanimbary no nalain’izy ireo an-keriny. Nangataka vola mitentina 2 500 000 Ar ho takalon’ireo 
ireo ny dahalo. “Nandeha ny fifanarahana teo amin’ny dahalo sy ny fianakavian’ireo takalon’aina 
nisafidy ny handoa vola ny fianakaviana mba tsy hahafaty ny havany. Niangavy ny mpitandro filaminana 
fianakaviana fa izy ireo irery ihany no handoa vola mba hanavotana ny fianakaviany”, hoy ny fanazavana. 
tsy nanao fanaraha-dia aloha ny zandry sy ny polisy miampy ny fokonolona tany an-toerana fa niandry 
vaovao hampitain’ny fianakaviana mba ahalalana vaovao misimisy kokoa. Efa tafaverina soamantsara 
fianakaviany ireo nalaina an-keriny miisa sivy. “Nozahana fa efa tsy hita ireo dahalo ireo ka nisokatra 
fanadihadiana ary efa misy ny fantatra tamin’ireo mpanao ratsy”, hoy ny zandary. 



Les commentaires sont fermées. 

