ORINASA TIKO AAA : MIANTSO NY TOMPON’ADRAIKITRA HITADY MARIMARITRA IRAISANA – MIDI MADAGASIKARA

Nanomboka ny Alatsinany maraina, dia efa feno « tract » ny tanànan’Antsirabe, mitaky ny hanokafana 
misy hatakandro ny oriasa Tiko AAA ao Andranomanelatra ; izay nakaton’ny fanjakana rehefa mba 
nihodina nandritra ny herin-taona sy tapany. Ankoatra izay, rakotra sora-baventy ihany koa ny 
orinasa manamorona ny lalam-pirenena fahafito, mitaky ny hanokafana ny orinasa. Aman’arivony 
ireo mpiasa no lasa tsy an’asa tampoka vokatr’io fanakatonana ny orinasa io. Nanomboka nitaky 
hanokafana indray ny orinasa ny mpiasa, ny Talata 31 Oktobra lasa teo rehefa niato kely taorian’ireny 
nafampana ireny. Nifampitaona teny anoloan’ny orinasa ny andiana mpiasa maromaro naneho ny alahelony 
mitaky ny hanokafana ny orinasa. Orinasa Malagasy izy ity hoy ny solon-tenan’ny mpiasa ka nahoana 
akatona tahaka izao. Nanamafy Razarivo Orlando solon-tenan’ny mpiasa fa tsy misy hidiran’ny 
politika mihitsy ny fitakian’ny mpiasa fa mitaky ny zony izy ireo. Mitodika amin’ny fitondrana 
indrindra fa ny faritra mba hijery akaiky ny hanokafana ity orinasa Malagasy ity, fa mijaly ireo 
an’asa. Nanamafy ny hetsika nataon’ny mpiasa ihany koa ny delegasiona maromaro avy ao Antananarivo, 
teny Andranomanelatra nanatevin-daharana ny fitakiana. Nohamafisin’ny solon-tenan’izy ireo, 
tsy misy hidiran’ny resaka politika mihitsy ny fitakiana. Isan’ny nanaitra ny filazana fa tokony 
marimaritra iraisana amin’ny fanjakana ireo tompon’andraikitra isan- tsokajiny ao amin’ny 
Tiko ka hitady vahaolana haingana. Tokony tsy hisy tombo sy hala ny fanakatonana orinasa rehefa 
ny tsy ara-dalana, hoy ihany ny fanazavana fa tokony hakatona avokoa rehefa orinasa tsy manara 
dalàna, fa nahoana ny Tiko AAA ihany no nakatona? Nilaza ny handom-baravarana any amin’ny praiminisitra 
governemanta moa ireo solon-tenan’ny mpiasa raha toa ka mbola tsy misy vahaolana ny fitakiana. 

















Ce site utilise Akismet pour réduire les indésirables. En savoir plus sur comment les données de 


