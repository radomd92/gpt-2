TAFIKA MALAGASY: HENTITRA AMIN’NY FAMPIASANA NY TOERAM-PANATANJAHANTENA | NEWSMADA

Par Taratra sur 29/08/2019 

« Ilaina ny fananana ny taratasy ara-dalàna rehetra amin’ny fampiasana ireny toeram-panatanjahantena 
» hoy ny jeneraly Rabenaivoharivelo Jean Claude, lehiben’ny kaomandin’ny Rezimanta Miaramila 
omaly, nandritra ny valan-dresaka nataony tamin’ny mpanao gazety. Nambarany tamin’izany fa 
ny antontan-taratasy ilaina amin’ny fifanarahana miaraka amin’ny Etamazaoron’ny Tafika Malagasy 
mahakasika ny fampiasana ireny toerana ireny toy ny taratasim-piantohana raha sendra misy loza, 
ataon’ny mpangataka. Nohamafisin’izy ireo tamin’izany fa misy ny klioba izay naato tsy ampiasa 
toeram-panatanjahantena ao Betongolo io, nanomboka tamin’ny 02 desambra 2017 noho ny tsy fananany 
antontan-taratsy ilaina ireo ; ankehitriny manala baraka tanteraka ny Etamazaoron’ny Tafika 
ity klioba ity. Raha ny nambaran’ny tompon’andraikitry ny fampahalalam-baovao avy ao amin’ny 
Tafika dia mikasa hamory ny ray aman-drenin’ny mpikambana ao amin’ny klioba io ny tompon’andraikitra 
aminy ka manentana noho izany ny Tafika Malagasy mba tsy ho voatarika amin’izany, ireto farany. 
ireo koa fa vonona hatrany ny Tafika handray ireo ray aman-drenin’ny mpikambanana amin’ny fanovana 
taratasin’izy ireo ho ara-dalàna mba hahafahany mampiasa indray ity toeram-panatanjahantena 
Betongolo ity. 



Les commentaires sont fermées. 

