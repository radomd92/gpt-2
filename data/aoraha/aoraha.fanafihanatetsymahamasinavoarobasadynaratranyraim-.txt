FANAFIHANA TETSY MAHAMASINA :: VOAROBA SADY NARATRA NY RAIM-PIANAKAVIANA IRAY • AORAHA

Naratra noho ny vono nataon’ny jiolahy ny raim-pianakaviana tao amin’ny trano iray voatafika 
Mahamasina, ny marainan’ny alatsinainy lasa teo. Voaroba ihany koa ny entana, toy ny finday enina, 
finday roa niaraka tamin’ny vola vahiny 100 euros sy 900 dollars. 

Ora vitsy nialoha izao fanafihana izao no efa naheno antso filazana fisiana jiolahy mihaodihaody 
Ambanin’Ampamarinana ny mpitandro filaminana. 

Nikasa hanafika tokantrano iray ny andian-dehilahy nitondra zava-maranitra saingy nandositra 
naheno feon-javatra hafahafa. Tonga teny an-toerana ihany ny mpitandro filaminana nanamafy 
fisafoana. Niveri-maina izy ireo. Naheno indray ireo mpanao fisafoana ireo, tokony ho tamin’ny 
ora maraina fa nisy trano voatafika teny Tsimialonjafy Mahamasina. Jiolahy enina no niditra an-keriny 
amin’ity tokantrano iray sady nandroba no nandratra olona. 

Tsy mbola nisy tratra ireo mpanafika, araka ny vaovao heno farany omaly. Efa eo am-panaovana ny 
kosa ny mpanao famotorana. 









Enregistrer mon nom, mon e-mail et mon site web dans le navigateur pour mon prochain commentaire. 



