GOVERNEMANTA NTSAY CHRISTIAN : HAMETRA-PIALANA IREO MINISITRA TIM ?

Henjana dia henjana ny fanakianana sy fitsikerana ary ny famatorana andraikitra ataon’ny mpiara-dia 
amin’ny Praiminisitra Ntsay Christian sy ny governemanta tarihiny amin’izao fotoana, indrindra 
ny tranga manodidina ny fifidianana farany teo sy ny fifanolana aterak’izany, ary ny fifandonana 
ny fifanandrinana mitranga etsy sy eroa. 

Saika miantefa any amin’ny Praiminisitra Ntsay Christian ny tsiny sy ny fondro rehetra. Tsy mahagaga 
satria i Andry Rajoelina no tena tian-dry Ravalomanana sy ny tariny hambara ho tompon’antoka amin’ireo 
rehetra miteraka savorovoro, ka any amin’ny Praminisitra Ntsay Christian no iantefan’ny bala 
satria hoe “olon-dRajoelina i Ntsay Christian”. 

Ady fiady avokoa na resaka azo iadian-kevitra avokoa aloha izany amin’ny raharaha pôlitika, fa 
tena mahavariana ny mpitazana dia ny fihetsik’ireo minisitra avy amin’ny Tim ao anatin’ny governemanta 
Christian. Tsy tokony hadinoina fa taorian’ny faharavan’ny governemanta Solonandrasana Olivier 
ka nahavoatendry ho Praiminisitra an’i Ntsay Christian dia misy minisitra telo avy amin’ny antoko 
natolotr’i Marc Ravalomanana ao anatin’ny governemanta Ntsay Christian, dia ny minisitra ny 
Guy Rivo Randrianarisoa, ny minisitra ny Rano sy ny fidiovana, Ravatomanga Roland ary ny minisitry 
Fampianarana teknika sy fanofanana arakasa, Lydia Aimée Rahantasoa. 

Ny farafahakeliny amin’ny fihetsika pôlitika tokony nataon’izy telo mianadahy ireo, raha vao 
imasom-bahoaka ny fanakianana sy fitsikerana ataon’ny Tim ny lehibeny, dia ny Praiminisitra 
Christian, dia ny mametra-pialana tsy ho isan’ny mpikambana mandrafitra intsony ny governemanta. 

Tsy izany anefa aloha hatreto no mitranga fa dia minia mangina ao ry zareo nefa nty namany sy ny “lehibeny 
(Ravalomanana) tsy mitsahatra mamely an’ilay lehibeny ara-pitondrana (Praiminisitra Ntsay 


Dia ahoana izany, hoy ianao. 

Hatramin’ny asabotsy lasa teo, ka nitohy omaly, tamin’ny fidinana an-dalambe teny amin’ny kianjan’ny 
May an’ireo mpiara-dia amin-dRavalomanana, dia efa nisy ny antso niainga avy any anatin’ny olona 
teny hoe “tokony ho tonga eto haneho firaisan-kina aminay eto ireo minisitra telo avy amin’ny Tim 
anatin’ny governemanta satria ny lehibeny, Ravalomanana, no potehin-dry Rajoelina sy ry Ntsay 
, Praiminisitra”. 

Omaly aza moa dia nisy mihitsy ny niantso sy nitaky, ary efa nanomboka miseho any anatin’ny tambajotra 
(facebook) ny fitakiana azy ireo hametra-pialana ao anatin’ny governemanta mihitsy fa tsy izy 
izao. 

Azo antoka anefa fa ireo depiote mitaona vahoaka etsy amin’ny kianjan’ny 13 May amin’izao fotoana 
ireo mpitarika mpanentana any amin’ny haino aman-jerin’i Mbola Rajaonah lasa fitaovana iasan-dRavalomanana 
ho lohalaharana hiaro an’ireo minisitra Tim ao anatin’ny governemanta ireo. 

Dia inona koa izany? Izany re ny etika pôlitika eto e! 

Rehefa tsy “sakaizan’ny mpandresy” dia “mamadibadika palitao”, na “minia mangina, miara-misaosy 
fa tsy mitsipa-doha lakanitana akory”. 

Azon’ny vahoaka atao mihitsy, raha izany ny tsy mametraka fitokisana an’ireto mpiara-dia amin-dRavalomanana 
sy izy tenany mihitsy, izay efa fanta-poko fanta-pirenena hatramin’ny taona 2000 naha-ben’ny 
ary teto, raha io fivadibadihana sy tsy fitanana ny teny natao mbamin’ny fivadiham-pitokisana 
fivadihana amin’ny teny natao io no resahina. 

Tsy fivadihana amin’ny teny natao tany an-tokantrano tany anefa na tany amin’ny raharaham-pianakaviany 
na teo anivon’ny orin’asany fa teo amin’ny raharaham-pirenena sy raharaham-panjakana avo lenta. 
izany ve dia mbola hosokajiana ho “olo-marina” sy “olona mahatoky” ihany? 



