MAHAMAMBA ANTEHIROKA : FIARA HAMONJY LANONANA LATSAKA TANATY RANO – MIDI MADAGASIKARA

Fiara iray no dobo rano tetsy Mahamamba Antehiroka, ny sabotsy antoandro teo. Raha ny angom-baovao 
dia tsy nisy ny aina nafoy anefa na ny naratra tao anatin’izany. Ny loharanom-baovao teny an-toerana 
nahafantarana fa handeha hamonjy lanonana ity fiara ity no tojo io loza tsy nampoizina. Ary voatery 
natao fanahy iniana mihitsy no nandefasana azy tany anaty rano. Teny an-dalana iny mantsy dia nanomboka 
setroka nivoaka tao amin’ny “capôt” ary tsy ela akory dia nisy lelafo nivoaka. Teo no nikoropaka 
ny rehetra ka samy niezaka namono ny afo. Toa vao mainka anefa nihanitombo izany. Tratry ny tsy azo 
ireto farany ka ny hany hery azo natao ny nandefa ilay fiara tao anaty rano, izay teo akaiky teo ihany 
moa. Rehefa maty ilay afo vao nampakarina tao ilay fiara, izay avotra soa aman-tsara tamin’ny afo. 
dia tsy fantatra mazava ny antony niavian’izany afo izany. Azo heverina anefa fa mety ho pitik’afo 
fantsona nitondra lasantsy no nahatonga izany. Saika io tranga io foana moa matetika no mahazo 
fiara tra-doza eny an-dàlana. Ary tsy ny fiara ihany anefa, fa mety tratra an’izany ihany koa hatramin’ireo 
aza. Vao ny faran’ny herinandro, raha ny fantatra no nisy môtô kila hotohoto ihany koa teny amin’iny 
Talatamaty iny. 




















