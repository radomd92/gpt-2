ANJOZOROBE  : ZANDARY IRAY VOAROHIROHY HO NIVIDY FIARA MAZDA HALATRA | NEWSMADA

Par Taratra sur 04/11/2017 

Voasambotry ny zandary avy ao amin’ny sampana fikarohana heloka bevava eny Fiadanana, ny herinandro 
ireo tambajotrana mpangalatra fiara Sprinter sy Mazda. Very tany Moramanga ilay fiara Mazda ka 
Anjozorobe vao hita. Zandary iray voarohirohy ho nividy ity fiara halatra ity… 



Voalazan’ny fampitam-baovao avy amin’ny lehiben’ny zandary avy ao amin’ny sampana fikarohana 
bevava, ny Kly Randriamanantena Pascal nandritra ny valandresaka ho an’ny mpanao gazety, omaly, 
halatra fiara Sprinter teny By-Pass Ambohimangakely, ny 13 aogositra 2017 lasa teo. Mody hoe hanofa 
fiara ireo mpangalatra kanjo nangalarin’izy ireo ilay fiara rehefa avy nomena ranomboakazo misy 
fampatoriana ny mpamilin’ilay fiara sy ny mpanampiny azy. Nametraka fitoriana teny amin’ny zandary 
tompony ka niroso tamin’ny fikarohana avy hatrany izy ireo. Vokany, tratra tany Ambositra ilay 
Sprinter niaraka tamin’ireo olona dimy voarohirohy ho tompon’antoka tamin’izany. Ramanahadray 
Bernardin antsoina hoe Bera no tena lehiben’ireo mpangalatra mivondrona ao anatina tambajotra. 

Fa mbola ireto tambajotrana mpangalatra fiara ireto koa no tompon’antoka tamin’ny halatra fiara 
iray manao taksiborosy Tanà – Moramanga. Voalazan’ny fanadihadian’ny zandary hatrany fa tany 
no hita ilay fiara ary mbola ireo tompon’antoka tamin’ilay halatra Sprinter ihany koa no niketrika 
halatra fiara Mazda ity. Vehivavy iray sy lehilahy efatra no ao anatin’ilay tambajotrana mpangalatra 
Sprinter sy Mazda ireto. 

Nohamafisin’ny teo anivon’ny seraseran’ny zandarimariam-pirenena kosa fa zandary ilay nividy 
fiara Mazda tany Anjozorobe. “Ao anatin’ny fanadiovana tanteraka ny zandarimariam-pirenena 
tsy mahamenatra ny milaza izany ary efa natolotra ny polisim-pirenena izy satria efa nisy fitoriana 
ity halatra Mazda ity tany amin’ny polisy”, hoy ny lehiben’ny seraseran’ny zandarimariam-pirenena, 
chef d’escadron, Andrianarisaona Herilalatiana. “Raha misy olona efa nivarotan’i Bera sy namany 
halatra, iangaviana izy ireo mba hanatona aty aminay mba tsy hovoasaringotra amin’izany. Efa 
amin’ny sampandraharaha mpanome ny laharan’ny fiara rahateo ny zandarimaria”, hoy kosa ny Kly 
Pascal. 



Les commentaires sont fermées. 

