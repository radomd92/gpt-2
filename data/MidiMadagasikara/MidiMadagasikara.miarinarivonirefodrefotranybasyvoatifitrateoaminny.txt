MIARINARIVO: NIREFODREFOTRA NY BASY, VOATIFITRA TEO AMIN’NY KIBONY NY TOMPON-TRANO – MIDI MADAGASIKARA

Nisehoana fanafihan-jiolahy mahery vaika indray tamin’iny faritr’Itasy iny ny alakamisy hifoha 
lasa teo. Nirefotra teo amin’ny in-telo teo ny basy. Nanao amboletra tao amin’ny tokantranona 
iray tao amin’ny tanàna, antsoina hoe Mahabo, kaominina Tianarivo, distrikan’i Miarinarivo, 
jiolahy miisa telo. Basy vita gasy no nentin’ireto malaso ireto nanafika, raha ny voalazan’ny 
filaminana. Vehivavy iray tao amin’ity trano notafihan’ireo olon-dratsy ity no niantefan’ny 
jiolahy teo amin’ny kibony. Naratra mafy vokatr’izany ity ramatoa ity ka voatery nalefa haingana 
amin’ny toeram-pitsaboana. Raha ny vaovao voaray hatrany dia tsy nahazo na inona na inona ireto 
ireto. Vantany vao nanapoaka basy mantsy ry zareo dia nisahotaka nivoaka avokoa ireo mponina rehetra 
an-toerana. Nanararaotra niafina tao anaty olona nitsoaka ireo olon-dratsy, raha ny fampitam-baovao 
amin’ny mpitandro filaminana hatrany, ka tsy fantatra na nankaiza na nankaiza ny dian’izy ireo. 
eo am-pelatan’ny mpitandro filaminana any an-toerana ny raharaha ary mitohy ny fikarohana ireo 




