ANKADINDRAMAMY…. : NAHATO NY FANORENANA TSY ARA-DALÀNA | NEWSMADA

Par Taratra sur 21/01/2017 

Nijery ifotony ireo taratasy fahazoan-dalana hanorina trano eny Ankadindramamy, Analamahitsy, 
ary Mahatony Ivandry ny ekipan’ny boriborintany fahadimy, tamin’ity herinandro ity. 

Nanatona ireo rehetra manatanteraka asa fanorenana trano ny delegen’ny boriboritany sy ireo 
avy ao amin’ny « Direction de l’urbanisme et du développement » (DUD). 

Tompon-trano maro an-dalam- panorenana kanefa tsy manana taratasy ara-dalàna no nomena taratasy 
ary mba hanatona ny biraon’ny kaominina foibe. Nisy ireo sasany izay eo am-piandrasana ny taratasy 
kanefa efa nanorina avy hatrany ka nasaina nampiato ny asa rehetra mandra-pivoahan’ny taratasy. 

Miantso ireo rehetra mikasa hanorina sy an-dalam-panorenana trano ny fiadidiana ny tanànan’Antananarivo 
hanara-dalàna, ary mampitandrina ireo minia mandika izany fa misy ny sazy miandry azy ireo. 

Nambaran’ny lehiben’ny boriborintany fahadimy, Rakoto Emmanuel Richard, fa tsy hamela mora 
fanahy iniana ataon’ny olona sasany izy satria tsy misy ambonin’ny lalàna na iza na iza ka tsy maintsy 
avokoa ny rehetra amin’izay resaka fanorenan-trano izay. 



Les commentaires sont fermées. 

