FISAFOANA TANY AMPANIHY :: KITOZAN-TSOKATRA 250 KILAO SARON’NY ZANDARY • AORAHA

Nifanena tamin’ny zandary nanao fisafoana tany amin’ny distrikan’Ampanihy ny andian-olona 
nitondra entana tamin’ny gony, tamin’ny alarobia 5 febroary lasa teo. Nirifatra nandositra ireo 
vantany vao nahita an’ireo mpitandro ny filaminana. Tavela teo ny gony efatra ambin’ny folo feno 
efa maina efajato isa, izay milanja 250 kilao, sy sokatra velona miisa fito. 

Fantatra fa tany amin’ny kaominina Androhipano no toerana namonoana an’ireo sokatra ireo sy nanamboarana 
kitoza. Nodorana teo anatrehan’ny manam-pahefana any an-toerana avy hatrany ireo kitozan-tsokatra 


Tsy vao sambany ny fahatrarana tranga famonoana sokatra an-tsokosoko tahaka izao tany amin’iny 
Ampanihy iny, araka ny nambaran’ny loharanom-baovao avy any an-toerana. Efa nisy ny olona voasambotra 
naiditra am-ponja, tamin’ny taona 2019. Vao nisy olona telo hafa ihany koa no tra-tehaka, avy eo 
tamin’ny fahatrarana sokatra velona enimpolo sy kitoza 250 kilao, tamin’ny fiantombohan’ity 
2020 ity. 

Raha ny fikasana fanondranana sokatra an-tsokosoko mankany ivelany no tena fahita matetika, 
miha mahazo vahana any amin’iny faritra atsimon’ny Nosy ihany koa, tato ho ato, ny famonoana sy 
sakafo an’io karazana biby mitady ho lany tamingana eto Madagasikara io. Misy hatrany ny fanamafisana 
lafiny fiarovana ny sokatra, indrindra ny fisavana ataon’ireo mpanara-maso ny ala ary ireo mpitandro 
filaminana, ka isan’ny ahazoana an’izao vokatra izao. 









Enregistrer mon nom, mon e-mail et mon site web dans le navigateur pour mon prochain commentaire. 



