LOTO :: MITARAINA NOHO NY FIAVOSAN’NY FAKO NY MPONINA ENY IVATO • AORAHA

Velon-taraina ny mponina noho ny tsy fisian’ny toerana fanariana fako eny amin’ny kaominina Ivato. 
nisy ny fiaraha-miasa tamin’ity kaominina ity sy ny olona manana tany iray any an-toerana fanariana 
hatramin’izay saingy tsy nanaiky ny hanariana fako any intsony ny fokontany eny an-toerana. 

« Efa nanao taratasy nalefa tamin’ny minisitera mpiahy izahay mba hanomezana anay toerana hanatobianay 
na mba hamaha ity olana ity”, hoy ny fanazavan’ny tompon’andraikitra iray eo anivon’ny kaominina 
omaly. Fantatra fa hiraisan’Ivato amin’Antehiroka sy Talatamaty izao olana izao. 

Voalaza fa manahy ny mety ho fiparitahan’ny aretina ireo mponina eny an-toerana satria tsy voaraoka 
ny fako. Fantatra fa efa ho iray volana no voarara ny fanariana fako amin’ireo toerana ireo. “ Eny 
no efa misy toerana afaka hanariana fako saingy mbola misy asa hatao eny. Misy ihany ny fanalana 
ety amin’ny kaominina ka hariana any amin’ny fokontany eto amin’ny manodidina, saingy vonjimaika 
izany”, hoy ny fanampim-panazavan’ny tompon’andraikitra eo anivon’ny kaominina Ivato. 









Enregistrer mon nom, mon e-mail et mon site web dans le navigateur pour mon prochain commentaire. 



