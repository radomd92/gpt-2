IVATO : SAVOROVORO TEO ANOLOAN’NY BIRAON’NY ZANDARY – MIDI MADAGASIKARA

Efa maimbo rà tanteraka ny olona eny amin’iny faritra Ivato iny. Hany ka raha vao mandeha fotsiny 
feo fa misy ny olona voasambotra mahakasika ilay raharaha fandratrana olona eny an-toerana dia 
afo avokoa. Toy ny nitranga omaly vao maraina : tomefy olona manoloana ny biraon’ny zandary sy ny 
Ivato Firaisana, ary saika raikitra mihitsy ny sakoroka. Ny antony, nisy lehilahy iray voasambotry 
andrimasom-pokonolona fa toa hoe nandratra olona roa, ny alin’ny alakamisy alina lasa teo. Voatondro 
hatrany ho isan’ireo mpidaroka “bois rond” ity lehilahy ity, ka nitaky ny hamoahana azy ao amin’ny 
zandary ny olona. Rehefa nanontaniana mikasika ity raharaha ity anefa ny teo anivon’ny zandary 
nanambara tsotra fa efa tsy ao intsony io lehilahy voasambotra io fa efa nafindra toerana ny alin’io 
Raha ny fanazavana azo avy amin’ireo farany hatrany dia karazana fifamaliana sy adiady nisy teo 
sasantsany tamin’ireo andrimasom-pokonolona sy ity rangahy ity no nisy io alina io. Naratra vokatr’izany 
roa tamin’iretsy voalohany ka tonga nanao fitarainana tao amin’ny zandary sy nanatitra ity olona 
ity. Tsy misy resaka hidiran’ny fidarahona hazo mihitsy, araka izany, ity raharaha ity. Raha momba 
tranga izay tokoa mantsy dia voalaza teny an-toerana fa efa olona 17 izay no naratra vokatr’izay 
izay. Etsy andanin’izay ihany koa dia nanamafy ireo zandary fa mbola mitohy tsy an-kijanona ny 
sy fitandroana ny filaminana ary ny fanadihadiana ataon’izy ireo mahakasika ity tranga ity. Tao 
indrindra no nahatratraran’ny zandary ireo mpivarotra sy mpifoka rongony efatra mianadahy teny 
na dia tsy misy ifandraisany amin’ilay trangana herisetra aza aloha hatreto. 



