FIDIRANA HO MPITANDRO FILAMINANA :: HOTAKINA BAKALOREA IREO MPIANATRA HO ZANDARY • AORAHA

Hiakatra ny mari-pahaizana hotakina ! Nisongadina nandritra ny lanonana famoahana an’ireo mpianatra 
zandary miisa dimy amby sivifolo amby zato sy arivo tao amin’ny sekolin’ny Zandarimaria Ambositra, 
fa manomboka izao dia tsy ho Bepc intsony ny mari-pahaizana takina amin’ireo mpiadina ho zandary 
bakalorea. Hentitra ny jeneraly Ravalomanana Richard, Sekreteram-panjakana miadidy ny Zandarimaria 
nilaza an’io vaovao io tamin’ny antso an-tariby nanoloana an’ ireo mpianatra sy ireo fianakaviany. 

Fantatra tamin’io lanonana miaramila io ihany koa ny fisian’ireo mpianatra ho zandary miisa dimy 
afaka nivoaka ho isan’ny fianakaviamben’ny Zandarimaria. “Nisy roa tamin’ireo mpianatra no 
afaka nanohy ny fiofanana nandritra ny herintaona noho ny antony ara-pahasalamana. Nisy iray 
nametra-pialana. Mpianatra iray kosa no niala an-daharana. Ankoatra izay, nisy ny mpianatra 
namoy ny ainy”, araka ny fanazavana avy amin’ ny fitantanana ny sekolin’ny Zandarimaria any Ambositra. 

Nanisy teny manokana ho an’ireo havan’ny zandary vao nivoaka ny jeneraly Andrianjanaka Njatoarisoa, 
Zandarimaria nandritra ny fandraisany fitenenana. “Olona vonona sy nanao fanekena an-taratasy 
amin’izay toerana hanendrena azy hiasa ireo zanatsika ireo. Aoka tsy isika havany na ny ray aman-dreny 
no ho tonga any amin’ny biraoko hangataka hoe aza alefa any amin’ny toerana iray eto Madagasikara 
zanatsika noho ny antony maha lahitokana azy, ohatra. Raha lahitokana ny zanakao dia tsy tokony 
tato amin’ny Zandarimaria”, hoy ity manamboninahitra ambony ity. 

Noresahin’ny jeneraly Andrianjanaka Njatoarisoa ny ady amin’ny kolikoly. “Fotoana tsy fanaovana 
intsony izao. Misy ireo zokinareo maro nahita loza tamin’izany. Vao tamin’ny herinandro no nisy 
iray tra-tehaka naka vola tamin’ny mpitondra Bajaj, tany Sambava. Naiditra am-ponja izy izao. 
ny tarehimarika dia miisa roa amby dimampolo eo ireo zandary naiditra am-ponja noho ny fitondran-tena 
mendrika tamin’ity taona ity. Hakanareo zandry lesona ireny tranga ireny”, hoy izy 











Enregistrer mon nom, mon e-mail et mon site web dans le navigateur pour mon prochain commentaire. 



