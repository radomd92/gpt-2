TOAMASINA  : FANAPAHAN-JIRO VOKATRY NY RIVODOZA DUMAZILE NY NATAO | NEWSMADA

Par Taratra sur 08/03/2018 

Ho an’ny talem-paritry ny Jirama Toamasimna, tsy ny tranga toy ny fanapahan-jiro noho ny rivodoza 
hanakorontanan’ny mpianatry ny oniversiten’i Barikadimy, sy hanimban-javatra. Ampy tsara 
ny kaontera vaovao any an-toerana ho an’ireo nangataka hampidiran-jiro. 

Naneho hevitra ny talem-paritry ny Jirama Toamasina, Toto Jean de Dieu, manoloana ny filazan’ny 
ny oniversiten’i Barikadimy vokatry ny fahatapahan-jiro ny nahatonga azy ireo hitokona. Nohazavainy 
tsy maintsy notapahina ny famatsian-jiro satria mafy ny rivotra sy ny orambe nentin’ny rivodoza 
ka nisy nihozongozona ny andrin-jiro lehibe sasany eny Anjona, Mangarivotra, Mangarano, Andranomadio, 
Niakatra koa ny rano tany amin’ny faritra sasany. 

Notsipihiny koa fa tsy ny jiro mamatsy ny mpianatra any Barikadimy ihany ny notapahina, fa manerana 
tampon-tanànan’i Toamasina sy Toamasina II. Tsy naharitra koa anefa izany fa nandritra ny adiny 
teo ho eo ihany. Nohamafisiny fa tsy tranga toy izany ny tokony hamoronana korontana sy hanimban-javatra. 

Aoka izay ny afera sy ny risoriso 

Nilaza koa ny talem-paritra Toamasina fa hanomboka amin’ity volana marsa ity ny fampidirana ny 
efa nahavita fangatahana sy nahaloa ny sarany. Voakasik’izany ny nangataka ny taona 2012 sy 2013, 
tombanana ho 150 isan-kerinandro eo ho eo ny hatao ary ny taona 2014 indray ny amin’ny volana avrily. 
fa ampy ny kaontera ka aoka izay ny fanaovana afera na risoriso. Mikasika ny fitaovana sy kojakoja, 
hanontaniana ny teknisian’ny Jirama, mba ho tsara kalitao ny vidian’ny mpanjifa. 



Les commentaires sont fermées. 

