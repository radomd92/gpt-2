IADIANA AMIN’NY TSY FANJARIAN-TSAKAFO : AMPITOMBOANA NY TETI-BOLAN’NY MINISITERA TELO | NEWSMADA

Par Taratra sur 12/05/2017 

« Manomboka izao ao anatin’ny drafitrasam-pirenena ho an’ny fanjarian-tsakafo fahatelo hatramin’ny 
2021, hatsaraina ny toe-panjarian-tsakafo (état nutritionnel) ho an’ny Malagasy rehetra, indrindra 
vondron’olona marefo », araka ny fanazavan’ny mpandrindra nasionaly ny Ofisim-pirenena momba 
fanjarian-tsakafo (ONN), Raveloharison Ambinintsoa, teny Ivato omaly. Asa lehibe voalohany 
fampidinana ny tahan’ny zaza tratran’ny tsy fanjarian-tsakafo mitarazoka ho 38% raha 47,3% izany, 
fotoana izao. 

Fomba ahatongavana amin’izany ny fanaraha-maso ny sakafon’ny zaza raha vao ambohoka hatramin’ny 
taony. Eo no miforona avokoa ny taova sy ny sain’ny ankizy antoka hahatafita azy amin’ny fianarana 
ho tomady any aoriana. Rehefa dify ny faha-2 taona, sarotra ny manarina ny tsy fanjarian-tsakafo 
amin’ny ankizy. 

Mandritra ny fitondrana vohoka, omena ireo singa mitondra otrik’aina ny vehivavy sy hizarana 
ary arovana amin’ny aretina samihafa toy ny tazo. Rehefa teraka ny zaza, misy ny vaksiny maimaimpoana 
amin’ny CSB isorohana ny aretina maro sy ny tolotra toy ny fizarana vitamine A sy odikankana ao anatin’ny 
fahasalamana. 

Marolafy ny ady amin’ny tsy fanjarian-tsakafo, voakasika mivantana ny minisitera telo ; Rano, 
ary ny Fambolena sy ny fiompiana. Nanome toky ny Praiminisitra Mahafaly Solonandrasana fa hampitomboana 
tetibola homena ireo minisitera ireo amin’ny lalàna mifehy ny tetibolam-panjakana taona 2017 
2018 iadiana amin’ny tsy fanjarian-tsakafo. 400 tapitrisa dolara ny teti-bola ilaina araka ny 
Unicef sy ny SUN nefa tsy hiandry izany akory vao hiasa. Efa nitombo avo telo heny ny vola nomen’ny 
hanatanterahana ny tetikasa, hoy ny mpandrindra ny ONN. Amin’izao fotoana izao, ampahafantarina 
vahoaka ny tsy fanjarian-tsakafo mitarazoka sy ny fomba azo iadiana aminy manomboka ao an-tokantrano. 



Les commentaires sont fermées. 

