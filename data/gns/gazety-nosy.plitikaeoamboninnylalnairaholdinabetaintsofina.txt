PÔLITIKA : EO AMBONIN’NY LALÀNA I RAHOLDINA BETAINTSOFINA

Tamin’ny alakamisy faha 23 may 2019 dia namono ny mpanao fampielezan-kevitra niaraka tamin’ny 
Véronique teny Ampasampito teny amin’ny Gamo ingahy Naivo Raholdina izay kandidà IRD (Isika rehetra 
amin’i Rajoelina), izay nilatsaka tao amin’ny boriborintany fahadimy eto Antananarivo renivohitra 
antsoin’ny olona amin’ny anaram-bositra hoe Betaintsofina. 

Raha averintsika ny zava-nitsanga tamin’izay andro izay dia nifanena teo amin’ny Gamo eo Ampasampito 
mpanohana ny kandidà Véronique sy ny an’ingahy Raholdina, tokony ho tamin’ny telo ora hariva. 
mpanohana ny kandidà Véronique tao anaty fiarakodia no nanao ny hetsika nataony. Ny an’ingahy 
Raholdina indray dia nanao diabe manaraka ny arabe. Raha vao nahita ny fiara nitondra ireto mpanohana 
Véronique ingahy Raholdina dia avy hatrany dia nandrovitra ny afisy misy ny sarin’i Véronique 
amin’ilay fiara. Norovitiny koa ny “banderole” izay teo amin’ity fiara ity. Tamin’izay fotoana 
indrindra no nisy naka sary tamin’ny finday ireo mpomba an’i Véronique. Avy hatrany dia daroka 
felaka tehamaina no nahazo ireo mpomba an’i Véronique. Nisy valo mianadahy izy ireo no voadaroka 
ary mbola nanampy an’ingahy Raholdina Betaintsofina koa ny mpomba azy sy ireo bokonozatra niaraka 
Vokatr’izany dia naratra ireo mpomba ny kandidà Véronique. Nandositra ny ankamaroan’ny olona 
propagandy tao amin’ilay fiara ary tonga tany amin’ny pôlisy tany amin’ny “8ème” izy ireo. Tonga 
toa ireo pôlisy ireo nijery ny zava-misy ary nanatrika ihany koa ny savorovoro izay mbola nitranga 
izay notarihin’ny “lieutenant” iray. Nalefa tany amin’ny hôpitaly HJRA ary notsaboina tao ireo 
7 mianadahy. 

Tonga teny amin’ny hôpitaly ny mpanao gazety maro teto Antananarivo nijery ny zava-misy ka naharitra 
8 ora alina ny fiatrehan’ny olona maro teo amin’ity hôpitaly ity izay nanome hery ireo naratra. 

Namoaka lahatsoratra nitondra ny lohateny hoe “Nodarohan’i Raholdina i Véronique” ny ampitson’io 
teto amin’ny La Gazette de la Grande ile. 

Fihetsika feno habibiana, famonoan’olona an-tsitrapo ary fandikan-dalàna no azo andikana iny 
iny. Ingahy Raholdina nefa dia depiote no nanao izany fihetsika izany ary mahalala tsara ny lalàna 
misy sy ny lalànan’ny fifidianana koa. Tsy izany ihany fa mbola nampirisika ny mpomba azy hamono 
mpifaninana aminy. 

Tena fanamparam-pahefana tanteraka no tsapan’ny olona rehetra izay nanatrika ity raharaha ity 
mieritreritra azy fa ao ambonin’ny lalàna satria hono kandidàn’ny IRD. 

Nitory tany amin’ny fitsarana ny kandidà Veronique izay mpifaninana taminy raha ny loharanom-baovao 
Nalefan’ny fitsarana any amin’ny 8 ème ny famotorana ny raharaha satria tsy maintsy mandalo amin’ny 
aloha izany. Raha ny loharanom-baovao azonay hatrany dia efa ho herinandro mahery izao no tonga 
amin’ity kaomisaria ity ny raharaha ary voalaza koa fa manamboninahitra ambony ao an-toerana 
no nandray ny fitoriana. 

Mahagaga ary fa tsy mihetsika ny fanadihadiana. Miandry ny fiantsoana ny olona rehetra izay voadaroka 
naratra ary ireo nanatri-maso mba hanaovana ny famotorana. Ny tena mahagaga dia ny antony tsy anatanterahan’ny 
ny famotorana nefa dia avy any amin’ny fitsarana no manome ny iraka. 

Raha mampitaha amin’ny zavatra maro mahakasika ny fifidianana izay nahitana olana isika eran’i 
dia manontany tena ihany hoe “ambonin’ny lalàna ve ingahy Naivo Raholdina antsoina hoe Betaintsofina?” 
tany Fandriana dia tsy niandriandry ny tompon’andraikitra rehetra nandray ny andraikiny, ka 
nampidoboka an’i Hasimpirenena iny. Toa izany koa ny kandidà tany Ambatofinandrahana sy Mahabo 
ny CENI tany Ihosy izay nampidirana am-ponja vonjy maika ireo olona voakasika amin’izany ka miandry 
fitsarana azy. 

Fa nahoana no mitarazoka toa izao ny raharaha fitoriana an’i Naivo Raholdina nefa dia hitam-poko 
ny famonoany olona sy ny fitarihany korontana tamin’ny fifidianana? Ingahy kandidà natolotra 
antoko Za’Gasy teny Ambohipo tao amin’ny firaisana faharoa dia nanao fihetsika toa ity ary nampidirina 
amin’ny fonjan’i Tsiafahy ny faha 29 may 2019 rehefa vita famotorana noho ny raharaha tamin’ny 
27 may 2019. 

Tsy misalovana ny asan’ny fitsarana izahay fa tokony hatao ny famotorana ity raharaha ity mba hahalalana 
iza no diso sy marina. Ny fahitan’ny maro azy dia toa eo ambonin’ny lalàna angaha i Naivo Raholdina. 

Ankoatra ny fitoriana any amin’ny fitsarana dia mbola manana ny fahitany iny raharaha iny koa ny 
(Vaomieram-pirenena mahaleo tena momba ny fifidianana) sy ny HCC (Fahefana avo momba ny lalàmpanorenana) 
manana ny fomba fahitany ity raharaha ity koa satria raharaham-pifidianana izy ity ankoatra ny 
sy famonoana iny. Inoana fa nitory amin’ireo sehatra ireo koa ny kandidà Véronique. 





