AMBOHITSILAOZANA –AMBATONDRAZAKA : DAHALO ROA LAHY NODORAN’NY FOKONOLONA VELONA

Tsy mbola misy fitsaharany ny fitsaram-bahoaka manerana ny Nosy. Tao amin’ny kaominina Ambohitsilaozana, 
anatin’ny distrikan’Ambatondrazaka indray no nisehoan’izay fitsaram-bahoaka izay, ny alin’ny 
hifohy omaly alahady. Dahalo maromaro nitam-piadiana no nikàsa hangalatr’omby tao amin’ny tanàna 
ao anatin’io kaominina io, tokony ho tamin’ny 10 ora alina. Tsy nanaiky lembenana anefa ny fokonolona 
raikitra ny fifanjevona tao an-tanàna. Tsy natohitra ny fokonolona ireo olon-dratsy ka voasambotra 
roa tamin’izy ireo, ny ambiny kosa tafaporitsaka ka tratra intsony na dia niezaka ihany aza ny fokonolona 
azy ireo. Toy matetika mitranga amin’izao fotoana izao rehefa misy ny dahalo azo sambo-belona, 
nieritreritra ny hitondra azy ireo any amin’ny zandary intsony ny fokonolona fa avy hatrany dia 
fitsaram-bahoaka. Raha ny fantatra dia nodorana velona tamin’ny afo kitay ireto dahalo roa tratra 
ka lavenona sisa no hitan’ny zandary rehefa tonga tao an-toerana. 

