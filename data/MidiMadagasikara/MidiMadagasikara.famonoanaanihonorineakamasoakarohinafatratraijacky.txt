FAMONOANA AN’I HONORINE (AKAMASOA) : KAROHINA FATRATRA I JACKY, ISAN’IREO ATI-DOHA – MIDI MADAGASIKARA

Tovolahy iray antsoina hoe, Avotriniaina Jacky Herilala no karohin’ny pôlisy misahana ny heloka 
fatratra amin’izao fotoana izao. Fantatra, araka ny fampitam-baovao azo fa isan’ireo ati-doha 
ny famonoana ho faty an’i Itpkv. Honorina Rasomanalina, filoha lefitry ny toby Akamasoa eny Andralanitra 
tovolahy 20 taona ity. Ankoatra an’i Jacky, dia nisy olona telo hafa efa voasambotra sy nadoboka 
am-ponja, noho ity resaka vono olona ity hatrany. Nambaran’ireo mpanao fanadihadiana fa lonilony 
fialonana no antony nahatonga ireo olona niroso tamin’ny fanaperana ny ainy tamin’ny fomba feno 
tokoa. Ary olona akaiky azy avokoa no ireto voarohirohy ireto. Ny roa tamin’ireo voasambotra mantsy 
tsy iza fa anadahiny iray tampo amin’i Honorine ihany. Ny iray kosa, miaraka amin’ity mbola karohina 
dia samy ankizy notezainy avokoa. Ny herinandro lasa teo ireto voasambotra ireto no natolotra 
Fampanoavana ka ireo anadahiny dia nadoboka avy hatrany eny Antanimora. Ilay ankizy notezainy 
dia nalefa eny amin’ny fitaizana zaza maditra, eny Anjamanasina. Hatramin’izay raha ny fanadihadiana 
pôlisy hatrany dia toa efa nanaloka an’ity ramatoakely ity ny amin’ny mety hisian’ny mpamono azy. 
nilaza foana mantsy izy, raha ny vaovao hatrany fa ho ireo olona akaiky azy ireo ihany no mety handatsaka 
ainy any aoriana any. Ary iny notanterahin’ireo olon-tsy vanona tokoa ny fikasàny, ny sabotsy 
Mey hifoha alahady 22 Mey lasa teo. Tany an-tranony ihany no nanaovan’ireo olon-dratsy ny asany, 
nariany tanaty tatatra teny amin’ny manodidina ny vatana mangatsiakany nony avy eo. Mbola nisy 
manodidina ny telo tapitrisa ariary latsaka teo ihany koa, nanjavona tao amin’ny tranon’ity vehivavy 
namono ity. Mbola mitohy ny fanadihadiana sy ny fikarohanana ilay naman’ireo mpamono. Araka ny 
fampikarohana navoakan’ny pôlisy laharana 3732/MSP/SG/DJPN/DPJ/SCAC/BC1-16 dia manentana 
izay mety mahita an’i Jacky, mba hisambotra azy avy hatrany sy hiantso ireo mpitandro filaminana 
laharana 0340551726. 




















