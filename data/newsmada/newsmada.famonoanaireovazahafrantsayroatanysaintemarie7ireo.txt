FAMONOANA IREO VAZAHA FRANTSAY ROA TANY SAINTE MARIE  : 7  IREO VOASAMBOTRA, FANTSAY LAHY NY IRAY | NEWSMADA

Par Taratra sur 24/08/2016 

Efatra, dimy… Tafakatra fito, hatramin’ny omaly, ireo olona nosamborin’ny mpanao famotorana 
ilay vonoan’olona nahafaty ireo teratany frantsay roa, Magalie Céline Hélène Chaigneu sy Romain 
Henri, ny alahady lasa teo. Teratany frantsay lahy iray, voalaza fa efa nipetraka ela tany Sainte 
ary sakaizan’I Magalie Céline, ity fahafito voasambotra. 

Mihazakazaka ny toe-draharaha momba ny famonoana ireo teratany frantsay roa tany Sainte Marie, 
alahady teo. Olona fito amin’izao fotoana izao no voasambotra, ka anisan’izany ny teratany frantsay 
izay voalaza fa anisan’ny sakaizan’ilay vazaha vavy teo aloha, araka ny fanazavan’ny lehiben’ny 
lalàna ao Toamasina, Thierry Rajaona Lauret, tamin’ny gazety Le figaro. Ny dimy tamin’ireo efa 
ny alahady teo ihany, taorian’ny nahitana ny fatin’ireto mpifankatia frantsay ireto. Olona nahiahiana 
ireo, izay niara-nivoaka alina tamin’ireo vazaha ireo ny alin’ny asabotsy. Tany amin’ilay teratany 
sakaizan’ilay tovovavy taloha ihany ka io no iantefan’ny eritreritry ny mpanao famotorana, ka 
nisamborana azy. Mandeha ny fandihadiana ireo olona rehetra ireo amin’izao fotoana izao. 

Ankoatra ireo mpanao fanadihadiana, zandary sy polisy ary ny mpampanoa lalàna ao Toamasina efa 
tany Sainte Marie, fantatra izao fa ho avy any tsy ho ela ny mpampanoa lalàna frantsay miisa roa. 
ny L’info.Re, nifampiresaka mivantana an-telefaonina ihany koa ny minisitry ny Raharaham-bahiny, 
Béatrice sy ny minisitra frantsay, Jean-Marc Ayrault, momba ity raharaha ity. Maniry ry zareo 
mba hojerena akaiky ity raharaha ity ary mba ho hita faran’izay haingana ny tompon’antoka sy ny 
famonoana. Azo heverina fa mifanandrify amin’izany no mety mampihazakazaka ny toe-draharaha 
izao, nahasamborana ireo olona fito ireo avy hatrany. 

Mampitandrina ny terataniny ry zareo Frantsay 

Manoloana ity tranga tany Sainte Marie ity, mampitandrina ireo teratany frantsay eto amintsika 
fitondrana frantsay. Lasibatra matetika izy ireo amin’ny asan-jiolahy sy ny asa famonoana eto 
eto, ka izay no anton’izao fampitandremana izao. Miantso ny governemanta malagasy rahateo izy 
mba hiantoka ny fiarovana ireo Frantsay monina sy miasa eto amintsika. Mazava ho azy, mety hihena 
teratany frantsay ho avy aty amintsika taorian’ity tranga ity. Sakana ho an’ny fampiroboroboana 
fizahantany sy ny fampiasam-bola ny tranga toy izao. Andrasana ny fivoaran’ny toe-draharaha. 



Les commentaires sont fermées. 

