ANOSIPATRANA : SARONA NY RONGONY 63 KG AVY ANY TOLIARA, SAIKA HAPARITAKA ETO ANTANANARIVO  – MIDI MADAGASIKARA

Loharanom-baovao avy tamina olona tsara sitrapo no nahalalan’ny Polisy avy ao amin’ny sampan-draharaha 
ny ady amin’ny zava-madomelina eo anivon’ny Polisim-pirenena etsy Anosy, fa misy rongony amina 
maromaro vao tonga avy any Toliara, ao amina tokantrano 1 eny Anosipatrana. Tsy nanamaivana izany 
polisy ka nanao fizahana teny an-toerana, ny Zoma 19 aprily 2019. Nandritra izany no nahatrarana 
lehilahy iray, 36 taona, eo am-pivarotana rongony tao amin’io trano io, tokony ho tamin’ny 10 ora 
Niroso tamin’ny fisavana ilay trano avy hatrany ireo polisy ka hita tamin’izany fa milanja 63,3kg 
nafeniny tao anaty valizy 2 sy gony lehibe 1. Nandritra ny fanadihadiana azy dia niaiky izy, fa azy 
ireo rongony ireo ary vao tonga avy tany Toliara, ny 16 Aprily lasa teo. Nambarany fa novidiny 1 000 
ariary ireo rongony ireo ka kasainy hamidy 1.600.000 ariary eto Andrenivohitra. Nilaza ihany 
izy, fa kamiao mpitondra entana no nitondrana ireo rongony ireo teto Antananarivo. 




















