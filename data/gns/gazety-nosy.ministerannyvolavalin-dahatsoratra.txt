MINISTERAN’NY VOLA : VALIN-DAHATSORATRA

Accueil > Gazetin'ny nosy > Ministeran’ny Vola : Valin-dahatsoratra 

Publié le 05 mars 2019 



Ho valin’ny lahatsoratra naovaka teto amin’ny La Gazette de la Grande Ile laharana faha-4805 tamin’ny 
04 martsa 2019, pejy faha 10, izay mitondra ny lohan-teny hoe : « Ministeran’ny Vola : Mampitandrina 
sendikà amin’ireo olona tsy izy ». 

Eo anatrehan’izao fanomanana amin’ny fanendrena tompon’andraikitra isan-tsokajiny ho mpiasam-panjakana 
izao. Ny Sendikà roa tonta eto amin’ny foibem-pitantanana ankapobeny ny hetra dia milaza etoana 
tsy misy tompon’antoka tamin’ny famoahana io lahatsoratra voalaza etsy ambony io, tsy mijery 
sy tsy manonona anaran’olona ary tsy manaratsy olona mivantana an-karihary izay tsy misy porofo, 
kosa manana ny fomba fijeriny sy faharesen-dahatra azy manokana. Ny fitakiana nataon’izy ireo 
ny taona 2018 no nanosika azy ireo hanamafy ho an’ireo izay handray fanapahan-kevitra ny tsy fanekeny 
fanendrena olona hita kosa fa efa nanimba ny asa sy ny mpiasa, ary ireo izay efa nanao ny tsy nety tao 
foibe izany. 

Tsy miditra amin’ny lafiny pôlitika ary tsy manao pôlitika, araka ny sata mifehy azy izy ireo koa. 
maha mpiasam-panjakana azy ireo koa dia vonona hanaja sy hampanaja ny fifehezana izy ireo, rehefa 
ny zony. 

Amin’ny anaran’ny sendika roa tonta SNAIM sy SACIMA/ Rakotondramanana Christian sy FOZARA Donné 




Tsy mifankahazo ny mpiasa ao amin’ny Ladoany izay mivondrona ao amin’ny sendika ireo ary mahatsapa 
mpikambana ao amin’ny sendika maromaro fa tsy mizotra araka ny tokony ho izy ny fanendrena ireo 
ireo ka manao fampitandremana mialoha izy ireo. Toa izany koa ny avy ao amin’ny sampan-draharaha 
ny hetra. Misy ny mitaraina mahakasika ireo olona voalaza ireo ary mahalala be ny zavatra nataony 
ny tsy mety nataon’izy ireo koa tamin’ny fitondrana izay nifandimby teo ary indrindra tamin’ny 
HVM iny. Tsara ny hahafantaran’ny mpanapa-kevitra izany ary indrindra ireo liam-baovao. 

Ny filazana anaran’olona amin’ny gazety dia tsy midika fanaratsiana velively. 



