FIANARANTSOA : NIDAROKA MPIASA AN-TRANO, POLISY VAVY MD – MIDI MADAGASIKARA

Polisy vavy iray sy mpiray tsikombakomba aminy izay nanao herisetra sy fampijaliana tamina tovolahy 
an-trano, no naiditra am-ponja vonjimaika ao Ankazondrano Fianarantsoa, ny antoandron’ny zoma 
teo, miandry ny fotoam-pitsarana azy ny 22 febroary izao. Fanamparam-pahefana sy fampijaliana 
vesatra nanenjehana an’ity mpitandro filaminana ity.Rehefa avy nofatorana ity tovolahy mpiasa 
nosoketaina ho nangalam-bola, dia notondrahan’ ilay polisy vavy rano mangotraka, ka nitsovaka 
an-doha ka hatrany an-tongotra ny hodiny. Na dia teo aza ny fanambazana vola hatramin’ny 12 tapitrisa 
sy ny tsindry bokotra samihafa, ary niezaka nanao raharaham-pihavanana ny fianakavian’ilay 
vavy namoa-doza mba hampitsahatra ny fitoriana, dia tsy nanaiky izany hatramin’ny farany ny havan’ilay 
niharan’ny vono tamin’ny fombam-biby, ka niala maina ireo mpanelanelana izay niezaka nanao izay 
afany. Manoloana ny herisetra sy hetraketraka mateti-piseho ataon’ity mpitandro filaminana 
hoditra amin’ny mpiara-monina aminy ity, dia efa nangataka ny hifindran’ity polisy vavy monina 
Antarandolo ity ny lehiben’ny Fokontany ao an-toerana, satria tsy tantin’ny mpiara-monina intsony 
fomba mamoehitra sy fihoaram-pefy ataony, hoy ny loharanom-baovao. Raha ny fantatra, dia mitohy 
rehetra ny fivoaran’ity raharaha ity ao an-tanànan’i Fianarantsoa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

