MORAFENOBE : KARANA VAVY IRAY NAFATOTRA SY NABORIDANA HITA FATY TAO AN-TRANONY – MIDI MADAGASIKARA

Saika isan’andro ahenoana vono olona sy fanafihana mitam-piadiana ary asan-jiolahy sy fandrobana 
dahalo amina faritra maro ankehitriny, ka anisan’izany ny any amin’ny Faritra Melaky. Tamin’ny 
alahady lasa teo tany Morafenobe dia olona roa no nisy namono tany an-toerana ka vehivavy ny iray. 
farany izay hita faty nihosin-drà tao an-tranony nofatoran’ireo jiolahy tongotra aman-tanany. 
loharanom-baovao no nahafantarana fa karàna vavy iray ity niharan’ny herisetra ity. Notsentsenana 
ny vavany. Efa niboridana tanteraka izy io ary araka ny fanampim-baovao dia toa hoe naolana ity 
ity. Ny zavatra nahavariana ny mpanara-baovao, tsy nisy zavatra very tao an-trano. Ny finday ihany 
voalaza fa nentin’ireo olon-dratsy. Nisy vola antapitrisa tao, maherin’ny 10 tapitrisa sy firavaka 
saingy tsy nalain’ireo olon-dratsy. Valifaty sa fialonana sa asan-jiolahy tsotra izao ? Ny fanadihadiana 
mpitandro filaminana ihany no afaka mamaly an’ireo fanontaniana. 

Lehilahy iray notetehina tamin’ny famaky. Raim-pianakaviana monina eny amin’ny tanimbary manodidina 
kosa no lasibatr’ireo jiolahy faharoa. Nodoran’ireo tsy mahataho-tody ny tranony rehefa avy 
olon-dratsy tamin’ny antsibe izy, araka ny loharanom-baovao voaray hatrany. Manoloana ny tsy 
mahazo laka any amin’ny Faritra Melaky tato ho ato, dia manao antso avo amin’ny fitondrana mahefa 
vahoaka sy ny tompon’andraiki-panjakana any an-toerana mba hampitomboana ny isan’ny mpitandro 
(zandary, polisy, miaramila) miasa any an-toerana. 




















