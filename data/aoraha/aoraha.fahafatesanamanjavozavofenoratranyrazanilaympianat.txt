FAHAFATESANA MANJAVOZAVO :: FENO RATRA NY RAZAN’ILAY MPIANATRA MPANAMORY TANY ANTSIRABE • AORAHA

Nindaosin’ny faha­fatesana, afak’omaly alina, rehefa nandalo fitsaboana andro vitsivitsy, 
amin’ny hopitaly, Rakotoson Mamimaherimanana Andrianina, lehilahy, 33 taona, mpianatra ho 
mpanamory angidimby, tany amin’ny sekoly Akademia Miaramila (Acmil), Antsirabe. Nahitana ratra 
sy faritra mangana ny vatany, toy ny eo amin’ny sorony sy ny hatony ary ny lamosiny, araka ny fanazavana 
fianakaviana nijery ny razana, teny amin’ ny tranom-paty. 

Miahiahy zavatra hafa ny havan’ilay lehilahy namoy ny ainy. Nampahafantatra avy hatrany ny toe-pahasalaman’ 
mpianatra io, tamin’ny andro nahatongavany tany amin’ny sekoly kosa, ny minisiteran’ny Fiarovam-pirenena. 

Voaray ho mpianatra mpanamory angidimby tany amin’ny sekoly Akademia Miaramila Antsirabe, taorian’ 
fifaninanana nataony, io lehilahy io. Voalaza fa tamin’ ny zoma 8 novambra lasa teo no nahatongavany tany amin’ny sekoly, 
ny fiofanana. Nentina tany amin’ny hopitaly izy, tamin’io zoma io, noho ny tsy faha­salamana nahazo 
Nitohy teny amin’ny hopitaly miara­mila Soavinandriana ny fitsaboana. Tsy tana ny ainy, telo 
taorian’izay. 

“Hita, nandritra ny fizaham-pahasalamana natao tamin’io mpianatra io eo am-pahatongavana tao 
sekoly fa manana olana amin’ny voa izy, ka avy hatrany dia notsaboina sy nentina tany amin’ny hopitaly. 
hatrany, nandritra ny fandraisan’ny toe­ram-pitsaboana nitondrana azy fa misy aretin’ny voa 
mpianatra ity izay nitarika ny fahafatesany”, araka ny fanazavana nataon’ ny eo anivon’ny minisiteran’ 
Fiarovam-pirenena tao amin’ny kaonty “Facebook”-n’izy ireo, omaly. Natao fizahana (autopsie), 
ny razana mba hahafantarana ny antony nitarika ny fahafatesany. Milaza ny hametraka fitoriana 
ity fahafatesana mampiahiahy ity ny fianakaviana. 









Enregistrer mon nom, mon e-mail et mon site web dans le navigateur pour mon prochain commentaire. 



