FITATERANA AN-TANETY :: FIARA ROA TRATRA NAMPIDITRA OLONA AN-TSOKOSOKO TENY IAVOLOHA • AORAHA

Mirongatra ireo mpitatitra tsy ara-dalàna mampitohy an’Antananarivo sy Antsirabe. Fiara roa 
saron’ny polisy eny Iavoloha ny asabotsy lasa teo, nandray olona ary saika hitondra azy ireo tany 
. Voalaza fa saika hitondra ireo mpandeha an-tsokosoko ireto fiara ireto izay tsy nanana taratasy 
hitatitra akory ny iray amin’izy ireo. “Nampidinina avokoa ny mpandeha tao amin’ireo fiara ary 
trano fihiboana avy hatrany izy roa ireo”, hoy fanampim-panazavana avy amin’ny polisim-pirenena. 

Marihina fa anisan’ny mampitaraina ireo mpitatitra mampitohy an’Antsirabe sy Antananarivo 
gaboraraka misy amin’ny sehatry ny fitaterana amin’iny faritra iny. Efa ela izy ireo no nitoroka 
fisian’ireo fiara mandray olona an-tsokosoko amin’ny toerana isan-karazany eto an-drenivohitra 
miteraka fatiantoka ho azy ireo satria vitsy ireo mpandeha tonga manatona ny toeram-piantsonana 
amin’ny Fasan’ny karàna, Anosizato. 

Ho an’ny lalam-pirenena fahafito iny , ohatra dia misy mameno antsokosokoa etsy Ankadimbahoaka, 
ary eny Iavoloha. Voalazan’ireo mpitatitra ihany koa fa misy mameno any Talatamaty sy ny sosa. 
mampirongatra ireo mpisandoka ho mpitatitra ihany koa ny vanim-potoanan’ny fialan-tsasatra 
izao sy ny fotoanan’ny fety.Milaza ny tsy hilefitra amin’ny tsy fanarahan-dalana toy izao kosa 
avy ao amin’ny polisim-pirenena ka hanohy ny fanaraha-maso mikasika izany. 









Enregistrer mon nom, mon e-mail et mon site web dans le navigateur pour mon prochain commentaire. 



