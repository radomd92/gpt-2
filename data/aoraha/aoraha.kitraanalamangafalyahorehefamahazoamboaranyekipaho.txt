KITRA ANALAMANGA :: «FALY AHO REHEFA MAHAZO AMBOARA NY EKIPA», HOY I JONAH RANDRIAMISAINA • AORAHA

Misongadina amin’ny fahaizany mitarika an’ireo mpiara-milalao aminy ao amin’ny ekipan’ny AS 
i Jonah Randriamisaina, kapiteny, sady voahosotra ho mpilalao mendrika tamin’ity taom-pilalaovana 
teo anivon’ny ligin’Analamanga taranja baolina kitra. “Mahatsiaro faly aho rehefa mahazo amboara 
ekipa, noho ny asan’ny tsirairay. Manomboka any amin’ireo mpitantana hatraminay mpilalao dia 
nanao ezaka avokoa. Isaorako azy ireo izany”, hoy ity mpilalao manana ny maha izy azy eo amin’ny 
irakiraka mpiaro eo anivon’ny ekipan’ny seranam-piaramanidin’i Madagasikara ity. 

Tamin’ireo lalao rehetra natao dia mbola tsy nisedra faharesena mihitsy ry Jonah sy ny namany. 
efatra sy ady sahala roa no vokatra teo amin’ny lalaom-bondrona. Fandresena avokoa kosa no azo 
amin’ny dingan’ny famaranana (ampahefa-dalana hatramin’ny famaranana). Mpilalao mbola tanora 
ireo mandrafitra ny ekipan’ny AS Adema ka ilaina ny fahaizana mitarika azy ireo. Azo heverina fa 
mahay eo amin’ny lafiny teknika sy ny toe-tsaina i Jonah Randriamisaina, izay efa naharitra an-taonany 
no tao amin’ny klioban’ny seranam-piaramanidina. “Tamin’ny baolina maty, tamin’ny alalan’ny 
nanoloana ny Cosfa, dia niteny tamin’ireo namako mpiara-milalao aho hoe: haintsika ny mampiditra 
ao amin’ny haratontsika koa nahoana no tsy haintsika ny mampiditra ao amin’izy ireo?”, araka ny 
kapitenin’ny AS Adema ity. Nanamafy ny herijika ho an’ny ekipa izany fampieritreretana nataony 
ka nody ventiny ny rano nantsakaina. Miandry ny fiadiana ny amboara sy ny ho tompondakan’i Madagasikara 
ireo. 









Enregistrer mon nom, mon e-mail et mon site web dans le navigateur pour mon prochain commentaire. 



