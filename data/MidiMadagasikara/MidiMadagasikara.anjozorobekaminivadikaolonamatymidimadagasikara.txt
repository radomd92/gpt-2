ANJOZOROBE : KAMIÔ NIVADIKA, OLONA MATY – MIDI MADAGASIKARA

Olona roa no namoy ny ainy, iray kosa naratra mafy. Io no vokatry ny fivadihana fiarabe iray tany 
distrikan’Anjozorobe, ny alakamisy lasa teo. Tany amin’iny kaominina Betatao no niseho ity loza 
ity, rehefa nitrangana olana ara-teknika ilay fiarabe nitondra vokatra avy any an-toerana. Toerana 
somary saro-dàlana ihany ilay izy , hany ka tsy misy afa-tsy itony fiarabe itony no fitaovam-pitaterana 
hitondra olona sy entana. Raha ny vaovao azo, dia teo am-pihaniana fiakarana ilay fiara no niseho 
loza. Voalaza teo, fa nisy olana tao amin’ny « transmission »n’ilay fiara. Tsy voatan’ny mpamily 
araka izany ny familiana ary dia nikodingidingy niverin-dalana ity fiarabe nivesatr’entana 
olona ity ary nivadika ambony ambany nony avy teo. Lehilahy iray 34 taona sy ankizilahy iray 14 taona 
maty tsy tra-drano voatsindrin’ilay fiarabe, nisy vehivavy iray kosa naratra mafy voatery nosokirina 
ambany. Tsy naninona kosa tetsy an-danin’izay ny mpamily, raha ny fampitam-baovao azo hatrany. 
nentina avy hatrany namonjy toeram-pitsaboana moa ilay naratra. Tonga teny amin’ny toerana nisehoan’ny 
moa ireo tompon’andraikitry ny filaminana tany an-toerana nanao ny fizahana ifotony ary nanokatra 
hatrany ny fanadihadiana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

