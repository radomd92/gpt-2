FITIFIRANA PÔLISY TENY ANOSIBE : MISY PÔLISY TEO ALOHA VOATAZONA – MIDI MADAGASIKARA

Fantatry ny rehetra amin’ny solon’anarana hoe “Rains”, efa nigadra teny Tsiafahy ny lehilahy 
nahazo fahafahana vonjimaika, noho ny resaka asan-jiolahy ihany, kanefa dia mbola izao voarohirohy 
ambadiky ny fanafihana mitam-piadiana, nahavoafititra pôlisy iray teny Anosibe. Araka ny fampitam-baovao 
dia teo amin’ny 15 teo ireo olona no efa nohenoina tamin’ity resaka ity ary fito tamin’izany ihany 
notazonina sy natolotra ny Fampanoavana omaly, ary anisan’izany i “Rains, izy efa fantatra ihany 
fa nandray anjara tamin’ny fanafihana an’i Monlou tamin’ny taona 2014. Raha ny fantatra dia somary 
ihany fiampangana azy fito ireto, ka voatery nohalavaina anio ny fihenoana azy ireo ataon’ireo 
mpanao famotorana. Tsiahivina, fa ny 16 septambra lasa teo no norobaina jiolahy mitam-piadina 
mpivarotra kojakoja fanaovan-trano iray teny Anosibe. Nisy pôlisy nitaingina môtô tamin’io 
io, “motard” iray noheverin’ireo olon-dratsy fa saika hisambotra azy ka avy hatrany dia notifiriny. 
izay tsy izy ny fanadihadiana tamin’izay, ka ny ampitson’io ihany dia nisy lehilahy iray nolazaina 
isan’ireo mpanafika voatifitra teny Itaosy, nisy iray hafa voasambotra. Nambaran’ny mpanao 
fa nahitana fanamiana miaramila tao aminy, “matraque” ary basy kilalao fitondran’ireto andian-jiolahy 
manafika. Raha mba toa izany foana mantsy no fiasan’ireo mpanao fanadihadiana eto amintsika, 
fa tsy hisy ho afa-maina ary hizaka ny valin’ny nataony avokoa ireo mpanao ratsy. 




















