ENDRIKA FITSARAM-BAHOAKA :: NIHARAN'NY TAMBABE IRETO FITO LAHY AVY NANDEVINA • AORAHA

Nitrangana savo­rovoro niendrika fitsaram-bahoaka, tany Fasimena Ambositra II, afak’omaly 
Nosakanan’ ny fokonolona ny lehilahy fito avy nandevina nandalo teo amin’io toerana io. Nieren-doza 
fito lahy saingy kila forehitra nodoran’ireo andian’olona ny fiara marika «Mercedes Sprinter» 
azy ireo. 

Tonga teny an-toerana nandamina ny raharaha ny mpitandro filaminana. Nisy zandary roa naratra 
nandritra izany. 

Antso vonjeo sy zaza tsy hita 

Tany amin’ny lalan-tany dimy kilaometatra miala ny lalam-pirenena fahafito no nisehoan’ity 
ity. Avy namonjy fahoriana tany Imady ary mikasa hody any Ambositra ny lehilahy fito mpihavana 
fiara iray. Tampoka teo, vory maro ny fokonolona nanakana ny lalan’izy ireo. 

«Nandeha niadana ny fiara rehefa nandalo teo amin’ ny lalan-tany. Naheno feon’ olona miantso vonjeo 
tao anaty fiara ny olona nijanona teo an-tsisin-dalana ka nampandre ny fokonolona. Tonga marobe 
olona nanakana sy nitora-bato an’io fiara io», araka ny fitantaran-dRakotomalala Richard, Préfet 
Itsy farany no nidina tany an-toerana niaraka tamin’ny mpitandro filaminana rehefa naharay ny 
momba ny zava-misy. 

Tsy afa-nandositra fa voasakan’ireo andian’olona ny fiara. Tafavoakan’ny mpitandro filaminana 
ireo lehilahy fito. Minitra vitsy taorian’izay, niredareda ny afo. Nirehitra ny fiara. Voatery nanao tifi-danitra sy nana­poaka 
mandatsa-drano­maso ny zandary nanaparitahana ny olona. Tsy nisy kosa ny fisamborana natao. 

«Tsaho momba ny fisiana feon’olona niantso vonjy tao anaty fiara no nahatonga ny savorovoro. Nilaza 
olona fa nisy zaza very teo an-tanàna. Tsy voamarina anefa ny fisian’ izany», araka ny fanazavana 


Nivory sy nanao fanambaràna manoloana an’ity tranga tany Ambositra II ity ny tompon’andraiki-panjakana, 
notarihin’ny Lehiben’ny faritra Amoron’i Mania, omaly. Milaza izy ireo ny hiandrasana am-pitoniana 
vokatry ny fanadihadiana izay efa misokatra. 









Enregistrer mon nom, mon e-mail et mon site web dans le navigateur pour mon prochain commentaire. 



