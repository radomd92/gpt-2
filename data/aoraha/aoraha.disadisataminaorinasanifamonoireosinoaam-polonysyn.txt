DISADISA TAMINA ORINASA :: NIFAMONO IREO SINOA AM-POLONY SY NY MPIASA TANY VATOMANDRY • AORAHA

Raha tara kely foana ny mpitandro filaminana tany Marovintsy-Vatomandry, omaly, dia mety ho niafara 
fahafatesana ny zava-nitranga tao amin’ny orinasa mitrandraka “graphite” antsoina hoe Gallois, 
an-toerana. 

Tezitra vokatry ny fitokonana nataon’ny mpiasa ireo Sinoa tao amin’ny orinasa ka nisy ny fifampikasihan-tanana 
amin’ny an-daniny sy ny an-kilany. Naratra mafy ny efatra tamin’ireo sinoa. Nisy olona roa tamin’ireo 
ihany koa voa mafy, voafiran’ny antsy lava, araka ny loharanom-baovao. 

Efa nanana olana itsy orinasa itsy, volana vitsy lasa izay. Vokatry ny fandroahana mpiasa sy voalaza 
tsy fanajana zon’olombelona ataon’ireo mpampiasa no niandohan’ny tsy fifankazahoana. Tsy olona 
anefa ireo mpiasa fa mponina eo amin’ny tanànan’i Marovintsy, izay misy ilay orinasa ihany. Sady 
ireo mpiasa no nisy koa ireo tsy nahazo karama. “Manoloana ireo rehetra ireo dia efa nisy ny fifampiresahana teo amin’ny mpampiasa sy ireo mpiasa. 
niasa kely ireo mpiasa, taorian’izay, nandritra ny andro vitsy. Tonga aty an-toerana ny sampan-draharaham-paritany 
ny Asa sy ny lalàna sosialy avy any Toamasina hamaha ny olana. Nilaza ny hanakatona ny orinasa ireo 
rehefa nifampiresahan’ireo tompon’andraikitra. Vao mainka niteraka olana tamin’ireo mpiasa 
efa nitokona io valin-teny io”, hoy ny angom-baovao avy any an-toerana hatrany. 



Nisy ny fifandonana taorian’izay. Nampiasa antsy lava ireo teratany vahiny ka nandratra olona 
Namaly tamin’ny tora-bato ireo mpiasa sady nampian’ny fokonolona eo amin’ilay tanàna. Tamin’io 
io indrindra no tonga ireo mpitandro filaminana avy any Vatomandry. 

Naratra mafy ny efatra tamin’ireo Ssinoa ka ahiana ho tapaka hazondamosina sy valanoranony ambany 
iray tamin’izy ireo. Nambenanan’ny zandary ireo maratra ka nentina notsaboina ao Vatomandry. 
nitsahatra hatreo ny disadisa fa hatramin’ny alina no voalaza fa mbola miezaka mandamina ny any 
orinasa ireo mpitandro filaminana. Mikasa ny handroba ny fananan’ilay orinasa ireo mponina, araka ny loharanom-baovao. Mivory maika 
ity raharaha ity ireo manampahefana sivily sy miaramila any Vatomandry hatramin’ny alina. 









Enregistrer mon nom, mon e-mail et mon site web dans le navigateur pour mon prochain commentaire. 



