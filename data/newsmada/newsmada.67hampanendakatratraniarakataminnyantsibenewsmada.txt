67 HA: MPANENDAKA TRATRA NIARAKA TAMIN’NY ANTSIBE | NEWSMADA

Par Taratra sur 19/02/2019 

Nandritra ny fisafoana sy ny fisavana notanterahin’ny polisin’ny boriborintany fahafito sy 
Fip teny amin’ny faritra 67 ha Atsimo, ny andron’ny alarobia lasa teo tokony ho tamin’ny 7 ora hariva, 
niaraka tamin’ny antsibe lavalela ny lehilahy iray. 

Nentina avy hatrany tany amin’ny commissariat 67 ha ity farany hanaovana fanadihadiana. 

Nandritra izany, nisy olona telo samy hafa nilaza fa voaendak’ity lehilahy ity niaraka tamin’ny 
lava teny amin’ny faritry ny Vatobe sy ny tobim-piantsonana 119. Voamarina fa tena efa mpanendaka 
tokoa izy ity. Mampitondra faisana amin’iny faritra iny. 

Natao ity hetsika ity, araka ny fanazavan’ny polisy, ho fanamafisana ny fandriampahalemana an-dRenivohitra, 
ny eo anivon’ny faritra mafana eny amin’ny kaomisaria boriboritany fahafito, 67 ha, sy ny manodidina 
ho fametrahana ihany koa ny polisy hita maso. Natolotra ny fampanoavana ny asabotsy 16 febroary 
ity farany ka voatazona vonjimaika am-ponja. 





Les commentaires sont fermées. 

