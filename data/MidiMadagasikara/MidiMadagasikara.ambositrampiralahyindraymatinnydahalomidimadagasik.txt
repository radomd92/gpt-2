AMBOSITRA : MPIRALAHY INDRAY MATIN’NY DAHALO – MIDI MADAGASIKARA

Mitohy ny tsy fahandriampahalemana eto Ambositra. Mihahenjana ny raharaha, tsy manaiky lembenana 
ny fokonolona, raikitra ny fifandonana sy ny fifanenjehan’ny fokonolona sy ny dahalo amin’ny 
maromaro, toy ny zava-nitranga ny asabotsy alina lasa teo, tokony ho tamin’ny 12 ora alina. Tao 
kaominina Ankazoambo, fokontany Ambatomenaloha , mpiralahy no matin’ny dahalo izay saika nitady 
hangalatra ny omby ao tanàna. Fokontany Ambatomenaloha; izay lasibatr’ireo dahalo matetika, 
mbola tsy nahitana vahaolana avy amin’ireo tomponandraikitra isan-tsokajiny, momba an’io tsy 
io. Fokontany Tsimitona, omby efatra no lasan’ny dahalo tamin’io asabotsy alina io ihany. Fokontany 
dahalo iray no tratran’ny andrimasom-pokonolona raha saika hanao ny asa ratsiny. Fokontany Antanimahalina-Ankeniheny, 
fifanenjehana eo amin’ny fokonolona sy ny dahalo. Mihahenjana ny raharaha eto Ambositra, ahiana 
ho zava-dratsy ny toe-draharaha amin’ny andro manaraka, tsy andrenesam-peo ireo tomponandraikitra 
ka lasa miraviravy tanana ny vahoaka. Herinandro mahery izao, ny mponina eto Ambositra no niainana 
dahalo tsy an-kiato isan’alina eto amin’ny renivohitry ny faritra Amoron’i Mania izay misy ireo 
isan-tsokajiny miahy ny faritra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

