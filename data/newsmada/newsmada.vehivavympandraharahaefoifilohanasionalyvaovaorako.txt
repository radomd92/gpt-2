VEHIVAVY MPANDRAHARAHA (EFOI) : FILOHA NASIONALY VAOVAO RAKOTONDRAINIVONONA EMILIE | NEWSMADA

Par Taratra sur 27/09/2016 

Nanatanteraka fihaonambe nasionaly ireo vehivavy mpandraharaha ao amin’ny EFOI Madagasikara, 
tetsy Mahamasina. Nandany ho filoha nasionaly vaovao an-dRamatoa Rakotondrainivonona Emilie 
Panoeline ireo mpizaika avy amin’ny sampana 14 manerana ny Nosy tonga nivory. 

Sady lehiben’ny sampan’ny EFOI tany Toliara, ity filoha vaovao ity no lany hitondra ny tambajotra 
rehefa avy nitana ny anjara toeran’ny filoha lefitra nasionaly teo aloha. Mavitrika eo amin’ny 
fandraharahana izy indrindra tany amin’ny faritra nisy azy. Filohan’ny Gem any Toliara rahateo 
tenany. 

Tarigetra ny hanohy ny asa fampiroboroboana ny tambajotran’ny vehivavy mpandraharaha eto Madagasikara 
manerana ny ranomasimbe Indianina aza. Manentana hatrany ireo vehivavy mpandraharaha ihany 
hiditra amin’ny sehatry ny ara-dalàna sy ho matihanina ho tena fanoitra amin’ny fampandrosoana 
firenena. 

Nilaza ny filoha vaovao fa tsy ireo efa fanta-daza ihany sy efa manana ny toerany no atao hoe mpandraharaha 
na ireo manao asa tena madinika sy tsotra miezaka ny hotafita sy hanana ny toerany ihany koa dia antsoina 
mpandraharaha ary tokony ho sahy hiseho sy hanandratra hatrany ny zava-bitany. 



Les commentaires sont fermées. 

