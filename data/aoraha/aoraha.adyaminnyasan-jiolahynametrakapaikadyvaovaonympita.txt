ADY AMIN'NY ASAN-JIOLAHY :: NAMETRAKA PAIKADY VAOVAO NY MPITANDRO FILAMINANA • AORAHA

Nampitondrana ny anarana hoe “Papango” ny paikady vaovao napetraky ny mpitandro filaminana ho 
miady amin’ny asan-jiolahy eto an-drenivohitra sy ny ambanivohitra. Miaraka mandray anjara 
ny eo anivon’ny Zandarimariam-pirenena, ny Tafika Malagasy ary ny Pôlisim-pirenena. 

Tanjona voalohany amin’io paikady io, raha ho an’ny eto an-drenivohitra manokana, ny tsy hahatafavoahan’ireo 
ivelan’Antananarivo amina fanafihana na asa ratsy miseho ka mba hanamora ny fahatrarana azy ireo. Tonga teny Ambatoroka, omaly maraina, nametraka ny paikady “Papango” ny minisitry ny Fiarovam-pirenena 
Jean Richard, ny Filaminam-bahoaka Controleur Géneral de Police Rafanomezantsoa Roger ary ny 
miadidy ny Zandarimariam-pirenena Ravalomanana Richard. 

Novelabelarina tamin’izany fa hoentin’ny fitondram-panjakana hiadiana amin’ny asan-jiolahy, 
fakàna an-keriny, fanendahana, ary ny fandrobana sy ny fanafihana mitam-piadiana ity paikady 
ity. 

« Hametrahana mpitandro filaminana avokoa ireo toerana stratejika izay mivoaka sy miditra ny 
ary ireo mihazo ny lalam-pirenena. Misy ireo mpitandro filaminana mijanona amin’ny toerana maharitra. 
ihany koa ireo manao fanakanana sy mivonona amin’ny fanarahan-dia », hoy ny fanazavana. 









Enregistrer mon nom, mon e-mail et mon site web dans le navigateur pour mon prochain commentaire. 



