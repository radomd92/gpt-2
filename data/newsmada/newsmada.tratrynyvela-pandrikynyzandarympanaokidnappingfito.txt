TRATRY NY VELA-PANDRIKY NY ZANDARY  : MPANAO KIDNAPPING FITO VOASAMBOTRA TANY AMBATONDRAZAKA | NEWSMADA

Par Taratra sur 04/07/2016 

Tsy eto an-dRenivohitra na Toamasina ihany ny misy fakana an-keriny! Tany Ambatondrazaka tany, 
ny jiolahy. Renim-pianakaviana iray no lasibatra nitakiana voka 20 tapitrisa Ar. 

Vehivavy iray 46 taona nalain’ny jiolahy an-keriny tany Bejofo Ambatondrazaka, ny 29 jona lasa 
tokony ho tamin’ny 6 ora hariva. Voalaza fa nirongo fitaovam-piadiana ireo mpaka an-keriny, ka 
ilay ramatoa hamonjy fodiana no notongavan’izy ireo. Olona manana ny maha izy azy ao an-tanàna 
ity notafihan’ny jiolahy ity. Nanjavona nanomboka teo ilay ramatoa, ka efa alina vao nahazo vaovao 
fianakaviany fa any am-pelatanan’ny jiolahy izy. 

Nangataka vola 20 tapitrisa Ar ireo olon-dratsy ho takalon’ny famotsorana azy. Nampilaza ny zandary 
Ambatondrazaka ny fianakaviana ka nidina tany an-toerana ireo nanao ny vela-pandrika hisamborana 
jiolahy sy hamotsorana ilay ramatoa nalaina an-keriny. 

Nanao ny vela-pandrika tokoa ny zandary ka voasambotra tamin’izany ny olona telo. Avotra soa aman-tsara 
koa ilay ramatoa nandritra izany. Nanaovana fanadihadiana ireo voasambotra ka nanoro ny namany. 
fito ny olona voasambotra tamin’izany. 

Fantatra tamin’izany fa nampiasa basy P.A miisa telo, basim-borona iray ary sabatra ireo jiolahy. 
maty paika ny fakana an-keriny, saingy verin’ny zandary tamin’ny kely foana ireo noho ny fahamaizana 
vola. 

Kidnapping Toamasina nangina tanteraka 

Nilamina ny tany Ambatondrazaka momba ity resaka fakana an-keriny ity. Nangina tanteraka kosa 
resaka momba ity asan-jiolahy ity, any Toamasina. Raharaha izay tena nitana ny sain’ny maro teto 
indrindra ny fisian’ny mpitsara sy ireo olona ampolony tafiditra tamin’izany, nalana tany Toamasina. 
ho aiza ny tohin’ny famotorana? Efa fanao mahazatra ihany ny fampanginana ny raharaha rehefa mandeha 
fotoana eto amin’ny tanàna. Amin’ny trangan-javatra rehetra mila fanazavana mihitsy, toy ny 
baomba. Tsy manao ny asany ny mpitandro filaminana sy ny fitsarana, sa ny resaka kolikoly sy fiarovana 
manokana ny anton’izany rehetra izany? Mila resaka mazava amin’ireny raharaha mafana rehetra 
ny vahoaka. 



Les commentaires sont fermées. 

