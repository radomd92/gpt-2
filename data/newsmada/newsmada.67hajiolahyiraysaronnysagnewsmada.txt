67 HA  : JIOLAHY IRAY SARON’NY SAG | NEWSMADA

Par Taratra sur 21/03/2018 

Noraisim-potsiny teny 67 ha ny jiolahy raindahiny antsoina hoe Rafla, ny zoma lasa teo. Ny polisy 
ny heloka bevava (BC) sy ny Sag no niara-nisalahy tamin’ny fisamborana azy ity. Voarohirohy noho 
resaka fividianana entana halatra ity jiolahy ity. Lasibatry ny andian-jiolahy nanao fanafihana 
ny tokantrano telo amin’ny faritra Ampandrana sy Besarety ary Anjanahary, ny alin’ny alarobia 
volana novambra 2017. Nahare izany ny polisy ka tonga haingana teny an-toerana ka raikitra ny fifandonana 
jiolahy tamin’io fotoana io. Vokany, lavon’ny polisy ny iray raha azo sambo-belona kosa ny iray, 
tafaporitsaka kosa ny dimy lahy naman’izy roa lahy ireto. Niainga avy amin’ny fanadihdidana ity 
azo sambo-belona ity no nahafantarana fa i Rafla no mpividy ny entana halatra rehetra. 



Les commentaires sont fermées. 

