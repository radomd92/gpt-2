ANDRANA FANADINANA CEPE :: AMBANY NY TAHAM-PAHAFAHANA HO AN’ NY CISCO ANTANANARIVO RENIVOHITRA • AORAHA

Tsy dia tsara ny vokatra. Vitsy ireo ankizy afaka tamin’ ny fanadinana andrana CEPE notanterahina 
alatsinainy ho an’ Antanana­rivo renivohitra. Ny 23,75%-n’ireo mpiadina ihany no nahomby. Mpianatra 
amby fitopolo sy telonjato sy arivo, tamin’ireo efatra ambin’ny folo sy telonjato sy valo arivo, 
amin’ny Sekoly fanabe­azana fototra (Epp), izay nanatrika ny fanadinana, no afaka tamin’ity 
fitsapana ity. Namiratra indrindra tamin’ireo faritra ara-pitantanana sy ara-peda­gojia na 
VI raha nahazo ny taha ambany indrindra mitovy ny faharoa sy fahatelo. 

Manoloana an’io vokatra io, nanazava ny tompon’ andraikitra fa efa mahazatra ny mahita taha ambany 
izao. “Efa fomba fanaonay hatramin’izay ny manome laza adina sarotra amin’ireo mpianatra rehefa 
andrana, mba tsy hiheveran’ izy ireo fa mora foana ny fanadinam-pananjakana CEPE”, hoy Ranoroaliravaka 
tompon’andrai­kitra ara-pedagojia eo ani­von’ ny Fari-piadidiam-pampianarana na Cisco Antanana­rivo 
omaly. 



Nohamafisin’ity tompon’ andraikitra ity fa tsy voafehin’ny mpiadina ny taranja Kajy. “Tsapa 
tena ambany ny fahaizan’ny ankizy ny kajy. Tamin’io taranja io avokoa no nahitana ny naoty ambany 
hoy ny fanam­piam-panazavan-dRanoroa­liravaka Zoelinirina. 

Etsy an-danin’izany, mana­mafy ny avy ao amin’ny Cisco Antananarivo renivo­hitra fa mbola manana 
hianarana sy hana­tsarana kokoa ny vokatra ireo mpi­anatra. “Ny fanarenana ireo tsy nety tamin’iny 
andrana iny no imasoa­nay. Rehefa vita izany dia misy indray ny tombana amin’ny fanadinana andrana 
amin’ny 8 aogositra ho avy izao. Eny anivon’ny sekoly no hanatanteraka izany. Inoana fa hihatsara 
taham-pahafahana aorian’izay, izany hoe rehefa tonga tokoa ny fanadinana”, hoy hatrany ny fanazavany. 









Enregistrer mon nom, mon e-mail et mon site web dans le navigateur pour mon prochain commentaire. 



