BRICKAVILLE: TSIPAHIN’NY OLOBE NY HIJAPIAN’NY SASANY NY 8 MARSA | NEWSMADA

Par Taratra sur 06/03/2019 

Manahy ny hanaovana fitaovana politika ny fikambanam-behivavy ao amin’ny distrikan’i Brickaville 
ray aman-dreny sy ny olobe avy amin’ny kaominina maromaro any an-toerana, amin’izao hankalazana 
andron’ny 8 marsa izao. Misy mpanao politika hilatsaka hofidina depiote, mijapy ny hetsika sahady 
hanao fitaovana politika izany andron’ny vehivavy izany. Fantatra fa hovorian’ny mpanao politika 
any amin’ny kaominina Fetraomby avokoa ny fikambanam-behivavy rehetra eo anivon’ny distrika 
andron’ny 8 marsa izao. Fantatra fa ho kandidà amin’ny fifidianana solombavambahoaka izy io. 

Vela-pandrika sy kajikajy politika maloto 

Ketrehin’izy ireo ho fankalazana ofisialy ato anatin’ny distrika izany hetsika izany. “Misy 
politika mifandraika amin’ny fifidianana anefa anatin’izany. Nanolotra omby hamalifaliana 
vehivavy mpanatrika io mpanao politika voalaza io, araka ny fandaharam-potoana ary tsy maintsy 
fitenenana, hampisongadina ny tenany. Raisin’ny maro ho fanomanana fampielezan-kevitra mialoha 
fotoana “pré-campagne” izany ka tsy mendrika hatao takalom-patsa amin’ny fividianan-toerana 
reny aty Brickaville”, hoy ireo ray aman-dreny ireo. Olona tsy mpanao asa sosialy sady tsy mpandray 
amin’ny hetsika ataon’ny vahoaka rahateo ity miditra any anaty fetin’ny vehivavin’i Brickaville 
ka anairan’ireo ray aman-dreny ny rehetra , hialana amin’ny vela-pandrika na koa kajikajy politika 




Les commentaires sont fermées. 

