FANABEAZANA NY TANORA :: HOHAMAFISINA ENY AN-TSEKOLY NY FAHALALALANA ARA-PANANAHANA • AORAHA

Hohamafisina eny an-tsekoly ny fampianarana mikasika ny fananahana. Sekoly efatra eto Antananarivo, 
sy CEG ( Talatamaty, Ambatolampy Tsimahafotsy, Ampefiloha, Ivandry) no hanombohan’ny Sampan’ny 
Mikambana misahana ny mponina na ny Unfpa sy ny orinasa tsy miankina an’io tetikasa io. 

“Mahamenatra ny miresaka momba ny fananahana eto amintsika ka manjary manaotao foana ireo ankizy. 
izay mety hampitombo ny isan’ireo zazavavy tsy ampy taona mitondra vohoka sy ny aretina azo avy 
firaisana”, hoy Randrianirina Séraphin, talen’ny fanabeazana fototra sy ny fahaiza-miaina 
anivon’ny minisiteran’ny Fanabeazam-pirenena, nandritra ny fanaovan-tsonia fiaraha-miasa 
amin’ny solontena maharitry ny Unfpa eto Madagasikara Constant- Serge Bounda sy ny vondrona Filatex, 
nosoloin-tenan’i Hasnaine Yavarhoussen, administrateran’ity vondrona ity teny Ankadimbahoaka, 


Fantatra fa efa manambady avokoa ny 40%-n’ny ankizivavy latsaky ny valo ambin’ny folo taona eto 
na dia voararan’ny lalàna aza izany, nanomboka tamin’ny taona 2007. Voalaza fa efa miteraka avokoa 
zato mahery amin’ireo ankizivavy arivo ao anatin’ny salan-taona 15 hatramin’ny 19 taona. 

“ Hisy mpitsabo manokana antsoina hiantsoroka ny fampianaranana. Mety haharitra adiny roa isan-kerinandro 
araka ny fanampim-panazavan-dRandrianirina Séraphin. Nanamafy i Constant- Serge Bounda fa: 
ny ankizivavy tsy handao ny fianarany raha sanatria bevohoka ity tetikasa ity”. Manodidina ny 
amby sivifolo tapitrisa ariary ny sandan’ny fiaraha-miasa ka hisy ampahany hanampiana an’ireo 
fitopolo amby zato voan’ny aretina mamany lava, tsaboina eny amin’ny Hjra sy ny havany mandritra 
iraika amby roapolo andro. 

Ho an’ny vondrona Filatex dia: “zava-dehibe ny fanabeazana ara-pananahana ny tanora mba ho fisorohana 
fijanonan’ny ankizy amin’ny fianarana noho ny vohoka tsy niriana”. “Sakana amin’ny fampandrosoana 
toekarena ny tsy fitohizan’ny fianaran’ny ankizy”, hoy i Hasnaine Yavarhoussen. 









Enregistrer mon nom, mon e-mail et mon site web dans le navigateur pour mon prochain commentaire. 



