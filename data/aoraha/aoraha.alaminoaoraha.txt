ALAMINO… • AORAHA

Miarahaba antsika mpamaky ny gazety Ao Raha !Mahavalalanina ny mahita ny tontolo pôlitika eto 
manampy trotraka ny tontolon’ny toekarena izay tsy ahitana mangirana. Sady reraky ny hazakazaky ny fiainana andavanandro isika no miferinaina amin’ny afitsok’ireto 
pôlitika ireto. 

Voalohany aloha, eto amin’ny daty hanaovana ilay fifidianana fihodinana faharoa mihitsy dia 
mampiahiahy. Io 19 desambra io dia efa an-katoky ny fety tanteraka raha tsy hilaza hoe efa ao anatiny 
Dia io ve no daty tena mampety ny vahoaka malagasy tsy an-kanavaka? 

Na ny maha fety kristianina ny Noely izay tsy misy herinandro aorian’io datim-pifidianana io fitsiny 
dia efa manelingelina ny maro. Dia hadilo izany ny sofina mandritra ny fety amin’ny fifanasana 
sy fifandranitan’ireo mpifanandrina pôlitika.Tsy afaka mangataka fitoniana pôlitika ato anatin’ny 
ve ireo maro an’isa tsy miteny? 

Faharoa indray dia raha toa ka tsy maintsy hotazonina ilay daty, dia mba mangataka ny fahendren’ireo 
pôlitika mba hanatanteraka izany ao anatin’ny filaminana fa mila izany ny vahoaka maro an’isa. 

Raha tombanana dia fiadanana ho an’ny ambanilanitra avokoa no kendrenareo sy ampanantenainareo, 
dia mbola fanesoana foana hatrany aza no valin’izany ho an’ireo efa nifandimby teo. Rehefa lany 
mpitondra dia hadinony ny vahoaka, fa ny paosiny sy ny akamany aloha no fenoiny. 

Samy velom-panantenana anefa isika mandre fanomezan-toky hoe: “Minoa fotsiny ihany”dia ho azonao 
lanitra feno fahasambarana ety an-tany. Mihodina kely indray dia toa velom-bolo raha maheno fa 
“Fitiavana no lehibe indrindra” ka ho paradisa toy ny tany Kanàna nampanantenain’i Jehovah i Madagasikara. 

Raha ireo no akapoka, dia na handroso isika tsy ho faty raibe, na hihemotra tsy ho faty renibe! Asa 
ianao raha mba mahita ny sary hitako, fa volan-kakafotra ihany no hisy eto. Sa izaho kosa no mijery 
solomaso mainty lalandava, asa lahy!… 









Enregistrer mon nom, mon e-mail et mon site web dans le navigateur pour mon prochain commentaire. 



