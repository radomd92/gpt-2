MAZIA MAZIA ! • AORAHA

Mampiaiky isika Malagasy! Raha fifaninanana amin’ny zava-dratsy tokoa dia, angamba, voafantina 
sangany maneran-tany. Tsy lavitra indrindra ny gaboraraka tamin’ny fampielezan-kevitra amin’ny 
ho solombavambahoaka izay hifarana anio ity. 

Toa be marenina avokoa ny ankamaroan’ireo kandidà niantefan’ny fampitandremana noho ny tsy fanajana 
lalàm-pifidianana. Soa fa tapitra ihany izy ity fa tahaka ny mankadilo sofina indray ny mandre 
filazana lava ataon’ny Vaomieram-pirenena mahaleo tena misahana ny fifidianana (Ceni). Ny tena 
dia tsy miainga any ambony mihitsy ny ohatra e! Ny fitaratra indray aza no manome sary ratsy. 

Tadidintsika, tamin’ny fitondrana teo aloha no nisy an’izany famoahana taratasy hosoka fanta-poko 
izany, saingy tsy nisy noenjehina sy nosaziana. An’hetsiny ireo olom-pirenena nofitahina tamin’ny 
familiana sy taratasin’ny fiara nolazaina fa “biometrika” kanefa hay sandoka. Asa izay hafitsoky 
fanjakana ankehitriny, na ny fanenjehana an’ireo manampahefana tsy mataho-tody sahy namita-bahoaka 
tamin’ahiahy na ny fanamarinana an’ireo karazana taratasim-panjakana manaraka havoaka eo. 
porofon’ny fomba ratsy ihany koa ny fahafantarana ny fiovan’ireo vovoka rongony “heroïne” tratran’ny 
saingy nivadika vovo-dronono rehefa handeha hodorana. 

Firifiry anefa izay vovoka rongony nolazaina fa efa nodorana izay? Santionany ireo. Raha ny marina 
atao mpijery na mpanatrika irony fety an-dampihazo ifandimbiasan’ny manam-pahaizana amin’ny 
na mazia irony ny Malagasy. Tsy hay intsony na mpankafy na mpanakiana, satria ao ireo mitehatehaka 
resin-tory ihany amin’ny zava-bita izay efa fantatra fa lôjika be loatra, ary ao ireo tezitra noho 
fanambakana, eny fa na dia fantatr’izy ireo tsara aza fa resaka hafetsifetsena no ataon’ireo mpilalao 
an-tsehatra. Rahoviana vao hifoha Ramalagasy ka sahy hiatrika ny tena zava-misy marina fa tsy 
hampiesonin’ny mpanao mazia intsony ? 









Enregistrer mon nom, mon e-mail et mon site web dans le navigateur pour mon prochain commentaire. 



