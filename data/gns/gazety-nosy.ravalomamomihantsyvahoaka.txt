RAVALO : MAMO MIHANTSY VAHOAKA

Mbola maresaka sy ivon’ny ady hevitra momba ny raharaham-piaraha-monina hatrany aloha hatramin’izao 
tontolon’ny fifidianana filohampirenena fihodinana faharoa natao teto amintsika ny alarobia 
teo, faha-19 Desambra. Ivon’ny ady hevitra satria misy amin’ireo sokajin’olona mpiara-dia amin’ny 
Ravalomanana na ny mpanohana azy, eny izy tenany manokana mihitsy, no tsy resy lahatra amin’ny 
vokatra mivoaka hatreto. Dia misy ny fanehoan-kevitra miendrika fampitandremana ny tompon’andraikitra, 
ny Ceni sy ny Hcc, mba hijery akaiky ny antontan-taratasy mba ho ny marina no hifotorana. Misy koa 
fanentanana ny mpifidy, ny olom-pirenena, mba ho sarotiny ka hiaro ny safidiny. 

Raha ny vahoaka amin’ny ankapobeny aloha dia hentitra ny tenin’izy ireny fa “tsy matahotra an-dRavalomanana 
na rariny ifampitahana na ny ara-dalàna no takiana, ary na ny herim-bahoaka aza no hifanatrehana 
vonona ny rehetra.” Nisy mihitsy no nampiaka-peo omaly taorian’ireny lahateny nataon-dRavalomanaa 
hoe “misehoa àry ka midina an-dalambe dia hidina koa izahay tsy mankasitraka ny hiverenanareo 
fitondrana dia hifankahita eo isika”. Ny sasany moa dia tsy niahotrahotra nilaza hoe “ndeha hifanatrika 
amin’ny kianjan’ny 13 may ka tandremo sao mitsoaka mandositra any AFrika Atsimo indray.” 

Tamin’ny faramparan’iny herinandro iny moa dia efa nisy ny famalian’ny Hcc ny fangatahan’ireo 
amin’ny kandida Ravalomanana ny mba hampitahana ny vokatra (confrontation). Dia notoavin’ny 
izany saingy ny Ceni no nasainy nanao izany. Dia efa nanomboka izy io ka nisy ny solontenan’ny kandida 
tonta manatrika sy mandray anjara amin’io fampitahana io. 

Hatreto aloha, tamin’ireo fitanana an-tsoratra izay notakian’ny mpiara-dia amin’ny kandida 
mba hampitahaina ka efa natao ny fampitahana dia tsy nahitana olana fa nitovy. Izany hoe ara-pahamarinana. 
nitady irika indray ny mpiara-dia amin-dRavalomanana fa “ny taratasin-datsa-bato na bileta 
indray, hono no tokony hampitahana.” 

Etsy ankilany, efa nitaky tao amin’ny onjam-peo “Aceem” omaly alahady atoandro ny mpiara-dia 
sady ao anatin’ny komity mpanohana azy, i Tovo Ratovoarisoa, hoe, “amin’ny raharaha toa izao, 
vao misy tsy fahatomombanana na iray aza dia foanana ny voka-pifidianana manontolo”. Sao mba lasa 
kosa izany e? Dia ahoana ny zon’ireo mpifidy an-tapitrisany izay nanao ny safidiny tamin-kitsim-po 
tamim-pahamarinana? Na ny vokatra tao amin’ny birao fandatsaham-bato iray nisehoan’izany tsy 
izany aza dia efa tsy rariny raha toa ka hofoanana maina izao satria hoe “nisy tranga iray tsy ara-dalàna”. 

Etsy andaniny, ny fepetra voafaritry ny lalàna, raha misy tranga miseho ka ahiana hiteraka ny fiovan’ny 
dia ny mirakitra an-tsoratra izany ao amin’ny taratasy fitanana an-tsoratry ny fifidianana (PV) 
atao, dia anjaran’ny Fitsarana avo momba ny lalampanorenana ny mandray fanapahana momba izany 
tsy ny mpomba ny kandida na ny mpikambana ao amin’ny biraom-pandatsaham-bato n any Ceni akory aza 
manapa-kevitra hoe “foanana ny voka-pifidianana”. 

Fa etsy ankilany, ny zavatra tena resahina betsaka aloha hatreto dia ny hoe “nisy kara-pifidianana 
sy kara-ponondro hosoka marobe (???) tetsy sy teroa”. Efa nisy moa ny “sarimihetsika” nataon’ny 
tamin-dRavalomanana talohan’ny androm-pifidianana teny Tsiadana teny, nanehoana an’ireo 
nambara fa tratra nitondra kara-pifidianana sy kara-panondro hosoka (???) na tsy mbola nisy soratra 
(vierge), ary naseho ny mpanao gazety (ireo mpivoy ny tombontsoan-dRavalomanana), ary dia nasaina 
ireo olona tratra ireo hoe “nisy naniraka”. Talohan’ny fifidianana io, izay tsy mihoatran’ny 
akory, fa ny nampiasaina tamin’ny fotoam-pifidianana dia mbola tsy nahenoana ako hoe nisy tratra 
anjatony na amin’arivony na an’lainy…. 

Voalohany indrindra aloha, amin’ny raharaha toa izao, ny fanaovana hosoka dia voararan’ny lalàna 
ka izay manao hosoka dia ny lalàna famaizana no mihatra aminy aloha. Izany hoe ny Fitsarana momba 
ady heloka no tompon’andraikitra mijery an’izany sy mampihatra ny lalàna. Indrindra koa fa talohan’ny 
ilay tranga. Ary na nandritra ny androm-pifidianana aza, na taorian’ny androm-pifidianana koa, 
tsy manana fahefana hitsara ny momba izany aloha na ny Ceni na ny Hcc. 

Ny tian-kambara amin’izany dia tsotra. Iza aloha no tompon’andraikitra nahavanona izany hosoka 
sy ny mpiray tsikombakomba aminy na ny tompon-kevitra naniraka nampanao an’izany? Rehefa voafaritra 
dia tsy maintsy fotorina ny hoe “tena nisy tokoa ve ilay hosoka sa resaka tiana hatavy”? Ary raha 
fa tena nisy izany dia hoe “tena nanana finiavana nanao na nampanao na naniraka na nitsikombakomba 
tokoa ve ireo rehetra voarohirohy na voatonontonona”? 

Anjara-fahefan’ny fitsarana ady heloka izany rehetra izany. Fa ny anjaran’ny Hcc kosa, amin’ny maha-mpitsara azy, dia ny mijery an’ireo fitarainana na fitoriana 
eny aminy sy ireo voarakitra ao anatin’ny fitanana an-tsoratry ny fifidianana (PV). Raha misy 
fanaovana hosoka ireny voasoratra any dia mijery ny Hcc hoe “tena nisy ve ilay hosoka?”. Miandry 
vokatry ny fitsarana ady heloka izy amin’io. Na nisy na tsia anefa ilay hosoka, araka ny antontan-taratasy 
anoloan’ny Hcc, tsy maintsy mijery sy mamantatra izy hoe “tena nanova ny safidin’ilay olom-pirenena 
ve ilay hosoka?” Raha nisy izay fiovan’ny safidin’ilay olom-pirenena izay vokatr’ilay tranga, 
hosoka na zavatra hafa, dia eo no mandray fepetra ny Hcc amin’ny fanafoanana voka-pifidianana, 
tsy voatery ny vokatra rehetra no foanana fa ny tao amin’ny toerana nisehoan’ilay fiovana ihany. 

Ny mahalasa fisainana anefa hatreto, na ireo mampiaka-peo milaza fa “nisy hosoka” aza toa tsy re 
nitory eny amin’ny fitsarana ady heloka fa any amin’ny Ceni sy ny Hcc no ifatraran’izy ireo, ary 
fitakiana ny fanafoanana ny voka-pifidianana tamin’ny ankapobeny mba hamerenana ny fifidianana 
tanjon’izy ireo. Efa tsinjon-dry zareo mantsy fa “diso lalana ry zareo tamin’ny filazana tamin’ny 
alarobia 19 desamabra teo fa “lany Ravalomanana”. 

Ny ataon-dry Ravalomanana izao dia ny manentana ny olom-pirenena hirotaka, ka efa tonga hatramin’ny 
ny tafika hiditra an-tsehatra hanampy an-dry zareo, fa mody namboaraina ny fomba fiteny hoe “mijoroa 
miaro ny safidim-bahoaka”. Ny olom-pirenena rehetra, indrindra fa ireo nifidy tokoa aloha dia 
zo hiaro ny safidiny, ka safidy inona ilay anentanan’ny mpiara-dia amin-dRavalomanana harovana? 
safidy nambara fa tratry ny hosoka ka lasa tsy lany tampoka ve Ravalomanana sa ilay safidy niompanan’ny 
ny olom-pirenena tsirairay tamin’ny ankapobeny, ka io efa manomboka hita soritra amin’izay navoakan’ny 
amin’izao fotoana io ny endrika ankapobeny? 

Ny dingana voalohany tokony hiadian’ny mpitaky ny fiarovana ny safidim-bahoaka aloha dia ny mifototra 
hoe “iza no nanao heloka tamin’iny raharaham-pifidianana iny, tamin’ilay hoe “nanao hosoka”? 



