MANJAKANDRIANA : « EPICERIES » DIMY NOTETEZIN’NY JIOLAHY, TOVOLAHY IRAY MATY VOATIFITRA, MARO IREO NARATRA – MIDI MADAGASIKARA

Nirefodrefotra ny basy, nandriaka ny rà. Toeram-pivarotana enta-madinika miisa dimy no lasibatry 
andian-jiolahy mirongo basy, tao amin’ny tanana antsoina hoe Ambohimiadana, ao amin’ny kaominina 
distrika Manjakandriana. Vokany, vola sy entana miteti-bidy any amin’ny 20 tapitrisa ariary 
any ho any no lasan’ireo olon-dratsy. Tovolahy iray no maty voatifitra, ary saika naratra avokoa 
tompon-trano tamin’ity fanafihana mivaivay, izay nitranga ny zoma hifoha sabotsy lasa teo. Notetezin’ireo 
tsirairay ireto toeram-pivarotana ireto tamin’io fotoana io. Saika nodarohan’izy ireo tsy nanany 
avokoa moa ireo tompon-trano tamin’io fotoana io, mba handrahonana azy ireo sy hanekeny hamoahany 
vola. Rehefa nahare ny kotaba sy ny feom-basy ny tovolahy iray, dia niezaka nitsirika ny zava-nisy 
ambaravaran-keliny. Tamin’izay fotoana izay anefa no niantefa teny amin’ny vavam-basy. Namoy 
ainy teo ho no eo ihany ity farany. Rehefa nahita ity tranga mampirohoro-koditra ny mponina dia 
niery mafy. Tao ihany koa anefa no niezaka nandositra tany an’ala, ary niezaka niantso vonjy ny 
Araka ny fanazavàna azo hatrany dia toerana somary mitokatokana sy saro-dalana ity tanana ity. 
ihany koa anefa ny fifandraisana, manginy fotsiny ny ora-mikija sy ny rivotra mifofofo mafy. Hany 
ora vitsivitsy taorian’ny fanafihana vao voaray ny antson’ireo voatafika. Nidina avy hatrany 
an-toerana ireo zandary. Natao avy hatrany ny savahao saingy tsy nisy hita ireo olon-dratsy. Na 
aza anefa, nisy olona iray, izay efa voasambotry ny fokonolona taorian’ilay fanafihana. Tsy anisan’ireo 
anjara mivantana tamin’ilay fanafihana izy io, raha ny fanazavàna azo, saingy kosa ahiana ho mpiray 
tamin’ireo olon-dratsy. Nentina natao andrimaso avy hatrany tany Manjakandriana moa ity farany 
famotorana. 




















