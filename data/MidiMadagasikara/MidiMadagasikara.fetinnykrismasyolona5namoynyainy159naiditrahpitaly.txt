FETIN’NY KRISMASY : OLONA 5 NAMOY NY AINY, 159 NAIDITRA HÔPITALY – MIDI MADAGASIKARA

Tsy nieren-doza ! Na dia teo tokoa aza ny fiparitahan’ireo mpitandro filaminana marobe, nanerana 
araben’ny renivohitra, ny sabotsy alina sy alahady teo dia azo lazaina fa mbola maro ihany ireo 
ny ainy sy niditra hôpitaly nandritra iny fetin’ny krismasy iny. Nisy dimy ireo namoy ny ainy, araka 
tatitra azo tetsy anivon’ny HJRA hatramin’ny omaly hariva tamin’ny dimy ora teo. Nahatratra hatrany 
159 kosa ireo olona voatery notsaboina teny an-toerana. Mbola nibahan-toerana ary isan’ny antony 
nampiditra hôpitaly betsaka aloha hatreto dia ny lozam-pifamoivoizana sy ny fisotroana alikaola 
loatra ary ny adiady madinidika teny an-dalambe. Raha ny lozam-pifamoivoizana, dia olona iray 
maty, 27 kosa no naratra ka 12 tamin’izay no voa mafy. Tovolahy iray no namoy ny ainy, teny amin’iny 
67ha iny, ny sasakalin’ny krismasy teo, rehefa voadonan’ny fiara minibus marika « Mazda ». Ny telo 
maty nandritra iny fety iny kosa, dia olona namoy ny ainy teny an-dalambe, na io vokatry ny aretina 
vokatry ny hanoanana. Iray kosa no tapaka lalandrà ka maty rehefa tonga teny amin’ny hôpitaly. 
50 tany ho any kosa ireo naratra vokatry ny adiady teny an-dalambe, ka ny dimy tamin’ireo no tena 
mafy izay tsy maintsy nampidirina hôpitaly. Nisy teo amin’ny 27 kosa ireo voatery nampidirina 
amin’ny fameloman’aina, hatramin’ny omaly hariva ihany io. Olona 11 teo no torana tsy nahatsiaro 
vokatry ny hamamoana diso tafahoatra, ka ankizy 10 taona ny zandriny indrindra. Nisy telo kosa 
niezaka nanapitra ny androny, tamin’ny fihinanana fanafody sy poizina. Saingy avotra soa aman-tsara 
izy ireo, raha ny fanazavana azo hatrany. Tamin’ity fety indray mitoraka ity raha ny vaovao azo 
dia mba tsy nisy aloha ireo olona voapoizin’ny sakafo nampidirina teny amin’ny hôpitaly. Hatreto 
dia somary nihena ireo antontanisa ireo raha mitaha ny tamin’ny fetin’ny krismasy tamin’ny taon-dasa, 
ny tatitra hatrany. Nisy dimy ihany koa mantsy ireo namoy ny ainy tamin’izay fotoana izay, ary tafakatra 
amin’ny 300 tany ho any ireo voatery nentina teny amin’ny hôpitaly. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

