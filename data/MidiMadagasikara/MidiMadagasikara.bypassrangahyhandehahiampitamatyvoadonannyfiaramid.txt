BY PASS : RANGAHY HANDEHA HIAMPITA, MATY VOADONAN’NY FIARA – MIDI MADAGASIKARA

Nandriaka indray ny rà. Lehilahy iray 26 taona no nitsirara nihosin-drà teo am-povoan’arabe tetsy 
lalan’i By pass, Ambohijanaka, tsy lavitra ilay toeram-pisakafoana malaza iray. 

Voadonan’ny fiara ity lehilahy ity, araka ny nambaran’ireo nanatri-maso ary, raha iny izy handeha 
arabe iny, tokony ho tamin’ny 12 ora antoandro teo. Tsy hitan’ilay fiara nandona azy mihitsy mantsy 
olona ity raha ny vaovao azo hatrany. Nisy fiarabe nifanena taminy ihany koa tamin’io fotoana io, 
tanteraka ilay olona niampita taorianany, ary tsy tana intsony ny loza. Sendra ny lalana malalaka 
koa mantsy ity fiara fitateram-bahoaka marika « Mercedes Sprinter » ka dia nirimorimo fatratra. 
fa na dia hiarahan’ny rehetra mahalala aza fa nisy faritra mazava ho fiampitan’ny mpandeha tongotra 
teo amin’io faritra nisian’ny loza io. 

Niezaka niala ilay olona ihany ny mpamily saingy efa tara loatra. Mbola voakapok’ny « retroviseur 
ihany mantsy ilay niampita. Mafy dia mafy anefa ny dona nahazo azy ka nampihongotra mihitsy ity 
ity, izay nifatratra teny amin’iny fitaratra aloha. Vaky tanteraka ihany koa ny lohan’ilay voadona, 
avy hatrany dia nipitika efa ho metatra maromaro mihitsy ary nitsirara tamin’ny tany, sy tsy nihetsika 
Nitangorona avy hatrany ny olona. Tao ny niezaka namonjy ilay tovolahy, saingy efa tsy azo natao 
ny aminy. Tonga teny an-toerana avy hatrany ireo mpitandro filaminana nijery ifotony ny zava-nisy, 
nitondra ilay mpamily nahavanon-doza, izay natao andrimaso avy hatrany tany amin’iny biraon’izy 
Nentina tany amin’iny tranom-paty moa taorian’izay ny razana, ary nomena ny fianakaviana taorian’ny 
natao azy. Tsy vao izao no fantatra fa nitrangana loza nahafaty olona teo amin’io lalana io, fa efa 
izay, araka ny filazan’ny mponina. 




















