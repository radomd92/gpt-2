FANAMBOARANA FOTODRAFITRASA :: HOVITAINA AO ANATIN'NY 18 VOLANA NY LALAM-PIRENENA FAHA-44 • AORAHA

Tanteraka tao Moramanga tao amin’ny kaominin’i Morarano ny fanombohana ny fanavaozana tamin’ny 
ofisialy ny lalam-pirenena faha-44. Nambaran’ny Filohan’ny Repoblika, Rajoelina Andry, nanoloana 
mponin’i Moramanga fa : «hovitaina ao anatin’ny 18 volana na herintaona sy tapany ity lalam-pirenena 
an’i Moramanga sy Ambatondrazaka mirefy 159 km». 

Notsindrian-dRajoelina Andry fa natao laharam-pahamehana ny fanamboarana an’ity lalam-pirenena 
amin’ny maha sompitr’ i Madagasikara an’iny faritra Alaotra Mangoro iny. Betsaka, araka izany, ireo tombontsoa ho azon’ireo 
amin’ ny fahavitan’izany, indrindra fa ny famoahana ny vokatra vokarin’ireo tantsaha. « Tsy hijanona 
fa hitarina hatrany Marovoay hihazo an’i Vohidiala ny lalana », hoy ny Filohan’ny Repoblika. 



Fotodrafitrasa maro, toy ny fanamboarana hopitaly manara-penitra ao Moramanga, ny fanavaozana 
toera-pi­tsaboana ao Ambatondrazaka no hatao any amin’ity faritra ity. « Hisy ihany koa ny fano­kanana 
11 000 tapi­trisa ariary ho an’ny governo­ran’ny faritra ho fanorenana fotodrafitrasa ,any an-toerana”, 
hatrany ny Filoha. 

Nampihantainy amin’ny alalan’ny fanalana an’ireo olana manodidina ny fama­tsiana herinaratra 
koa ireo mponina any amin’ny faritra Alaotra Mangoro. Hisy ihany fitrandrahana rano fisotro madio, 
fananga­nana sekoly manara-penitra, ny fampitomboana ny isan’ny mpitsabo ary ny fampitaovana 
mpianatra any an-toerana. “Tsy ho gisitra intsony ianareo fa ho lohalaha­rana”, hoy Rajoelina 












Enregistrer mon nom, mon e-mail et mon site web dans le navigateur pour mon prochain commentaire. 



