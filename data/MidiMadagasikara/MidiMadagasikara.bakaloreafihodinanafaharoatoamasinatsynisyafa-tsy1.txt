BAKALOREA FIHODINANA FAHAROA TOAMASINA : TSY NISY AFA-TSY 17,61% NY TAHAM-PAHAFAHANA – MIDI MADAGASIKARA

Ny zoma tolakandro teo no nanao ny adivarotry ny naoty nahafahana fanadinana bakalorea fihodinana 
ireo mpampianatra mpitsara sy ireo teo anivon’ny oniversiten’i Toamasina notarihan’ny filohany. 
30min teo ny adivarotra teo amin’ny roa tonta ka ny farany dia ny 09,75/20 no marimaritra niraisana 
nahatonga ny taham-pahafahana ho 17,61%. Raha ny 10/20 mantsy no noraisina dia tsy nisy afa-tsy 
ny taham-pahafahana teto Toamasina. Nisy 2.796 tamin’ireo 15.874 niatrika ny fihodinana faharoan’ 
bakaloreo no afaka tamin’izany; ka toy izao izany isaky ny sokajy. Sokajy A1 149, ny sokajy A2 1.905, 
sokajy D 684, ary ny sojaky C 88. Raha atambatra ny fihodinana voalohany sy ny faharoa tamin’izao 
bakalorea 2019 izao ho an’i Toamasina dia manome ny salan’isa 44,89% izany hoe ny 11.261 tamin’ny 
25.087 no afaka. Raha atao isaky ny sokajy dia ny sokajy A1 624, ny sokajy A2 7.508, ny sokajy D 2.900, 
ny sokajy C 229. Ankoatra izany dia nanamarika ny oniversiten’i Toamasina, fa miha-vitsy ny mpianatra 
sokajy siantifika eto amintsika, nefa ny siansa sy ny olona siantifika no afaka tena hitondra fampandrosoana 
an’ny firenena iray. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

