FANAFODY : NITERAKA “ALLÉRGIE”  NY FIHINANANA TSY AM-PIHEVERANA COTRIM | NEWSMADA

Par Taratra sur 29/09/2017 

Nanambara ny minisitry ny Fahasalamam-bahoaka, ny profesora Andriamanarivo Lalatiana fa noho 
fihinanan’ny olona tsy am-piheverana ny fanafody “cotrime” iarovana amin’ny aretina pesta, 
“allérgie” ny olona sasany tany amin’ny faritra Sava, Toamasina ary Vatomandry. Nanamafy izy 
ireo olona nanana fifandraisana mivantana tamin’ny marary ihany no tokony hihinana ny fanafody 
ary ny mpitsabo ihany no manome izany fanafody izany. Mitera-doza ho an’ny fahasalamana ny fanaovana 
tena. Tamin’ny toerana sasany, efa tafakatra 10 000 Ar ny fanafody cotrime iray takelaka raha 400 
izany eny amin’ny toeram-pivarotana fanafody mahazatra. Nanana tahiry enim-bolana ny faritra 
amin’ny fanafody cotrime izay lany tao anatin’ny herinandro noho ny fihazakazahan’ny mponina 
sy nihinana azy. Azo enjehina, araka ny lalàna, ny olona manararaotra mivarotra ny fanafody lafobe 
tsy any amin’ny farmasia fa eny anelakela-trano rehetra eny. 

Nilaza ny tomponandraikitra avy ao amin’ny minisitera fa 19 ny isan’ny maty vokatry ny aretina 
raha 104 ny tranga nampiahiahy hatramin’izay, manerana ny Nosy. 13 ny tranga efa voamarina teny 
toeram-pitilian’ny Insitut Pasteur de Madagascar fa aretina pesta. Vitsy sisa manaraka fitsaboana 
amin’ny tobim-pahasalamana fa efa nody any an-tokantranony avokoa ny ankamaroany. Teto Antananarivo, 
ny tranga nampiahiahy, roa ireo namoy ny ainy tamin’ireo narary. 



Mila vonoina ny parasy ary samborina ny voalavo 

“Isorohana ny fiparitahan’ny aretina pesta, mila iadiana ny voalavo sy ny parasy. Mandraraka 
amin’ny toerana be olona mifamezivezy ny mpiasan’ny fahasalamana hamonoana ny parasy, amin’izao 
izao. Samborina velona amin’ny fandrika manokana kosa ny voalavo hisorohana ny fipitihan’ny 
amin’ny olombelona indray. Mampandositra ny voalavo any an-tanàna koa ny fandorana ny tanety”, 
ny tomponandraikitra misahana ny ady amin’ny aretina pesta ao amin’ny minisitera, ny dokotera 
Marcellin Bruno, omaly tenyAntaninarenina. 



Les commentaires sont fermées. 

