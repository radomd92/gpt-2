67HA – ISOTRY : « MPISAM » MANONDRAKA ASIDRA, VOASAMBOTRY NY POLISY – MIDI MADAGASIKARA

Toa efa tambajotra lehibe mihitsy ireo mpanendaka sy mpanao sinto-mahery eto an-drenivohitra. 
ho nanova ny fomba fanaony indray ireto olon-dratsy ireto tato ho ato izay. Raha ny fanazavana azo 
amin’ny mpitandro filaminana dia misy amin’izy ireo no mitangina môtô, ka misintona ny pôketr’ireo 
tandrify azy. Ao ireo tsy mifaditrovana fa avy hatray dia manindrona antsy ireo izay sendra azy. 
vao tsy ela ihany koa izay ny nitranga tetsy Antanimena, tamin’ny nisian’ireo andiana tovolahy 
asidra tamin’ireo mpandeha tao anaty taxibe. Raha mikasika ity farany dia fantatra, araka ny fampitam-baovao 
amin’ny pôlisy hatrany, fa efa misy tamin’izy ireo no voasambotry ny pôlisy avy amin’ny kaomisarian’Isotry 
67ha. Mety ho tafiditra ao anatin’io tambajotra io ny telo lahy teo am-pisintonana pôketrana vehivavy 
teo ambony tetezan-dRamala Isotry, ny zoma hariva lasa teo. Nanenjika avy hatrany ireo mpitandro 
saingy, ny iray ihany, tovolahy 18 taona, izay vao nivoaka ny fonjan’Antanimora nitazomana azy 
talatan’io, no voasambotra tamin’io fotoana io. Toraka izany ihany koa teny amin’ny faritra 67ha 
izay nahatratrarana tovolahy roa, mbola tsy ampy taona ny iray tamin’izy ireo, ny alakamisy lasa 
raha teo am-panaovana ny asa ratsiny. Teo am-panendahana lehilahy iray izy roa lahy ireto, teo 
lalana mihazo ny Cenam iny, no sendra ny mpitandro filaminana. Fantatra fa vao avy namita ny saziny 
am-ponja ihany koa ireto « mpisam » tratra ireto. Samy niaiky ny heloka vitany izy ireo ary efa natolotra 
fitsaràna. 



