RN4 : TAXI-BROUSSE VOATARO-BATO, MPANDEHA IRAY NARATRA – MIDI MADAGASIKARA

Miverina indray ny fanakanan-dalana ataon’ireo andian-jiolahy eny amin’iny lalam-pirenena 
iny. Ny marainan’ny alarobia lasa teo, taxi-brousse iray avy any Mahajanga no voatora-bato teo 
toerana antsoina hoe Ambohimarina, ao amin’ny distrika Ankazobe. Vokany, vaky ny fitaratra, 
mpandeha iray no naratra voan’ny vato. Tsy nisy zavatra azon’ireo mpitoraka anefa fa tafatsoaka 
ity fiara sprinter ity, araka ny fampitam-baovao azo. Tokony ho tamin’ny 3 ora maraina teo no niseho 
trangana fanakanan-dalana ity, teo amin’ny PK92. Taxi-brouss an’ny kaoperativa Kofifi no lasibatra 
indray … mitoraka ity, raha avy any an-drenivohitr’i Boina ka handeha hitodi-doha hiakatra aty 
raha araka ny fampitam-baovaon’ny zandary. Tsy fantatra mazava izay tena niavian’ny toraka, 
ny fanazavàna azo. Tsy fantatra rahateo ihany koa ireo olona nitoraka izay nitampify tanaty bozaka 
Azo heverina fa ny mpamily no nokendren’ireo olon-dratsy tamin’izany kanefa tsy voa io fa mpandeha 
hafa no tratran’ny vato. Vokatr’izay dia afaka nitsoaka ihany ilay fiara, ary nampandre avy hatrany 
zandary. Nentina namonjy toeram-pitsaboana haingana moa ilay naratra. Tetsy andanin’izay kosa, 
vao nahare ny fisin’ireo tranga io ny zandary dia nidina avy hatrany teny an-toerana nanao ny savahao. 
tsy nisy tratra intsony moa ireo mpitoraka, saingy mbola mandeha amin’izao fotoana izao ny fanadihadiana. 




















