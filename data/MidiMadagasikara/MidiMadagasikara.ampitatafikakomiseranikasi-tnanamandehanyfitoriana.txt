AMPITATAFIKA : KOMISERA NIKASI-TÀNANA, MANDEHA NY FITORIANA – MIDI MADAGASIKARA

Notsipihan’ny mpitory mazava, fa mamo ilay tompon’andraikitra ambony izay voakasiky ny raharaha. 
asabotsy teo, tokony ho tamin’ny fito ora hariva, raha samy hiditra tao anaty « parking » iray ny 
roa no nitranga ny disadisa. «Hampiditra ny fiarako ao anaty tamboho aho, ka namelona jiro famantarana 
nahatazana fiara tao aorinako. Raha iny hihemotra iny aho dia nobahanan’ilay fiara ary nopainy 
‘claxon’ » raha araka ny fitantaran’ilay olona nametraka fitoriana. Notohizany fa : « raha nivoaka 
ny antony aho dia nilaza ilay olona, fa mampitohana fifamoivoizana ny zavatra ataoko kanefa tsy 
fiara afa-tsy ny fiarany roa no teo ». Mbola niezaka ny niresaka ilay olona kanefa voaompa fanin-telony 
ary tsy vitan’izay fa nivoaka ny zanany ka nitabataba sy nanompa sady nidaroka koa, raha araka ny 
olona hatrany. « Tsy nijanona hatreo fa nivoaka daholo izy efatra tao anaty fiara ary samy nidaroka…raha 
tabataba ny zokiko, dia nivoaka hanala azy ireo saingy niharan’ny daroka ihany koa…naratra mafy 
torana aho dia nitsoaka ry zareo…nenjehin’ny fianakaviana tonga hatrany amin’ny biraon’ny polisy 
teo no nahafantarana fa tompon’andraikitra ambony ao amin’ny polisy ao amin’ny minisitera etsy 
ilay rangahy ». Tsy nanaiky mora foana ilay fianakaviana ary nametraka fitoriana eny amin’ny fitsaràna 
eny amin’ny sampan’ny polisy miadidy ny heloka vitan’ny olon’izy ireo. Tsy ela koa dia nivoaka 
fanambarana ôfisialy avy amin’ny minisiteran’ny filaminana anatiny : « manolotra fisaorana 
mampirisika hatrany ny fifanomezan-tànana avy amintsika tsirairay amin’ny filazam-baovao 
hisorohana ny fandikan-dalàna na avy amin’iza na avy amin’iza. Manamafy sy manantitra hatrany 
fa tsy misy ambonin’ny lalàna na iza na iza, indrindra fa ny mpitandro ny filaminana izay nianatra 
ny momba izany. » Notohizan’ilay fanambarana, fa « manoloana ny toe-java-nitranga dia efa nosokafana 
hatrany ny fanadihadiana ka hamarininay fa tsy Polisy miasa ao amin’ny Kaomisarian’ny 67 Ha (CSP 
Arrondissement) io Polisy voalaza io fa miasa kosa ety Anosy….araka ny fanadihadiana natao ihany, 
izy sy ny zanany lahy no voakasika amin’ity raharaha ity…amin’ny toe-javatra mitranga tahak’izao, 
vesatra roa no mihatra amin’ny Polisy nandika lalàna, dia ny vesatra ara-pitsipi-pifehezana 
ny vesatra ady heloka… vonona ny hampiseho ny mangarahara tanteraka ny amin’ny mety ho tohin’ny 
mahakasika ity tranga ity ny minisiteran’ny filaminana anatiny. » 



mankasitraka tanteraka ny fahasahiana milaza sy mamboraka ny tsy rarina mazana aton’ireo mptandro 
filaminana sasany amin’ny sarabaembahoaka aho ary maniry ny mba hanasaziana mafy ny olona toy 
mba ho anatrin’ny hafa sy ny mba ahatsiarovan’ny sasany tena fa karamain’ny vahoaka izy ireo hiaro 
fa tsy hamoritra sy hanararaotra azy, dia miandry ny fanapahan-kevitry ny tompon’andrikitra 
momba azy ireo 

mankasitraka tanteraka ny fahasahiana milaza sy mamboraka ny tsy rarina mazana aton’ireo mptandro 
filaminana sasany amin’ny sarabaembahoaka aho ary maniry ny mba hanasaziana mafy ny olona toy 
mba ho anatrin’ny hafa sy ny mba ahatsiarovan’ny sasany tena fa karamain’ny vahoaka izy ireo hiaro 
fa tsy hamoritra sy hanararaotra azy, dia miandry ny fanapahan-kevitry ny tompon’andrikitra 
momba azy ireo 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

