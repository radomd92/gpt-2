GOVERNEMANTA NTSAY CHRISTIAN : LANY ANDRO MAMONJY FIVORIANA ANY IVELANY

Accueil > Gazetin'ny nosy > Governemanta Ntsay Christian : Lany andro mamonjy fivoriana any ivelany 

Publié le 23 mars 2019 



Noraisin’ny fitondram-panjakana ankehitriny ho tarigetrany “ny firosoana amin’ny fiovana 
ny fanovana tena izy”. 

Raha ampifandraisina amin’ny fiainam-bahoaka sy ny fiainam-piaraha-monina andavanandro izany 
hoe “ialana avokoa ny fomba sy fanao rehetra namoehitra hatrizay na tsy nahitam-bokatsoa teo aloha 
izay tsy nitondra fampandrosoana ny toekarena, tsy nampivoatra ny fiainam-bahoaka, tsy niteraka 
sy fivelaram-piainana ho an’ny rehetra.” 

Tsy maintsy fantarina aloha izany ny hoe “inona no fototry ny tsy fahombiazana teto?” Tafiditra 
anatin’izany ny fifandraisana amin’ny any ivelany, ny tsy fahaiza-mitantana teto, ny fanamparam-pahefana 
sasany teto, ny tsikombakomba tamin’ny harem-pirenena norobaina teto, na teo amin’ny mpitondra 
sy ny olom-pirenena tsotra na teo amin’ny mpitondra fanjakana sy ny vahiny, sy ny sisa tsy ho voatanisa. 

Hatreto anefa aloha, na inona resahina sy ventesin’ny mpitondra fa “miroso amin’ny fiovana sy 
fanovana tena izy ny fitondrana”, dia tsorina fa ny omaly tsy miova ihany aloha. Rehefa mitantana 
ka tena resy lahatra fa hikatsaka ny tombontsoam-bahoaka dia tsy matahotra mandray izay fepetra 
fampivainganana an’izany fanovana izany. 

Ka raha izay ambara fa foto-kevitry ny fitohizan’ny raharaham-panjakana (principe de la continuité 
l’Etat) no ialokalofana hoe “tsy maintsy hajaina”, dia vantanina ny resaka fa tsy mbola afaka hiandrandra 
izany isika ary tsy afaka hanantena fihatsaram-piainana. Ny antony dia ireo fepetra rehetra nampiharin’ny 
teo aloha rehetra nandritra ny 60 taona teto, eny na ny hatramin’ny vanim-potoanan’ny fanjanahan-tany 
ny lalana nizorana teo amin’ny fitantanan-draharaham-pirenena izay tsy nahitan’ny vahoaka 
anjara-masoandrony teto, dia ny ampahany betsaka tamin’izy ireny, niteraka fahantram-bahoaka 
fahapotehan’ny toekarem-pirenena sy ny hafa maro. 

Tsy maintsy nitondra an’izany fanamarihana izany aloha izahay satria raha nandinika ny vontoatin’ny 
ny fivorian’ny filankevitry ny governemanta ny talata teo izahay dia mahita fa ny androatokon’ny 
nifotoran’ny fivoriana tao dia saika mbola ny fanao nahazatra nandritra ny 60 taona ihany no nandaniana 
tao. Ialana tsiny. 

Saika ny fanasana handray anjara fivoriana any ampitan’ny ranomasina eo amin’ny sehatra iraisam-pirenena 
ankamaroan’ireo teboka nifotoran’ny fivorian’ny filankevitry ny governemanta tao, ary tsy 
eo anivon’ny ministeran’ny Raharaham-bahiny ihany, izany hoe “resaka diplaomasia” fa ny ministera 
tamin’ny ankapobeny. 

Izahay tsy mitsipaka fifandraisana sy fiaraha-miasa eo amin’ny sehatra iraisam-pirenena, saingy 
kosa fa raha ny fifandraisana amin’ny any ivelany no hianteherana sy hifotoran’ny raharaham-pirenena 
dia ho very hatrany isika. 

Toa tsy mba misy vina sy tetik’asa hoentina mampivaingana ny fampandrosoana miainga eny ifotony 
ny fampivoarana ny fiainam-bahoaka avy amin’ireny fivorian’ny filankevitra ny governemanta 
fa saika fanatsarana endrika eo amin’ny sehatra iraisam-pirenena hatrany. 

Dia tsy fantatra ny tompon’andraiki-panjakana amin’izao fotoana mihitsy ve fa efa nanenenan’ny 
Pisodia ny fiankinany loha 100% tamin’i Frantsa, efa nibaribary nandritra ny Repoblika faharoa 
fototry ny fahapotehan’ny toekarena teto ny fanokafam-baravarana ka nanomezana vahana ny mpamatsy 
mahazatra teto. Efa niaraha-nahita toy ny tafika andrefan-tanàna fa ny toetsain-dRavalomanana 
nanao ho “andriamanitra kely” ny mpamatsy vola avy any ivelany teto no nampirongatra ny hetsi-bahoaka 
2009 satria nahatsiaro ho nihombo fahantrana hatrany ny vahoaka? Efa nifanebahana teto nandritra 
fitondrana HVM-n-dRajaonarimampianina fa lany andro tamin’ny fitetezana an’izao tontolo izao 
hikatsaka famatsiam-bola sy mpampiasa vola ny mpitondra ary izany no isan’ny tsy nahavitany nijery 
sy nampiova ny fiainam-bahoaka teto, dia io fa mbola manara-davahana an’izany ihany ny fitondrana 


Raha ny marina aloha dia tsy misy pôlitikam-pirenena matotra hiantoka ny tena fampivoarana ny 
sy tena hifotoran’ny fampiroboroboana ny fihariana eto. Resaka matavy ny ankoatra izay, ka samia 
rey vahoaka, fa sao hokaikerin’ny nenina eto indray, raha mpitondra fanjakana lany andro mamonjy 
any ivelany toy ny hatrizay no mbola hiandrandrana fampandrosoana a! 







