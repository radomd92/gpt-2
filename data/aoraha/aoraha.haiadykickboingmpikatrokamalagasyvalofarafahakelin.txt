HAIADY KICK BOXING :: MPIKATROKA MALAGASY VALO FARAFAHAKELINY HO ANY SARAJEVO • AORAHA

Handray anjara amin’ny lalao maneran-tany amin’ny taranja Kick Boxing ny Mala­gasy amin’ny 19 
hatra­min’ny 27 oktobra, any Sarajevo (Bosnie). Araka izany, mikasa handefa atleta miisa valo 
ny Federa­siona malagasin’ny kick boxing sy ny taranja miaraka aminy. 

“Mbola tsy voafaritra mazava ny isan’ny mpikatroka halefa. Fa raha ny vina aloha dia tokony hisy 
ny sokajy lahy milanja 51kg, 54kg, 57kg, 60kg, 63kg ary ny vavy 52kg, 56kg, 60kg”, araka ny nohazavain’ny 
teknika nasionalin’ny Federasionan’ny kick boxing sy ny taranja miaraka aminy, Maronirina Anigael 
Amin’ny 31 marsa, any Toamasina, indray ny fihaonan’ireo mpikatroka manaraka. 

Taorian’ny fihaonana voalohany tamin’ny volana febroary tany Antsirabe dia efa mikarakara ny 
faharoa ny Federasionan’ny kick boxing sy ireo taranja miaraka aminy. Mbola tsy misy aloha ny fampivondronana 
tsy any amin’ny volana mey any. Noho izany, samy mikotrana any amin’ny klioba misy azy avy ny mpikatroka. 

Mpikatroka dimy amby efapolo eo, toy ny tamin’ny fifaninanana voalohany no andrasana amin’ity 
Toamasina ity. Aorian’io tokoa vao hisy fihintsanana. “Hahodina fotsiny aloha ny mpifanandrina 
Ireo efa resy tany Antsirabe ka mbola resy amin’ity dia tonga dia mihintsana avy hatrany”, araka 
fanampim-panazavan’i Maronirina Anigael Gastros. 











Enregistrer mon nom, mon e-mail et mon site web dans le navigateur pour mon prochain commentaire. 



