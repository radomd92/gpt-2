FITIFIRANA JIOLAHY TETSY AMPEFILOHA: MANGATAKA NY FANAFAINGANANA NY FITSARANA ILAY POLISY NY CNIDH | NEWSMADA

Par Taratra sur 04/09/2019 

« Mangataka ny minisitry ny fitsarana ny CNDIH hanao laharam-pahamehana ny fitsarana iny polisy 
iny, ka hampahafantatra izay didim-pitsarana hivoaka, ho ren-tany ren-danitra… ». Io no anisan’ny 
navoakan’ny Vaomieram-pirenena mahaleotena momba ny Zon’olombelona (CNDIH) mikasika ilay 
fitifirana jiolahy nataona polisy, tetsy Ampefiloha, andro vitsivitsy lasa izay. Voalaza ao 
fanambarana ihany koa fa « izany dia fomba iray hialana miandalana amin’ny fitsaram-bahoaka… 


Fialan-tsiny sy fiaraha-miory… 

Na izany aza, midera ny fanapahan-kevitry ny minisitra miandraikitra ny Filaminam-bahoaka, 
27 aogositra teo ny CNIDH, tamin’ny fanadihadiana natao sy nanolorana ny raharaha teo anivon’ny 
mpanao famotorana. Nankasitrahan’izy ireo koa anefa ny fialan-tsiny, indrindra ny fanehoana 
tamin’ny fianakavian’ilay niharam-boina. 

Tsiahivin’ny CNIDH ao anatin’izany fanambarana izany koa ny voalazan’ny and. 6 ao amin’ny Lalàmpanaorenana 
« Tokana ny lalàna mifehy ny rehetra » sy ny and. faha-8, izay milaza fa « Ny lalàmpanorenana dia miaro 
ain’olombelona rehetra tsy ankanavaka ». 





Les commentaires sont fermées. 

