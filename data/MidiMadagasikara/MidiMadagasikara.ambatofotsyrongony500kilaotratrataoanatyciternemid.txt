AMBATOFOTSY : RONGONY 500 KILAO, TRATRA TAO ANATY « CITERNE » – MIDI MADAGASIKARA

Tsy lany fika mihitsy ireo mpanondrana sy mpibizina an’itony zava-mahadomelina itony, raha ity 
iray niseho tetsy Ambatofotsy ity no zohina. Araka ny fampitam-baovao azo avy amin’ny mpitandro 
dia kamiô citerne iray no nahatratrana rongony, rehefa natao ny fisavana tao anatiny, ny zoma hariva 
teo. Raha ny fanazavana azo avy amin’ireo pôlisy miady amin’ny zava-mahadomelina etsy Anosy, 
nahatratra ireto rongony ireto, dia loharanom-baovao avy amina olona tsara sitrapo no nahafahana 
ity kamiô ity. Iza tokoa moa no hanam-po hoe, kamiô « citerne », mpitondra solika no hisy hanitrihana 
hanafenana rongony ? Kanefa dia vitan’ireo mpanondrana ny nanafina izany tao anatin’io fiarabe 
Araka ny fantatra hatrany dia avy any Atsimo, tany amin’iny faritra Ihosy Ambodialava iny, no niainga 
fiarabe ity. Rehefa natao ny vela-pandrika rehetra nataon’ireo mpitandro filaminana dia tratra 
Ambatofotsy ilay kamiô, niaraka tamin’ireo olona tao anaty fiara. Rehefa natao ny fisavàna dia 
ireo tokoa ny fonosan-javatra anaty gony miisa teo amin’ny 10 teo, miafina soa aman-tsara anaty 
compartiment » iray, izay tsy misy solika. Tena tsara afina tokoa, manoatra noho ny amin’ireny 
rongony fahita amin’ny horonantsary irony, ireto zava-mahadomelina. Rehefa novahana ireo gony 
dia fantatra tamin’izany fa rongony milanja eo amin’ny 500 kilao teo no tao anatiny. Olona roa, 
mpamily sy ny mpamily mpanampy amin’ity fiarabe ity no avy hatrany dia notananan’ireo mpitandro 
sy nentina nohadiadiana. Hatreto aloha dia mbola tsy fantatra hoe iza no tena ao ambadika ary saika 
ho an’iza ireto rongony be tratra ireto. Natolotra ny Fampanoavana ny sabotsy lasa teo izy roalahy 
ary nalefa eny Antanimora avy hatrany, miandry ny fotoam-pitsaràna azy. 



