LEADER FANILO : MAMELO-MASO NY EZAKA NATOMBOK’I HERIZO RAZAFIMAHALEO

Iray amin’ireo vondron-kery politika nanandratra an’i Andry Rajoelina teo amin’ny sehatra politika 
Leader Fanilo. Fony fahavelon’i Herizo Razafimahaleo, filoha mpanorina ny Leader Fanilo, no 
Antoko ity nanosika an-dRajoelina ka nahatonga azy ho ben’ny tanànan’Antananarivo. 

Tamin’ny hetsi-bahoaka tamin’ny 2009 dia nanana ny anjara birikiny ho fampahombiazana ny tolona 
Leader Fanilo. Ankehitriny, tsy niova tarigetra ity antoko naorin’i Herizo Razafimahaleo ity, 
niezaka hatrany nampivaingana ny ezaka efa natombony, ka isan’izany ny fanavaozana ny mpisehatra 
sy ny fampanjariana ny tontolon’ny fanaovana politika. Isan’izany ny nanohanany an’i Andry Rajoelina 
fihodinana faharoa. 

Maneho fiarahabana ny filohampirenena Andry Rajoelina ny Leader Fanilo tarihin’ny filoha nasionaliny, 
Max Rakotomamonjy, amin’izao fahalaniany ho filohampirenerna izao, araka ny akon’ny valan-dresaka 
mpanao gazety tetsy Antaninarenina ny zoma teo, izay notarihin’ny filoha nasionaly lefitra, 
Alphonse. 

Naneho hatrany ny fahavononany hiara-miasa ary nanamafy ny fanohanany sy ny faharesen-dahany 
hanavotra an’i Madagasikara amin’ny filohampirenena Rajoelina ny Leader Fanilo, hoy i Toto Alphonse, 
mametraka ho laharam-pahamehana ny fikatsahana ny fampivoarana ny lafiny sosialy eny anivon’ny 
Malagasy. Isan’izany ny fampivainganana ny fampandriana fahalemana ny tany amamonina. 



