MANANONTANONA NY RIVODOZA AVA : NAMPODIANA AVOKOA NY MPIANATRA AO TOAMASINA | NEWSMADA

Par Taratra sur 05/01/2018 

Hitohy ny fialan-tsasatry ny fetin’ny Krismasy sy ny faran’ny taona na vao avy nandalo fialan-tsasatry 
valanaretina pesta aza ny mpianatra ao Toamasina. Izay indray ny resaky ny mponina nanoloana ny 
fahafahan’ny mpianatra nianatra, omaly, ho an’ ireo vao hiatomboka hiditra na koa ireo tsy nisy 
mihitsy tahaka ny teo anivon’ny sekoly katolika. Ho an’ny sekoly rehetra eto an-dRenivohitr’ 
Toamasina sy Toamasina II, naverin’ny tompon’andraikitry ny sekoly tsy hianatra ny mpianatra 
Tao amin’ny kaominina ambanivohitra Antetezambaro, mametraka ny kitay entiny ny mpianatra ary 
mody avy hatrany, ho an’ny mpampianatra mantsy ny kitay. 

Omaly tolakandro vao nanao fanambarana ofisialy ny prefet-n’ i Toamasina, Benandrasana Cyril, 
ny torohevitra voarainy avy amin’ny BNGRC any an-toerana, fa tsy mianatra ny mpianatra. Nakatona 
ny sekoly rehetra, nanomboka omaly tolakandro ka hatramin’ny anio, araka ny fanazavany. Ny tomponandaikitra 
amintsika rahateo tsy maka fanapahan-kevitra mialoha, efa tany an-dakiasy vao nampodiana indray 
mpianatra. 

Hatramin’ny fotoana nanoratana ny lahatsorara aloha hatreto, azo lazaina ho antonony ihany ny 
rivotra eto an-drenivohitr’i Toamasina, raha mivatravatra kosa ny orana. Vokany, efa saika feno 
dibo-drano avokoa ny faritra rehetra na ny avo toerana aza. Manampy trotraka rahateo ny tsy fisian’ny 
nataon’ny kaominina ny tantatra. Andaniny, ny fahamaroan’ny fako arian’ny olona anatin’ ireny 
sy lakandrano ireny ka manamora ny fihandronan’ny rano etsy sy eroa. 

Ankoatra ny ao Toamasina, noho ny faharatsian’ny andro, nanapa-kevitra ny hampiato ny fampianarana 
ny Dren Alaotra Mangoro, ny Cisco Sainte Marie, ny Cisco Fenoarivo Atsinanna ary ny Cisco Soanierana 




Les commentaires sont fermées. 

