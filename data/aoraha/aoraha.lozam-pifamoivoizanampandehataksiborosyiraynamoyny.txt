LOZAM-PIFAMOIVOIZANA :: MPANDEHA TAKSIBOROSY IRAY NAMOY NY AINY, FOLO HAFA NARATRA • AORAHA

Maty tsy tra-drano ny vehivavy iray, manodidina ny dimampolo taona, tamin’ny loza nihatra tamin’ny 
« Mazda », taksiborosy nandehanany. Mpandeha hafa, miisa folo, no naratra sy voatery noentina 
amin’ny hôpitaly. 

Tany amin’ny lalam-pirenena fahafito teo amin’ny tetezan’Ankadilalana any Ambatolampy no nisehoan’ny 
omaly tolakandro. 

Avy any Fandriana ilay fiara mpitatitra olona nikasa hiakatra aty an-drenivohitra. Tombanana 
noho ny fandehanana mafy, hoy ny zandary nanao ny fizahana, no antony nahatonga ny loza. Misy fiolahana mialoha ny hidirana amin’ity tetezan’Ankadilalana ity, izay hita any amin’ny sivy 
miala ny tanànan’Ambatolampy. Nikasoka tamin’ny arofanin’ny tetezana ary nidona tamin’ny rindrin-tany 
fiara « Mazda ». 

Ny zandary avy amin’ny Borigady misahana ny lalam-pirenena any Ambatolampy no nidina ifotony 
ny zava-misy, vantany vao naheno ilay loza. Nambaran’izy ireo fa ny vatana mangatsiakan’ny vehivavy 
sy fiara potika no novantanin’izy ireo teny an-toerana. Potika tsy misy ahafantarana azy ny tarehin’ilay 
namoy ny ainy. 









Enregistrer mon nom, mon e-mail et mon site web dans le navigateur pour mon prochain commentaire. 



