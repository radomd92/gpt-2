FANAKORONTANANA SY FAMPIHOROHOROANA :: NISY NANIPY BAOMBA TETSY MAHAMASINA SY ANKADINDRAMAMY • AORAHA

Nahenoana fipoahana indroa tamin’ny fotoana nifanandrify tetsy Mahamasina sy teny Ambohidahy 
ny alin’ny zoma lasa teo. Tsy mbola voafaritra mazava, araka ny nambaran’ny mpitandro filaminana 
grenady na baomba vita tanana ireo nipoaka ireo, izay samy heverina ho nisy nanipy. 

Mbola hita teo amin’ny manodidina ny faritra nisy ny fipoahana ny taim-by sy potipon-javatra. 
fa tsy nisy ny olona naratra na aina nafoy kosa tamin’izany. Ny zandary no misahana ny fanadihadiana 
an’ilay nitranga teny Mahamasina. Ny pôlisy kosa no miandraikitra ny fikaroham-baovao tamin’ilay 
teny Ankadindramamy. 

Milaza ho naheno fipoahana mafy indray mandeha ny mponina teny Ampefiloha, Anosimpatrana hatreny 
ny alin’ny zoma tokony ho tamin’ny sivy ora. Naheno ihany koa ny zandary tao amin’ny tobin’ny Zandarimaria 
Ankadilalana. Vinavinaina ho teo Mahamasina no nisian’ny fipoahana mafy. 

«Noheverina ho ao amin’ny École Normal no nisy an’ilay izy kanjo tsy tao. Nanontaniana ihany koa 
sampana mpamonjy voina sao nisy vato nikodia eny Ambanin’ Ampahamarinana. 

Niditra tao amin’ny kianjan’ny Kanto Mahamasina izahay. Hita fa nisy baomba nipoaka tao amin’io 
io», hoy ny zandary. Potika ny seza biriky iray tsy lavitra ny kianjan’ny Kanto. Misy andrinjiro 
akaikiny saingy tsy voakitika. Tombanana ho io andrin-jiro io no nokendrana hapoaka, araka ny 
mpitandro filaminana. 

Teo amin’ny vavahadin’ ny tranon’ny Solombavam- bahoaka Naivo Raholdina, etsy Ambohidahy Ankadindramamy 
no nisy ny baomba iray hafa nipoaka, tokony ho tamin’ny sivy ora alina ihany tamin’io zoma io. Nihovitra 
ny trano teo amin’ny manodidina. Fipoahana indray mandeha ihany koa no heno teny an-toerana. Nisy 
mainty teo ary nahitana harona iray. Loaka tamin’ izany ny rindrina teo amin’ny vavahady. Nitangorona 
nifampanontany ny olona. Tsy nisy nahatsikaritra fisiana olona nihazakazaka ny teo amin’ny manodidina. 
fa fotoana vitsy taorian’ny nahatongavan’ ny Solombavambahoaka Naivo Raholdina sy ny vady aman-janany 
an-tranony no nisehoan’ny fipoahana. 

«Ny valin’ny fizahana no hahafantarana marina an’ireo zavatra nipoaka ireo. Tombanana ho zavatra 
izy ireo satria mafimafy kokoa ny herin’ ny grenady. Betsaka ihany koa ny fahasimbana ateraky ny 
», araka ny fanampim-panazavana avy amin’ny mpitandro filaminana. 









Enregistrer mon nom, mon e-mail et mon site web dans le navigateur pour mon prochain commentaire. 



