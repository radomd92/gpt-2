AMBOHIMANGAKELY : NIPARITAKA NY TRAKTA : HO AVY NY JIOLAHY – MIDI MADAGASIKARA

Raha tsy mampilaza fa tonga tampoka ny any amin’ireo faritra hafa, eto an-drenivohitra, paik’ady 
indray no entin’ireo olon-dratsy mandrahona sy mampihorohoro eny amin’ireo toerana sasantsany 
amin’iny faritra Ambohimangakely, tonga hatrany Ambohimalaza iny. Niparitaka teny an-toerana 
ny trakta izay milaza fa ho avy ireo jiolahy hanafika ny tananan’izy ireo. Miaina anaty tebiteby 
ny mponina. Amin’izao fotoan-dehibe andalovan’ny firenena izao dia tsy nohamaivan’ireo mpitandro 
tokoa ny toe-javatra toy izao. Fantatra mantsy fa nidina teny an-toerana izy ireo, niezaka nandamina 
sain’ireo mponina. Tsy vitan’izay anefa fa nisy avy hatrany ny fepetra noraisina, ary anisan’izany 
fanamafisana andro aman’alina ny fiambenana sy ny fisafoana teny amin’ireo toerana sasany nisian’izany 
izany. Hatreto aloha, raha ny angom-baovao azo dia tsy mbola nitranga izay fanafihana voalaza 
anaty trakta izay. Tsaho ary ve sa tena fampihorohorona tsotra izao, entina hanakorontana saim-bahoaka 
Ary fifanandrifin-javatra ve ny nisian’izany amin’izao fiandrasana valim-pifidianana izao 
Mijanona ho eritreritra sendra mandalo fotsiny ao anatin’ny sain’ny besinimaro anefa izany aloha 
Anjaran’ireo mpitandro filaminana no manao ny fanadihadiana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

