LADOANY TOAMASINA : HANAO LAVANTY IREO ENTANA TSY NALAIN’NY TOMPONY TAO ANATIN’NY 75 ANDRO – MIDI MADAGASIKARA

Miditra amin’ny lavanty faharoa amin’ity taona ity ny ladoany eto Toamasina. Niavaka ny tamin’izao 
faharoa izao satria ireo entana tsy navoakan’ny tompony tao anatin’ny roa volana sy tapany, na 
anatin’ny 75 andro, ireto entana hatao lavanty ny 08 oktobra hatramin’ny 11 aoktobra ireto. Miisa 
ireo vondron’entana (lots) hatao lavanty ireto ka ny 40 amin’izany dia vondrona fiara avokoa, 
fiara tsy navoakan’ny tompony tao anatin’io fotoana 75 andro io, izay manodidina ny 05 tapitrisa 
hatramin’ny 50 tapitrisa ariary ny tombam-bidiny amin’izao fanaovana lavanty izao. Raha ny fanazavan’ny 
Hambinintsoa, vadintany sy mpanao lavanty misahana ny fanaovana izany amin’izao andiany faharoa 
dia ny 08 oktobra hatramin’ny 10 oktobra ny fitsidihana ny entana sy ny fametrahana ny tombam-bidy 
anaty valopy mihidy. Ny 11 oktobra kosa ny fanokafana izany valopy mihidy, iarahan’ny vadintany 
lavanty, ny ladoany Toamasina, ny Mictsl sy ny Smmc ary ny antenimieran’ny varotra, ny Bianco, 
ireo solontena 15 avy amin’ny mpandray anjara amin’ny lavanty, ka mandritra izany no hamoahana 
lisitra telo voalohany nanao tolo-bidy ambony indrindra isaky ny vondron’entana. Ankilan’izany 
vondron’entana hatao lavanty eto Toamasina ireto dia misy vondron’entana anaty kaontenera 40’ 
14, izay ahitana “Bobine de papier journal” ary eo amin’ny 20 tapitrisa ariary ny tombam-bidin’ny 
amin’izany. Isan’ny hatao lavanty koa izao ny kaontenera 20’ miisa enina nisy ireo fitaovana saika 
Pierrot Rajaonarivelo tamina fampilezan-kevitra tokony nataony tsy tafavoaka ny seranan-tsambo 
fotoana nilany izany. 200.000 ariary ny tombam-bidin’ny entana. Ankoatra izay dia misy entana 
anatina kaontenera 40 amin’ny 20’ feno sira misy ioda, izay nozaraina ho vondron’entana 05 avy 
dimy koa hatao lavanty. Saingy ho an’ireto vondron’entana ireto dia olona manokana sy voafatina 
no afaka mandray anjara aminy, mampiseho ny maha-mpandraharaha ara-tsira azy izy ireo dia efa 


















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

