FANAKORONTANANA ONJAM-PEO :: MISY MISOMPATRA NY RADIO ANTSIVA • AORAHA

Marefo ny fiarovana an’ireo orinasan-tserasera, toy ny onjam-peo, eto Madagasikara noho ny samy 
mpanao pôlitika manao kajikajy amin’izany araka ny tombontsoan’ny tsirairay avy. Tao anatin’ny 
vitsy izao dia iharan’ny hasomparana tsy mbola fanta-piaviana ny onjam-peon’ny Radio Antsiva 
FM). 

Misy manakorontana (Brouillage) ka tsy ahenoana na inona inona ny fandaharan’io onjam-peo io, 
rehefa amin’ny fotoanan’ny fampahalalam-baovao manomboka amin’ny 12 ora sy 45 minitra. Miverina 
koa izany fanindriana ny onjam-peo izany rehefa amin’ny famerenana ny fampahalalam-baovao amin’ny 
ora hariva. Ny ahazoana antoka fa hasomparana tsotra izao no ataon’ireo mpanakorontana dia ny 
fihainoana ny onjam-peo Radio Antsiva amin’ny laoniny, mandeha tsy misy olana, rehefa amin’ny 
hafa ankoatra an’ireo fandaharana ireo. 

Fantatra amin’ny fahitsian’ny famakafakany ity onjam-peo eo amin’ny maridrefy 97.6 FM ity. Tsy 
sambany amin’izao no iharan’ny fanakorontanana ny Radio Antsiva. Misy amin’ireo izay mahatsiaro 
voatohintohina amin’ny fanehoan-kevitr’ireo mpamakafaka ao aminy no mitady ny fomba rehetra 
hahafahan’ny mpihaino manaraka ny fandaharan’ny onjam-peo, indrindra amin’ireo oran’ny fampahalalam-baovao. 



Amin’izao tranga fanakorontanana niseho tao anatin’ny andro vitsy izao dia nilaza ho tsy mahita 
teknika na mahafantatra an’izay mpanao an’io fanakorontanana io ry zareo ao amin’ny sehatra mpiahy 
teknôlôjia sy ny serasera (ARTEC). Ny fitaovam-pampitàna (Emetteur) an’ny Radio Antsiva hatrany 
ambaran’izy ireo fa mety ho misy olana. “Efa manao ny fitsirihana teknika eny Ambohimitsimbina 
anefa izahay, isaky ny misy olana, saingy voamarin’ny teknisianina fa tsy misy tomika ny eny”, 
ny fanazavan’ny tompon’andraikitr’ity onjam-peo ity. 

Ankoatra ny fanohintohinana ny zon’ny olom-pirenena maro amin’ny fahalalahana mahazo vaovao, 
miteraka fatiantoka ho an’ny orinasan-tserasera, toy ny Radio Antsiva izao hasomparana izao. 
ny fandaharana izay tiliany manokana mantsy ny mpanao dokambarotra ka mety misy fiantraikany 
safidin’ izy ireo ny fisian’ny tsy fahatomombanana tahaka izao mihatra amin’ny onjam-peo iray 
izao. 

Amin’ny lafiny ankapobeny indray dia mila manaja ny firehan-kevitry ny onjam-peo ny rehetra, 
ireo mpikatroka amin’ny pôlitika. Heverina fa ireo matahotra “ Ny marina” ihany mantsy no manatanteraka 
ratsy toy izao “brouillage” atao amin’ny Radio Antsiva izao. Mila miaro ny orinasan-tserasera 
ireo sehatra nampiandraiketina an’izany asa izany. 









Enregistrer mon nom, mon e-mail et mon site web dans le navigateur pour mon prochain commentaire. 



