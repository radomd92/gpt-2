ARIVONIMAMO : RAVA NY JIOLAHY MPANAO FANAFIHANA SY MPANAMBOATRA BASY, MIARAMILA NY IRAY – MIDI MADAGASIKARA

Ravan’ny zandary avy ao Arivonimamo ny andian-jiolahy mpampihorohoro ny distrikan’Arivonimamo 
Tsy vitan’ny mandroba fotsiny izy ireo, fa mpanamboatra basy sy bala ihany koa. Ny loharanom-baovao 
nahalalana fa tamin’ny famotorana natao no nahalalana fa misy miaramila iray mipetraka aty andrenivohitra 
tsikombakomba amin’ireto olon-dratsy ireto. 

Ny zoma 30 may 2014 tokony ho tamin’ny 06 ora maraina dia nahazo antso ny zandary avy ao amin’ny tobim-paritry 
zandarimaria Arivonimamo fa nisy jiolahy 16 mitondra kalachnikov sy basim-borona nanafika tao 
fokontany ao ihany, kaominina Ambohitrambo, distrikan’Arivonimamo ny alin’ny alakamisy hifoha 
Lasan’ireo olon-dratsy tamin’izany ny vola valo alina sy iray tapitrisa Ariary (1.800.000Ar) 
basim-borona iray an’ny tompon-trano, ary ny finday rehetra tao an-trano. 

Nidina tany an-toerana avy hatrany ireo zandary nijery ifotony ny zavanisy. Mbola hita teo an-toerana 
balana “kalachnikov” efa nipoaka 3, balana “pistolet automatique” mbola tsy nipoaka iray, ary 
basim-borona efa nipoaka iray. 

Nanao fikarohana avy hatrany ny zandary ka nahitana vokany izany. Tratra tany amin’ny hopitaly 
ny alatsinainy teo ny iray tamin’ireo jiolahy mpanafika ary mbola tratra teny aminy ny basim-borona 
Saika hampiteraka ny vadiny izy no izao saron’ny mpitandro filaminana izao. Rehefa natao ny fisavana 
tranony dia mbola nahitana balana basim-borona efa nipoaka 103, pistolet automatique iray, “canon” 
vovoka fanamboarana bala, fitaovana fanamboarana basy gasy maromaro, lefona efatra ary fanafody 


Ny famotorana hatrany no nahalalana ny fisian’ilay miaramila mpiara-miasa amin-dry zalahy. 
tany an-tranony izy io, nefa tsy hita tao. Ny vadiny izay miara-manao asa ratsy aminy ihany no tratra 
Nandritra ny fisavana ihany koa no nahitana fitaovana fanamboarana basy gasy maromaro. 

Misy tsy mbola voasambotra ireo jiolahy ary mitohy ny fikarohana azy ireo. Anio zoma no hatolotra 
fampanoavana ireo tratra. 



