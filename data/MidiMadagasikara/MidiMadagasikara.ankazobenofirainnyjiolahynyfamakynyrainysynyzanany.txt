ANKAZOBE : NOFIRAIN’NY JIOLAHY NY FAMAKY NY RAINY SY NY ZANANY, LASA NY VOLA – MIDI MADAGASIKARA

Fanafihan-jiolahy maherivaika no niseho tao amin’ny tanàna iray tany amin’iny faritra Ankazobe 
ny alin’ny alakamisy hifoha zoma lasa teo. Tokantrano iray tany an-toerana no nanaovana andian-jiolahy 
fitaovam-piadiana amboletra nidirana. Vokany, naratra mafy rehefa avy nofirain’ireto olon-dratsy 
tamin’ny famaky ny raim-pianakaviana iray, niaraka tamin’ny zanany. Vola an-tapitrisany kosa 
lasa. Araka ny fampitam-baovao azo, rehefa tafiditra tao amin’ity tokantrano ity ireo jiolahy 
nandrahona ny tompon-trano hamoaka ny vola. Nandà ny fisian’izany anefa ireo tao an-trano, antony 
izay nampisendaotra ireto biby fanahy ireto. Tsy nisalasala mihitsy izy ireo namely tamin’ny 
ilay rangahy, izay niezaka nijoro niaro ny vady aman-janany. Rehefa lavo tamin’ny tany ity farany 
tany amin’ny zanany indray no niantsampy ireo tsy valahara. Noho ny hery tsy mitovy sy tahotra dia 
namoaka izay tahirin’izy ireo tao an-trano ihany ireto tompon-trano. Azon’izy ireo izay nilainy 
nanao tari-dositra ireto jiolahy. Taorian’izay vao afaka niantso vonjy sy niantso mpitandro 
ireo voatafika. Efa mandeha moa ny fikarohana ireto andian-jiolahy ireto. Nalefa notsaboina 
tany amin’ny hôpitaly kosa izy mianaka naratra mafy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

