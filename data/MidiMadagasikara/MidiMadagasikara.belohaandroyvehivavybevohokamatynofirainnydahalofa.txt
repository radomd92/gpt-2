BELOHA ANDROY : VEHIVAVY BEVOHOKA MATY NOFIRAIN’NY DAHALO FAMAKY – MIDI MADAGASIKARA

Nitrangana fanafihan-dahalo nahery vaika indray tany amin’ny distrikan’i Beloha, faritra Androy, 
faran’ny herinandro teo. Andian-dahalo am-polony nirongo basy no nanafika tao amin’ny kaominina 
Marolinta. Raha vao tafiditra tamin’ny tokantrano iray ireo malaso tonga dia nanao tifitra variraraka 
hatrany. Voatifitra teo amin’ny sandriny ilay rangahy tompon-trano sady mbola narahin’ireo 
daroka nandrahonana azy hamoaka ny vola rehetra tao an-trano. Nilaza ho tsy manana ity raim-pianakaviana 
mbola notifirin’ireo olon-dratsy tamin’ny feny, sady nokapain’ireto mpandroba tamin’ny famaky 
nananan’izy ireo antra ny lohan-dramatoa vadiny bevohoka. Hozatra kely sisa nitazona ny lohan’ilay 
izay maty teo no ho eo. Araka ny vaovao voaray dia tsy nandositra tanam-polo ireo dahalo tsy nahazo 
rembiny tamin’ity tokantrano iray ity, fa lasa nanafika valan’omby akaiky teo. Nanapoaka basy 
izy ireo mba hampitahorana ny mponina teo an-tanàna. Omby 40 no lasan’ireo malaso. Afaka adiny 
taty aoriana vao nanao ny fanarahan-dia ny vantan-dehilahy teo an-tanàna. Tao anatin’ny fifampitifirana 
dahalo iray no namoy ny ainy. 




















