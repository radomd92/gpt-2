VATOMANDRY : NIFAMONO NY SINOA SY GASY : ENINA NARATRA MAFY – MIDI MADAGASIKARA

Nitrangana sakoroka goavana tao amin’ity orinasa « Gallois » mpanao grafita ao Marovintsy Vatomandry 
izay hofain’ireo sinoa izany amin’izao ka ireto sinoa ireto indray no mitantana ny fitrandrahana 
grafita ao Marivintsy ity. Vokatry ny sakoroka tao amin’ity tanàna Marovintsy ao Vatomandry ity, 
enina ireo naratra mafy ka notsaboina tao amin’ny hopitalin’i Vatomandry, roa tamin’ny mpiasa 
kosa ireo sinoa miasa ao amin’ny fitrandrahana grafita ao Marovintsy ity. Raha ny vaovao marim-pototra 
avy any an-toerana, dia mitaraina lava amin’ny fahaverezana «gasoil» sy baterian’ny orinasa 
amin’ny afitsok’ireo mpiambina sivily izay mponina manodidina ihany. Noho izay olana izay, dia 
ireo sinoa mpampiasa ny fahazoan-dalan’ny « Gallois » mitrandraka ny grafita ao Marovintsy Vatomandry 
izay 15Km miala an’i Vatomandry no misy azy, fa handroaka ireo mpiasa mpiambina zanatany 50 ireo 
hanolo ny asan’izy ireo amin’ny alàlan’ny orinasam-piambenana « ASS » 20 eo monja no isan’ireto 
vaovao ireto. Io resaka fandroahana ireo mpiambina zanatany nasolo ny mpiambin’ny « ASS » ity no 
olana, satria raha tonga nitaky ny zony ieo mpiasa, ny alarobia hariva dia fandroahana avy hatrany 
nataon’ireo mpiambin’ny « ASS » azy ireo ; ka nanomboka teo ny sakoroka rehetra tao Marovintsy, 
mitaky ny zony ny mpiasa mpiambina ary mitaky ny hanesorana ny « ASS » koa fa maka ny anjara asan’izy 
fotsiny. Tsy tao Marovintsy loatra no tena nitrangan’ny sakoroka sy ny fifamonoana, fa teny ivelan’ny 
tanàna ity, satria mbola maro ireo sinoa tamin’ireo an-jatony miasa ao Marovintsy mbola nivoaka 
rivotra tety ivelany. Teo no nisehoan’ilay fifampidaorohana teo amin’ireo sinoa sy ireo zanatany 
io niteraka olona enina naratra mafy io ; izay sinoa ny efatra raha zanatany ny roa. Ny alarobia alina 
ny alakamisy teo, dia efa nanao izay afany ny Tafika sy ny zandary amin’ny fiarovana ny teratany 
sy ny zanatany ary ny orinasa Marovintsy. Milaza ny hanakatona ny orinasa fitrandrahana grafita 
Marovintsy Vatomandry ity, ireo sinoa aloha, ary efa notaterina niala ao Marovintsy avokoa ireo 
an-jatony miasa ao, ho fisorohana ny sakoroka manaraka indray sy izay mety ho fifamonoana. Ny minisitry 
fiarovam-pirenena sy ny lehiben’ny etamazaoro ny zandary misahana ny Emmo Nat, niaraka tamin’ny 
Far eto Toamasina nidina nijery ifotony ny olana omaly tokalandro ka ho hita ny fepetra horaisin’izy 
amin’izao olona izao. 



Ratsy ny HALATRA ,fa nahoana no misy anjatony maro ireo SINOA miasa ao amin’ity mine ity?Tsy natao 
hananan’ny teratany manodidina ASA ve ireo asa Fitrandrahana ao,fa dia tsy maintsy hilana. Sinoa 
dia be HAMENO tany? 

Mba rahoviana loatra ary ny GASY vao mba tsy hangalatra gasoil sy batery ary panneau solaire intsony 
? Angamba rehefa efa samy manana ny azy isan-tokatranony avy. Fa mandrapahatongan’izany aloha 
mila misy Lot de gasoil+batterie+panneau solaire miisa 25.000.000 apetraka hangalarina aloha 
vao mivana ny olana. 

GGRRRRRRRRRRRRRRRR !!!!!!!!!! 


















