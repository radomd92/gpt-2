AMPITATAFIKA : FISONGONANA ANATY FIOLAHANA NAHAFATESANA OMBY – MIDI MADAGASIKARA

Ny alakamisy lasa teo no nisehoan’ny loza tao amin’ny RN7 (PK92+115) raha iny handeha hiakatra 
Antananarivo iny ny Mazda taxi-brousse iray no handeha hisongona sarety tao anaty fiolahana no 
fiara 4×4 tsy mataho-dalana iray nifanena taminy. Tsy afa-niala intsony ity farany fa dia voatery 
nankaty amin’ilay sarety.Voakasoka ihany koa ny ilany havia sy havanana nifanenan’ireto fiara 
fa mba tsy naratra ny mpandeha tao anatin’ny fiara roa tonta. 

Ny taty amin’ny ilany kosa no voadona ka naratra noho izany ireto mpianaka roalahy nandroaka ilay 
ary voahosy tamin’izany koa ny ombin-tsarety izay nitarika. Mafimafy ihany ny fifandonana ka 
noho ny ratra be izay nahazo azy ny omby iray, ireto mpandroaka azy kosa no nentina notsaboina tao 
hopîtaly akaiky teo an-toerana. Matetika tokoa no itrangana lozam-pifamoivozana ny lalam-pirenena 
amintsika ka tokony hitandreman’ny tsirairay, raha ny lalàna mantsy dia tsy azo atao ny misongona 
anaty fiolahana na inona na inona fahamehana. 



