KAOMININA: 17,430 TAPITRISA EUROS HO AN’NY FITSINJARAM-PAHEFANA | NEWSMADA

Par Taratra sur 02/11/2018 

Vita ny 31 oktobra teo ny sonia famatsiam-bola fanindroany ho an’ny fandaharanasa momba ny fampandrosoana 
kaominina sy ny fitsinjaram-pahefana (PDCID-II). Famatsiam-bola avy amin’ny fanjakana alemaina, 
KFW, nahitana ny solontenany, Rtoa Cornelia Tittmann sy ny masoivohon’ny Alemaina, i Harald Gehrig 
ny andaniny, Malagasy notarihin’ny minisitry ny Vola, Andriambololona Vonintsalama, ny minisitry 
Atitany, Razafimahefa Tianarivelo sy ny talen’ny FDL, Raharinjatovo Hanitra. 

17,430 tapitrisa euros ny fandaharanasa iarahan’ny banky KFW, ny governemanta ary ny FDL mpandrindra 
asa rehetra. 16,6 tapitrisa euros amin’io tetibola io fanomezana avy amin-dry zareo Alemaina 
830.000 euros izany avy amin‘ny fanjakana malagasy amin’ny alalan’ny hetra sy haba ho fanatanterahana 
tetikasa sy fandraisana mpiasa, ny trano fiasana foibe ary ireo sampana manatanteraka ny asa. 

Ny hametrahana fotodrafitrasa any am-potony no kendrena sy fanampiana ny kaominina any ambanivohitra 
amin’ny fitantanana. Fandaharanasa voalohany, fanamboarana sekoly, lalana, tsena, tranom-panjakana. 
fanohanana ireo mpiasan’ny kaominina amin’ny andraikitra sahaniny. Marihina fa misy solontenan’ny 
eto manara-maso ny fanatanterahana ny ampahany voalohany amin’ny tetikasa ( PDCID -I ), natomboka 
taona 2015 hatramin’ny 2020, nanokanana 11,55 tapitrisa euros ho an’ny faritra Boeny sy Diana. 





Les commentaires sont fermées. 

