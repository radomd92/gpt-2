MPITOKONA ENY AMBOHITRIMANJAKA : RAISIN’NY FILOHA TOY NY FAHAVALOM-PIRENENA

Nanaitra ny mpanara-baovao, ny faran’ny herinandro teo, ny teny nataon’ny filoham-pirenena 
amin’ny renivohitr’i Vakinakaratra izay nilaza fa «manomboka izao dia raisina toy ny fahavalom-pirenena 
olona rehetra izay misakana ny fandrosoana ». Ny tena marina dia ireo andian’olona mitokona eny 
izay tsy manaiky ny hanorenana ny tetikasa Tanamasoandro eny an-toerana no lasibatra tamin’ity 
somary mahery nataon’ny filoham-pirenena ity. Midika aloha izany fa tsy hihemotra amin’ny fanatanterahana 
tetika Tanamasoandro ny fitondran-panjakana na eo aza ny fanoherana mafy ataon’ny ampahany amin’ireo 
eny Ambohitrimanjaka sy ny fanoherana avy amin’ireo olom-pirenena tsy mankasitraka ny fitondrana 
ankehitriny. Etsy ankilan’izay, tahaka ny milaza ihany koa ny filoha Andry Rajoelina fa ny tetikasa 
hatao izay heveriny fa hampandroso ny firenena dia tsy tokony hisy hisakantsakana intsony manomboka 
Amin’ny lafiny iray, mety ho marina ny tenin’ny filoham-pirenena satria ny andrandrain’ny Malagasy 
25 tapitrisa dia ny ahita an’i Madagasikara mandroso ka rariny sy hitsiny raha sokajiana toy ny 
ireo Malagasy misakana izany. Amin’ny lafiny iray kosa anefa, mety mavesatra ihany ny teny nataon’i 
Rajoelina. Marina fa mety misy ny mpikaraman’ady amin’ireo mpanao fihetsiketsehana eny Ambohitrimanjaka, 
tsy izy rehetra satria misy amin’ireo olona ireo no tena tsy manaiky ny hanotofana ny tanimbariny 
ny antony marao. Araka ny fanambarana nataon’ireo filohana andri-panjakana sy rafi-panjakana 
eto amin’ny firenena, tamin’ny herinandro teo, dia tsy ampy ny serasera momba ity tetikasa Tanamasoandro 
ka izany no anisany mahatonga ny fanoherana avy amin’ireo mponina eny Ambohitrimanjaka sy ny manodidina. 

