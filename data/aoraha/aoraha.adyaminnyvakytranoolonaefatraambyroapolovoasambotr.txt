ADY AMIN'NY VAKY TRANO :: OLONA EFATRA AMBY ROAPOLO VOASAMBOTRA TAO ANTSIRABE • AORAHA

Olona efatra amby roapolo, ka ny fito ambin’ny folo voasokajy ho mpividy halatra, no indray voasambotry 
Polisim-pirenena Antsirabe, nandritra ny hetsika manokana iadiana amin’ny vaky trano, izay 
taminà fokontany maromaro tao afovoan-tanàna, tato ho ato. Fitarainana fito no voaray tao anatin’ny 
maromaro. 

Fito tamin’ireo voasambotra, nahitana mpivady efatra, no voatondro ho atidoha mikotrika sy mpanatanteraka 
asa ratsy. Tratra taminà toeram-pivarotana iray ao Antsenakely izy ireo, rehefa nitatitra ireo 
halatra navoaka ny roa vavy. Efa nanara-maso ny fihetsiny sy nanaraka ny vadin’izy ireo mangina, 
anatin’ny andro maro sy nandritra io alina nanaovany ny asa ratsiny io, ny polisy. 

Nitohy hatrany ny fanadihadiana. Nandritra ny fisavana no mbola nahitana fitaovana sy kojakojan-tokatrano 
toy ny solosaina, finday, vilany, bisikileta, vary amin’ny gony sy ny maro hafa tao amin’ireto 
olon-dratsy voalaza ho mpamaky trano sy mpanendaka ireto. 



Ankoatra ny vaky trano nirongatra tao Antsenakely, Ampatana, Andranovisy, Mahazina sy ireo toerana 
azy dia mampitaraina olona maro ihany koa ny afitsok’ireo mpanendaka sy mpanao sinto-mahery eny 
toerana be olona, toa an’Ambavahadiman­ga­tsiaka, Ivory, Andranomafana ary iny afovoan-tanana 
ny araben’ny Fahaleovantena iny. Mitondra « scooter » na mandeha an-tongotra sady misintona ny kitapom-behivavy sy ny findain’izay olona lalovany na mifanena 
ireo jiolahy. 

Voalaza ho mpanao ireo asa ratsy ireo ihany koa io tambajotran-jiolahy voasambotra io saingy ankoatra 
ireo dia fantatra fa mbola misy ireo olon-dratsy hafa manao ireo fomba fiasa ireo. Somary manano 
ny fikarohana sy ny fanenjehana, indrindra ireo jiolahy mpitondra “moto”. « Ho fiarovana ny olona 
ny fananany dia nohamafisina ny fametrahana polisy eny an-dalam-be », hoy ny Kaomisera Andrianaja 
Raholison, tompon’andraikitry ny kaomi­saria afovoany Antsirabe. 













Enregistrer mon nom, mon e-mail et mon site web dans le navigateur pour mon prochain commentaire. 



