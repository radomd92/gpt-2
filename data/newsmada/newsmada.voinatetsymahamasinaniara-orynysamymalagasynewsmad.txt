VOINA TETSY MAHAMASINA: NIARA-ORY NY SAMY MALAGASY | NEWSMADA

Par Taratra sur 28/06/2019 



Nanohina ny fon’ny Malagasy ny nandre ny voina nahafatesana sy nandratrana olona, tetsy amin’ny 
Mahamasina, ny 26 jona teo. Tsy vitsy ny naneho ny fiaraha-miory amin’ny fianakavian’ireo nodimandry 
ny nankahery ireo manana ny marary. Tonga teny amin’ny hopitaly HJRA mihitsy ny filoham-pirenena 
ny alin’io. Araka ny nambarany, horaisin’ny fitondram-panjakana an-tanana avokoa ny fitsaboana 
maratra ireo. Naneho fiaraha-miory koa ny Vondrona afrikanina (UA) sy ny filoha teo aloha, Rajaonarimampianina 


Toy izany koa ny fikambanana, ny avy amin’ny tsy miankina, hatramin’ny olon-tsotra, izay mahatsapa 
maha mpiray tanindrazana ny Malagasy. Hita taratra izany any amin’ny tambajotran-tserasera 
Ankoatra izany, tsikaritra ny fifanomezan-tanana ho an’ireo tojo fahasahiranana manokana, 
loza mahatsiravina ity. 

Singanina amin’izany, ohatra, ny fampitana na fanaparitahana, any amin’ny tambajotran-tserasera 
ny antso ho an’ireo izay mahalala ny fianakavian’ny tovovavy iray sy tovolahikely iray, samy mbola 
ao amin’ny HJRA. Ilay voalohany, i Claudine Faratiana Nambinina, avy any Tsiafahy, miasa an-trano 
an-dRenivohitra. I Fanantenana kosa ny anaran’ilay zazalahy, izay monina eny Anosibe. 

Ankoatra ny fiombonana alahelo sy ny fampaherezana ireo niharam-boina sy ny fianakaviany, maro 
tsikera sy ny fanehoan-kevitra mikasika ny fidirana ao amin’ity kianjan’i Mahamasina ity, isaky 
fetin’ny Fahaleovantena. Raha fintinina, samy tompon’andraikitra ny mpikarakara ny lanonana, 
heverina fa tokony ho naka fepetra hentitra hisorohana ny loza toy ireny, na ny vahoaka tsirairay, 
tokony hanaraka ny fandaminana. 



Les commentaires sont fermées. 

