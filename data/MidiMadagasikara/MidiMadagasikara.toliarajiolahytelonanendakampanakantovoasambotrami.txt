TOLIARA : JIOLAHY TELO NANENDAKA MPANAKANTO VOASAMBOTRA – MIDI MADAGASIKARA

Telolahy nitam-piadiana avy nanendaka mpanakanto roavavy no voasambotry ny polisy sy ny fokonolona 
Andranomihaza, afak’omaly. Andiana mpanjono handeha hody tsy lavitra ny toerana nisehoan’ny 
no naheno ny antso vonjin’izy roavavy ireto, ka nanenjika an’ ireo jiolahy. Araka ny fanazavana 
tamin’ireo niharam-boina dia raha mbola variana niresaka teny an-dalana izy roavavy no tonga 
nobahanan’ireo jiolahy ary ny lelan’antsy naranitra nitohaka teo amin’ny tenda no nanaitra azy 
izay tsy afa-nihetsika nanohitra intsony. Lasan’ny jiolahy tamin’izany ny volamena, volafotsy, 
ary finday. Tsy vitan’izay fa mbola nodarohan’ireo mpandroba ihany koa ireto mpanakanto tanora 
misondrotra ireto, ka naratra mafy ny iray. 




















