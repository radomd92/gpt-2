ANTOKO AVANA : HANOSIKA AN-DRAJOELINA HO FILOHAM-PIRENENA

Accueil > Gazetin'ny nosy > Antoko AVANA : Hanosika an-dRajoelina ho filoham-pirenena 

Publié le 19 août 2018 



Manao sesilany ny fanambarana ataon’ireo antoko pôlitika milaza ho manohana an’i Andry Rajoelina 
fifidianana filoham-pirenena. Tao aorian’ny Malagasy Miara-Miainga sy ny Emergence Madagascar, 
ny antoko AVANA tarihin’ny Dr Jean Louis Robinson indray omaly no nanao fanambarana ampahibemaso 
manohana ny filohan’ny tetezamita teo aloha, Andry Nirina Rajoelina. Tsy dia nanaitra firy intsony 
ny fandrenesana izay fanambarana nataon’ny Dr Jean Louis Robinson izay satria tao anatin’ny herinandro 
no efa tazana miaraka amin’ireo filohan’antoko maromaro miara-dia amin’ny filoha mpanorina 
IEM ny tenany. Nilaza ny filohan’ny AVANA fa resy lahatra amin’ny fampandrosoana ho entin’i Andry 
sy ny IEM ny antoko tarihiny ka izay no antony nandraisana io fanapahan-kevitra io. Notsipihany 
izay tafa tamin’ny mpanao gazety izay fa tsy miady ary tsy manana olana amin’ny filoha teo aloha 
Ravalomanana ny tenany fa ny fandresen-dahatra no nanosika azy. 





