MANDOTO : MIARAMILA IRAY MATY VOATIFITRA, IRAY NARATRA MAFY, LASAN’NY DAHALO NY KALACH SY FAHANA BALA MAROMARO – MIDI MADAGASIKARA

Tsy mety milamina fa dia miaina anaty tebiteby hatrany ny mponina ao Mandoto vokatry ny asan-dahalo 
miseho efa saika ho isan’andro. Lasibatra amin’izany ireo kaominina manodidina indrindra fa 
lavitry ny tobin’ny zandary. 

Kaominina matetika andrenesana fanafihan-dahalo ny ao Ambary, distrikan’i Mandoto. Nitrangana 
tao amin’ny fokontany antsoina hoe Antevamena tamin’ny herinandro lasa teo. Voalazan’ny loharanom-baovao 
dahalo manodidina ny 16 lahy nirongo fiadiana no tonga nanafika ny tanàna ary saika lasan’izy ireo 
ny omby tao amin’io fokontany io, omby manodidina ny 30 eo ho eo. Fotoana vitsy taoarin’ny fanafihana 
efa niroso tamin’ny fanarahan-dia ny fokonolona sy ny miaramilan’ny DAS avy amin’ny toby miaramila 
ao Mandoto. Teny am-panarahan-dia, rehefa tonga teo amin’ny toerana antsoina hoe Androtrabe, 
raikitra ny fifampitifirana ka lavon’ny balan’ny dahalo ny miaramila iray, iray hafa koa no fantatra 
naratra mafy voatifitra teo amin’ny tanany. Nalain’ireo dahalo ny basy kalachnickov iray niaraka 
fahana miisa telo raha ny fantatra hatrany, tsy nisy tafaverina kosa ny omby fa nanohy ny diany ireo 
rehefa izany. Ny harivan’io raha ny fanazavan’ny loharanom-baovao hatrany, tonga naka ny razana 
zandary ary mbola nahatazana ireo dahalo ireto farany saingy tsy nisy sahy nanafika raha ny fanazavan’ny 
fa tsy nahazo baiko hitifitra hono. 



Terrorisés par une horde de dahalo qui ne sont armés que de fusils de chasse calibre 12 ou 16 simple, 
forces de l’ordre, armés de KALACH détalent comme des rats!!!!… C’est cela les militaires malagasy!!! 


















