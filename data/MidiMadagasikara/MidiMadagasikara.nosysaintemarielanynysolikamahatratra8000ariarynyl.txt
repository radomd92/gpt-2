NOSY SAINTE MARIE : LANY NY SOLIKA, MAHATRATRA 8.000 ARIARY NY LITATRA AMIN’IREO VARO-MAIZINA – MIDI MADAGASIKARA

Taorian’ny faharatsian’ny andro izay niteraka faharatsian’ny ranomasina ihany koa, dia tsy 
mpanatitra solika ny toby hany tokana misy ao Sainte-Marie. Vokany, tsy misy solika intsony any 
afa-tsy amin’ireo mpibizina ka tafakatra 8.000 ariary ny litatra nefa mbola tsy maharaka ihany 
izy ireo. Noho izany, dia miakatra ihany koa ny saram-pitaterana any an-toerana, isany fampiasan’ny 
andavanandro mantsy ny Bajaj na Tuc-Tuc, ka tafakatra hatramin’ny 5.000 ariary ny saran-dàlana 
an’ny olona iray izao ao Sainte-Marie. Miala ao Ambodifotatra mihazo an’i La Pointe; izay tena 
mpizahatany aza efa tafakatra 10.000 ariary ny olona iray, nefa amin’ny fotoana ara-dalana dia 
mihoatra ny 2.000 ariary izany. Hatramin’izao aloha araka ny vaovao voaray avy any an-toerana, 
tsy mbola tonga ny sambo mpamatsy solika ny toby tokana any an-toerana, ka mbola mitohy hatrany 
fahasahiranan’ny mponina. Ankehitriny, dia efa manahy ny ho fatapahan’ny herinaratra noho ity 
ity ny mponina noho ny tsy fisian’ny famatsiana tao ho ao izay, vokatry ny faharatsian’ny andro 
ny faharatsian’ny ranomasina… 




















