ARETIN’NY FANADINOANA :: MILA IVON-TOERANA LEHIBE NY FIKAMBANANA MADAGASCAR ALZHEIMER • AORAHA

Efa an’arivony ireo Malagasy voan’ny aretina fikorontanan’ ny fitadidiana na “Alzheimer”, indrindra 
ny zokiolona. Mbola ny Madagascar Alzheimer Masoandro Mody, eny Mahazoarivo ihany no hany tokana 
an-tanana ny marary, ankehitriny. Mitaky ny hijeren’ ny fanjakana azy ireo ity fikambanana ity, 
ny fanamboarana ivon-toerana vaovao hikarakarana ireo marary ireo. 

Misy tany eny Ankadi- efajoro, raha ny fanazavan- dRason Andriamaro Yollande, filoha mpanorina 
ONG Masoandro Mody saingy ny hoenti-manana no tsy ampy. Mila ny fandraisana anjaran’ny fanjakana 
fananganana izany fotodrafitrasa lehibe izany. Marary miisa enina ihany no azon’izy ireo raisina 
etsy amin’ny foiben-toerany, ao Fenomanana Mahazoarivo. Tery ny toerana. 

Betsaka anefa ireo fianakaviana nangataka ny mba handraisana ny havany voan’ny “Alzheimer”. 
voafetra ny fotoana hitazonana ny marary ao amin’izy ireo. Raisina an-tanana tsirairay mantsy 
fiainan’izy ireny, toy ny fanomezana sakafo azy, ny fampanaovana azy asa tanana, ny fifampiresahana 
amin’ilay marary ahafahany mizara izay any aminy, fitondrana azy mitsangantsangana isam-bolana. 

Vola 70 000 ariary isam-bolana no aloan’ny fianakavian’ny marary, izay tsy mahasahana ny filàn’ny 
mihitsy, raha ny fanazavana hatrany. Indroa isan-kerinandro ireo marary ireo no raisina an-tanana 
amin’ny ivon-toerana. 

Raha olona efa nahazohazo taona foana hatramin’izay no fantatra sy hita fa voan’ny aretina Alzheimer, 
fantatra amin’izao fotoana izao fa miha tanora ireo olona efa tratra ihany koa. “Manomboka eo amin’ny 
taona ny marary zandriny eto Madagasikara”, araka ny filazan’ny mpandrindra ny fandraisana ny 
marary ao amin’ny fikambanana Madagascar Alzheimer, Rakotozafy Sylvia. 

Isaky ny telo segaondra 

Hatreto aloha, mbola tsy misy ny fanafody mahasitrana io aretina io fa ny fifaneraserana sy ny fanotronana 
ny fitiavana no fanafody ary indrindra tsy avela irery ny marary. Tsy ny mararin’ ny Alzheimer ihany 
mijaly, fa ao anatiny indrindra ihany koa ny fianakaviana mitaiza azy izay mitondra fahasahiranana 
ara-tsaina, ara-bola, ara-tsosialy sy ny maro hafa. 

“Tao anatin’ny 25 taona dia nihaino azy foana izahay fa amin’izao fotoana izao dia ho fantatry ny 
ny fahanginana zakain’ireo fianakaviana nandritra ny fotoana maharitra”, hoy hatrany Rason 
Yollande. Natokana ho volana maneran-tany ho an’ny aretina Alzheimer ity volana septambra ity. 

“Isaky ny 3 segaondra, misy olona iray tratry ny fikorontanan-tsaina maneran-tany”. Io antontan’isa 
no lohahevitra hoentina hanamarihana izany Iray volana natokana ho an’ny aretina Alzheimer izany, 
taona ity. Maro ireo hetsika fanentanana hotontosain’ny ONG Madagascar Alzheimer. 









Enregistrer mon nom, mon e-mail et mon site web dans le navigateur pour mon prochain commentaire. 



