LEHILAHY MISANDOKA HO JENERALIN’NY TAFIKA : MISOLOKY SY MAMPIHOROHORO OLONA – MIDI MADAGASIKARA

Lehilahy iray manodidina ny 63 taona, manao fitafiana mihaja, tsy misaraka amin’ny « malette » 
voasambotry ny pôlisin’ny faritany avy ao Ambohidahy ny talata lasa teo, tao anaty hôtely iray 
an-drenivohitra. Araka ny fampitam-baovao avy amin’ny mpitandro filaminana dia tsy tahotra 
henatra fa dia milaza ny tena ho manamboninahitra ambony, jeneraly ao amin’ny Tafika ity rangahy 
ity. Mampiasa izany anarana izany ary manararaotra mambotry sy mampirohoroho ny olona hosolokiany 
amin’izay fotoana izay. Efa maro dia maro ny olona voasolokin’ity rangahy ity raha ny vaovao voaray 
Ary efa tany amin’ny volana oktobra tamin’iny taona nivalona izy no nanomboka nanita-tsaina nanao 
asa ratsy ity. Tsy mifidy saranga jonoina ranamana amin’izany asa ratsiny izany, saingy ireo vehivavy 
tena efa betsaka lasibatra tamin’izany. Milaza mantsy ity mpisoloky rain-dahiny ity, fa manana 
sarobidy amidy, ka hakany volabe mialoha ireo olona. Voajono amin’ny maha-manamboninahitra 
ireo olona ka dia matoky be fahatany sy manome ilay vola. Rehefa raikitra anefa ny « sera » dia manjavona 
hita intsony ingahy « jeneraly ». Ary raha misy fotoana ahitana azy aza dia mandà an-kitsirano ny 
any aminy izy na mandrahoana mihitsy amin’ny basy. Ireo mpanao « taxiphone » ihany koa no velon-taraina 
ny amin’iny afitsok’ity jeneraly sandoka ity. Maka fahana isan-karazany mantsy izy, raha ny vaovao 
ary tsy manome vola avy eo na be vava amin’ny maha manamboninahitra azy. Ny tena loza aza, raha ny 
azo hatrany dia raha vehivavy no hifampiraharahany ka miaraka amin’ny vadiny ity farany mankany 
mitaky ilay vola, dia ambarany tsotr’izao fa mpisipa izy sy io vehivavy io, ka zary lasa mitarika 
indray eo amin’ireo olon-droa. Tamin’ny fanadihadiana nataon’ireo pôlisy tamin’ity lehilahy 
dia niaiky tanteraka ny maha-mpisoloky azy izy, ary tsy manana izany galona izany velively no sady 
miaramila akory aza. Fantatra fa efa voasazy tamin’ity asa fisolokiana ity io rangahy io, kanefa 
izao namerina izao indray, ary vao mainka niakatra ambonimbony aza. 



