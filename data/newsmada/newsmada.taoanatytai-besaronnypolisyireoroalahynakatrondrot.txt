TAO ANATY TAXI-BE: SARON’NY POLISY IREO ROA LAHY NAKA TRONDRO TENY MARAIS MASAY  | NEWSMADA

Par Taratra sur 27/02/2020 

Naiditra am-ponja, omaly eny Antanimora, ireo roa lahy tratra nanarato trondro maloto teny amin’ny 
Marais Masay. Tratra tao anaty taxi-be, omaly, niaraka amin’ny trondro maloto 15 kg izy roa lahy 
saika hivarotra izany eny Ambohimanarina… 

Nahazo fitarainana avy ao amin’ny fokontany Avaratetezana, Ampefiloha Ankeniheny, ary Ampandriambehivavy 
polisy avy ao amin’ny CSP6 Ambohimanarina, ny alatsinainy teo, fa misy andian’olona lahy sy vavy 
sy manihika trondro maloto ao amin’ny ranon’i Marais Masay, Anosy, ary Behoririka. Amidin’izy 
eny an-tsenan’Ambohimanarina, eny Talatamaty, eny Ambohibao ary eny Ivato ireo trondro maloto 
raha ny tatitra hatrany nampitain’ny polisy. Isaky ny maraina manomboka amin’ny 4 ora ka hatramin’ny 
ora no fanaovan’ireo olon-dratsy ny asa ratsiny. Gony sy kovetabe ny hitondran’izy ireo ny trondro 
azo ary entina amin’ny taxi-be 114 sy 194 mamonjy ireo toerana hivarotana azy, araka ny fanazavan’ny 
avy ao amin’ny CSP6. Manoloana izany, nanao sakana avy hatrany ny polisy hisavana ireo taxi-be 
ireo mpaka trondro sy mpivarotra trondro maloto ireo. Omaly maraina tamin’ny 5 ora sy 30 mn, lehilahy 
avy naka trondro maloto tao amin’ny ranon’i Masay no tratran’ny polisy tao anaty taxi-be iray rehefa 
handeha hivarotra izany. Mbola nahitana trondro maloto milanja 15 kg tao anaty gony sy harona niaraka 
fitaovana fakana ireo trondro ireo. Toy ny eny an-tsenan’Isotry, trondro maloto avokoa ny ankamaroan’ireo 
mpivarotra fa mody afenina amin’ny hoe: “trondron’Itasy”. Tsy azo antoka intsony. Aiza ny tompon’andraikitra 
ireny sakafo ireny manoloana ny tsy fanarahan-dalàna toy izao. Jerem-potsiny!! 



Les commentaires sont fermées. 

