MANAKARA : MAMAFY LAINGA NY KANDIDA IRD

Accueil > Gazetin'ny nosy > Manakara : Mamafy lainga ny kandida IRD 

Publié le 19 avril 2019 



Rehefa ny toerana na ny seza no hihazakazahana dia vitan’ny mpanao pôlitika sasany no mamafy lainga 
anaty tambazotran-tserasera sosialy. Tsy tahotra tsy henatra ingahy Giscard Andriano, kandidà 
ny vovonana IRD na ny Isika Rehetra Miaraka amin’i Andry Rajoelina, raha namoaka vaovao tao amin’ny 
amin’ny Facebook fa manohana azy amin’ny fifidianana depiote ny mpisolo toerana (suppléant) 
anatin’ny lisitra natolotra ny antoko Banjino ny Repoblika na ny BR. Tsy marina velively anefa 
vaovao navoakan’ny kandidà Giscard Andriano io satria hatreto, tsy mbola nilaza na nanao fanambarana 
mihitsy ny mpisolo toerana ao anatin’ny lisitry ny antoko BR fa manohana azy amin’ny fifidianana. 
fa raha ny lisitra navoakan’ny Vaomieram-pirenena mahaleo tena misahana ny fifidianana ho an’ny 
Manakara, dia ingahy Randrianambiny Rajoanary no mpisolo toerana an’ny kandidà natolotra ny 
Banjino ny Repoblika. Ity farany izay efa diso fantatra ny mponina any amin’iny distrikan’i Manakara 
izy efa ben’ny tanànan’ny kaominina Analavory, nandritra ny 15 taona. Rehefa namoaka ny vaovao 
anatin’ny kaontiny Facebook anefa i Giscard Andriano, dia olona hafa mihitsy izay fantatra ny 
amin’ny anarana hoe “dokotera Eric” no lazainy fa mpisolo toeran’ny kandidà natolotra ny antoko 
Io dokotera Eric io no niaraka naka sary amin’i Giscard Andriano, nampanaovina ny akanjon’ny antoko 
ary nambara fa mpisolo toeran’ny kandidà natolotra ny Banjino ny Repoblika. Miharihary toy ny 
an-kandrina ny lainga ataon’ity kandidàn’ny IRD ao Manakara ity ary na ny mponina any an-toerana 
mahafantatra azy tsara aza dia somary tohina ihany raha nahita io vaovao navoakany tamin’ny tambazotra 
io. Asa raha matahotra ny tsy ho lany amin’ny fifidianana ve ingahy Giscard Andriano matoa manao 
maloto tahaka izao, herinandro vitsy mialohan’ny fisokafan’ny fotoanan’ny fampielezan-kevitra. 



