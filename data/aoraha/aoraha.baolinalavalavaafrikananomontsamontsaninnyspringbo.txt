BAOLINA LAVALAVA – AFRIKANA :: NOMONTSAMONTSANIN’NY SPRINGBOK NY MAKIS VEHIVAVY • AORAHA

Efa nampoizina. Montsana tanteraka ny ekipam-pirenena malagasy taranja baolina lavalava sokajy 
tamin’ny fihaonan’izy ireo sy ny Springbok, avy atsy Afrika Atsimo, tao amin’ny kianjan’i Bosman, 
Brakpan Johannesburg, omaly, nandritra ny andro faharoa ho an’ny fifaninanana hikatsahana tapakilan’ny 
2021”. 

Tamin’ny alalan’ny isa mavesatra dia mavesatra, 73 noho 0 no namotehan’ity ekipa efa intelo niatrika 
fiadiana ny amboara maneran-tany ity ny ekipa zazavaon’i Madagasikara. Tsy misy afa-tsy ady voninahitra 
ho farany ny an’ny Makis, amin’ny 17 aogositra ho avy izao, amin’ny fiadian-toerana fahatelo. 
amin’ny ekipan’i Ouganda, izay efa resy indroa ihany koa, isika amin’io fotoana io. Lavon’i Kenya 
isa 37 noho 5 ny ekipan’i Ouganda, talohan’ny lalaontsika sy Afrika Atsimo. 

Vao teo am-piandohana dia efa nanao ranolava ny isa azon’ny Springbok vehivavy, tamin’ny alalan’ireo 
naterin-tanana. Tamin’ny isa 44 noho 0 no nentin’ny roa tonta niala sasatra. Mbola niaritra hatrany 
tosikabe sy ny hazakazaka nisesy nataon’ireo mpilalaon’i Afrika Atsimo ny Makis teo amin’ny fizaram-potoana 
ka vao mainka niitatra ny elanelan’isa. 

Hita taratra tamin’ireo lalao roa efa vitan’ny Malagasy, tany amin’ity fifaninanana ity, ny mbola 
goavana manasaraka ny lentan’ny baolina lavalava afrikana sy ny antsika. Tombony kely ho antsika 
fakàna lesona amin’ny lalao hihaonana amin’ny ekipa goavana toy izao mba hahafahana mandrefy 
lentan’ny Malagasy. 

Ara-taratasy dia efa hita izany satria laharana faha-11 no misy ny ekipan’i Afrika Atsimo eo amin’ny 
navoakan’ny World Rugby farany, raha faha-41 kosa i Madagasikara. Mitana ny laharana faha-28 
i Kenya, raha faha-45 ny toerana misy an’i Ouganda. 

Hiady ny tapakila tokana hahafahana avy hatrany miatrika ny fiadiana ny amboara eran-tany, hatao 
Nouvelle-Zélande amin’ny taona 2021, ny ekipan’i Kenya sy Afrika Atsimo. Samy nahita fandresena 
izy ireo teo anatrehan’i Madagasikara sy Ouganda, nandritra ny andro roa voalohany ho an’ny fiadiana 
ho tompondakan’i Afrika. Ny elanelan’ny isa azo tamin’ireo lalao no mbola hitazonan’i Afrika 
ny laharana voalohany vonjimaika. 









Enregistrer mon nom, mon e-mail et mon site web dans le navigateur pour mon prochain commentaire. 



