ANOSIKELY-MAEVATANÀNA : TRANO ROA NOROBAIN’NY JIOLAHY – MIDI MADAGASIKARA

Trano roa an’olona samy hafa no norobain’ireo jiolahy, tany amin’ny fokontany Anosikely, any 
kaominina Tsararano, ato anatin’ny disitrikan’i Maevatanàna no nisehoan’izany ny Asabotsy 
Alahady lasa teo. Raha ny vaovao marim-pototra voarainay tamin’ny sefom-pokontany iray monina 
Anosikely, dia nidiran-dry zalahy an-keriny tao ireo trano roa izay volaza etsy ambony ireo, ary 
nalainy ihany koa ny omby roa nifatotra tao am-bala, nialoha ny nandehanany. Dahalo roa nirongo 
toy ny basim-borona sy zava-maranitra no tonga nanao ny asa ratsiny tao Anosikely, tamin’io fotoana 
Ankoatra ny vola an-tapirisa sy kojakojan-dakozia lasan’izy ireo, dia omby roa no lasa tamin’ilay 
notafihan’ny faharoa. Tao anatin’ny torimaso ny tompon-trano no tonga tampoka ry zalahy ireto. 
amin’ny tokantrano iray aloha no nanaovan’izy ireo ny fanafihana voalohany. Nentin’ny tahotra 
tompon-trano, ka vantany vao nahita ireo malaso tao an-trano, dia tsy sahy nanohitra fa navela 
ireo dahalo naka izay tiany tamin’ilay trano. Mitovy tsy nisy valaka tamin’izany koa no nataon’ireo 
an’ilay trano faharoa. Tsy vitan’izay fa mbola nalain’ireto farany ihany koa ny omby tao am-bala, 
lasa nitsoaka ry zalahy rehefa nahazo izay notadiaviny. Marihina, fa tsy nisy ny naratra na aina 
nandritra ny fanafihana niseho nataon’ireo tsy mataho-tody. Nidina ifotony tany an-toerana 
mpitandro ny filaminana, raha naheno ny fampandrenesana tamin’ny fokonolona mahakasika ity 
ity. Mitohy hatrany kosa ny fanarahan-dia ataon’ny Zandary sy ny fokonolona, ary efa misokatra 
koa ny famotorana sy ny fanadihadiana ataon’ny mpitandro ny filaminana. 




















