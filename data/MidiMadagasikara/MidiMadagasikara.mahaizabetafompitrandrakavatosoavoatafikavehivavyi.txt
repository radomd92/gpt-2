MAHAIZA BETAFO : MPITRANDRAKA VATOSOA VOATAFIKA, VEHIVAVY IRAY VOATIFITRA – MIDI MADAGASIKARA

Nitrangana fanafihana indray tany Mahaiza distrikan’i Betafo, in-droa misesy ny fanafihana, 
tokantranona mpandrahara no lasibatra voalohany. 

Mandry andriran’antsy hatrany ny mponina amin’ireo distrika manodidina an’i Betafo iny. Tsy 
ahenoana fanafihana mantsy ireo kaominina maro mandrafitra ity distrika ity. Voasokajy ho faritra 
rahateo iny ilany andrefan’ny faritra Vakinankaratra iny amin’ny asan-dahalo. Fanafihana in-droa 
no nitranga tao Mahaiza, ny faran’ny herinandro teo, raha ny fampitam-baovao tany an-toerana. 
mpandraharaha iray mpanao vatosoa no lasibatra voalohany, ka vola an-tapitrisany maro no lasan’ireo 
tamin’izany. Efa mandry daholo ny olona teo an-tanàna tamin’io fotoana io, nangina tanteraka 
tanàna hoy ny loharanom-baovao. Niditra an-keriny, nanao amboletra tao antranon’ity mpandraharaha 
ireo jiolahy mirongo basy sy fitaovam-piadiana, avy hatrany dia vola no notakiany. Ankevitry 
efa fantatr’ireto jiolahy ny fisian’ny vola tao amin’ity tokantrano ity. Nitsoaka nandositra 
jiolahy rehefa nahazo izay nilainy, ka alohan’ny nivoahany ny trano dia notifiriny ny vehivavy 
tao, ka naratra mafy. Fa ankoatra izay, omby telo ihany koa no nanjavona tao amin’ny fokontany Ankilahila, 
mirongo basy no voalaza fa nandroaka ireo omby ireo. Nanao ny fanarahan-dia ny fokonolona sy ny 
filaminana, ka tao amina valan’olona iray tao amin’ny kaominina Alakamisy Anativato no nijanona 
dian’omby. Tsy nisy adihevitra fa nosavana tao amin’ity vala ity, ka tratra tao ny omby roa. Tsy 
tratra kosa ny tompon’ny vala, naverina tany amin’ny tompony ny omby. 



