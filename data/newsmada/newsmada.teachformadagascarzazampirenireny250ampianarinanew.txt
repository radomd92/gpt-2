TEACH FOR MADAGASCAR : ZAZA MPIRENIRENY 250 AMPIANARINA | NEWSMADA

Par Taratra sur 07/07/2016 

Nanomboka, omaly, ny hetsika fampianarana maimaimpoana ireo ankizy mpirenireny amin’ny fokontany 
eto Antananarivo Renivohitra izay iandraiketan’ny fikambanana Teach For Madagascar (TFM). 
ireo ankizy sahirana hisitraka ity tetikasa ity. Efa nofantenana niaraka tamin’ny fokontany 
ireo ary hianatra mandritra ny enim-bolana. Manodidina ny 7 ka hatramin’ny 12 taona ireo ankizy 
ireo. 

Maniry ny hianatra ny ankamaroan’ny ankizy kanefa tsy manana fahafahana amin’izany ny ray aman-dreniny 
nahatonga ny fikambanana hanao izao tetikasa izao izany raha ny fanazavan’ny filohan’ny fikambanana 
Rakotoarison Manoa. 

Hianatra indroa isan-kerinandro ireo ankizy ireo. Hisy ny fanadinana hatao amin’ny volana septambra 
avy izao. Hisy ihany koa ny fitsapam-pahaizana any amin’ny volana desambra ka hahazo mari-pahaizana 
amin’ny TFM ireo mpianatra. 

Anisan’ny ampianarina ny ankizy ny fianarana fototra, toy ny mamaky teny sy manoratra. Eo koa anefa 
fahaiza-miaina fototra toy ny fikajiana ny tontolo iainana, fahasalamana sy ny fahadiovana ary 
fidiovana, fahalalana ankapobeny ny kolontsaina….. 

Misy ny vinavina hampiditra an-dakilasy ireo ankizy izay hita fa manana finiavana hianatra sy 
fianarana. 

Manodidina ny 150 kosa ireo tanora, zoky izay hifarimbona amin’ny fampianarana ireo ankizy marefo 
ao anatin’ny enim-bolana. 



Les commentaires sont fermées. 

