FIRARAZANA RN4: RAIKITRA NY TOLON’OMBY | NEWSMADA

Par Taratra sur 20/04/2019 



Manome lanja ny kolontsaina mampalaza ny faritra misy azy any Tamponketsa ny Ekar Firarazana, 
Ankazobe RN4. Ho raikitra ny tolon’omby ho an’ny mpitsangantsangana, ny alatsinain’ny Paska 
andro. “Natao hisarihana mpitsidika sy anehoana kolontsaina mampiavaka ity toerana natao ho 
omby hatramin’izay ity izany. Miendrika fanatanjahantena ny tolon’omby, saingy mifanandrify 
aminy ny vakoka kolontsaina noho ny fifandraisan’ny fanatanterahana azy amin’ny tranga ho an’ny 
isan-karazany any amin’ny fiarahamonin’ny mpiompy”, hoy ny mpikarakara. Hisahana ny fanatontosana 
hetsika ny teknisianina matihanina, Radondrahona Rodolphe. Hiakatra kianja amin’izany ireo 
voafantina miisa 30, mandritra io andro io. “Handray anjara ireo mpitolona omby avy amin’ny foko 
monina any Tamponketsa. Hisy koa mpisavika 10 mirahalahy nasaina manokana avy any Fehizay-Ambositra 
avy, ho mariky ny fifanakalozana kolontsaina isam-paritra na mitovitovy ihany aza ny fanao isam-poko 
amintsika”, hoy izy. Lanonana sady fitsangantsanganana ny hatao ka ahitana ireo ilaina rehetra 
Hanafana ny hetsika i Bagzana avy any Menabe. Tsy hanahirana ny rehetra ny fitaterana sy ny fahatongavana 
amin’izao lanonana andiany faharoa izao. 





Les commentaires sont fermées. 

