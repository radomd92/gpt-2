FITSIDIHANA  : TONGA IREO DELEGASIONA AMERIKANINA MARO | NEWSMADA

Par Taratra sur 16/08/2017 

Nigadona teto Madagasikara omaly ary hijanona eto mandritra ny roa andro ireo delegasiona miisa 
mpikambana ao amin’ny kongresy amerikana ary tarihan’ny filohan’ny vaomiera momba ny lalàna, 
Robert Goodlatte. 

Hanatrika ny fitokanana ny toby famokarana herinaratra Symbion, eny Mandroseza, izy ireo miaraka 
masoivoho Amerikanina Robert Yamate sy ny filoha malagasy Rajaonarimampianina Hery ary ireo 
malagasy hafa. 

Hisy ihany koa ny fihaonan’izy ireo amin’ny mpikambana ao amin’ny governemanta malagasy, ny fitsidihana 
tobim-pahasalamana iray eny Ambohipo, izay mpiara-miasa amin’ny USAID ary ireo mpikambana ao 
antenimieran’ny varotra amerikana sy Malagasy AmCham. 

Tafiditra ao anatin’ny dinika iarahan’ireto delegasiona ireto sy ny manam-pahefana malagasy 
lohahevitra manan-danja amin’ny fifandraisan’ny firenena roa tonta, toy ny fanomanana fifidianana 
mangarahara sy misokatra ary eken’ny rehetra amin’ny taona 2018. Eo koa ny faharesen-dahatry 
roa tonta amin’ny fampandrosoana ny toekarena malagasy. 



Les commentaires sont fermées. 

