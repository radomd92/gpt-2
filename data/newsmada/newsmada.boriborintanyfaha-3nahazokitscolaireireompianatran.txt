BORIBORINTANY FAHA-3: NAHAZO “KIT SCOLAIRE” IREO MPIANATRA | NEWSMADA

Par Taratra sur 27/11/2018 

Amin’izao ankatoky ny fidiran’ny mpianatra izao, nanao tantsoroka fanomezana fitaovam-pianarana 
an’ireo ankizy sahirana miisa 100, avy eny amin’ny fianarana miankina sy tsy miankina eny amin’ny 
voalohany, izay mipetraka eny amin’ny faritra iva, ny avy ao amin’ny boriborintany fahatelo, 
Antananarivo Renivohitra, sy ny mpiara- miombon’antoka aminy, ny Iarivo Lion’s Club. 

Tafiditra amin’ny vina sosialin’ny kaominina ny fitsinjovana ny ankizy sahirana sy ny hahafahan’ny 
miatrika tsara ny taom-pianarany. Marihina fa nahazo tombony tamin’izany ny fokontany miisa 
Andranomahery, Tsaramasay, Ankorondrano Andrefana, Ankazomanga- Andraharo ary Ankorondrano 
Ankizy dimy taona hatramin’ny 12 taona ny voakasika tamin’izany. 

Nisy ny fanadihadihana nataon’ny CUA teny anivon’ny Cisco sy ny Gap mikasika ireo ankizy nizarana 
ireo. Betsaka ireo ankizy misedra olana amin’ny fidirana mianatra ary tsy mbola manana fitaovana 
vokatry ny fahasahiranan’ny ray aman-dreniny. Ny delegen’ny boriborintany fahatelo, Razafitsalama 
sy ny fikambanana Iarivo Lion’s Club no nitarika ny hetsika teny an-toerana. 



Les commentaires sont fermées. 

