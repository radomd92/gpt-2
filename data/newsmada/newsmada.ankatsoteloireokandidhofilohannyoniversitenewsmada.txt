ANKATSO: TELO IREO KANDIDÀ HO FILOHAN’NY ONIVERSITE | NEWSMADA

Par Taratra sur 23/02/2019 

Nanomboka, omaly ary tsy hifarana raha tsy ny 7 marsa izao ny fampielezan-kevitra ho an’ireo kandidà 
sokajin’andraikitra samihafa, hitantana ny Oniversiten’Antananarivo. Fantatra fa miisa telo 
kandidà ho filohan’ity toeram-pampianarana ambony ity. 

Anisan’ny mpifaninana amin’izany Ranarivony Richard (profesora ao amin’ny fakiolten’ny teny 
ny siansa mahaolona), Samison Luc Hervé (profesora ao amin’ny fakiolten’ny “medicine”) ary Ravelomanana 
(profesora ao amin’ny fakiolten’ny toekarena, ny fitantanana ary ny fiarahamonina). 

Araka ny fanamafisan’ny fitantanana ny Oniversiten’Antananarivo, efa misy ny fandaminana mba 
sampam-pianarana rehetra mandray tsirairay ireo kandidà, indrindra ireo nilatsaka ho filoha, 
izao fampielezan-kevitra izao. Ankoatra ny fitetezana ireo sampana samihafa, efa voapetraka 
fitsipika amin’ny fametahana afisy, ny mahakasika ny birao fandatsaham-bato ary ny fanisam-bato. 

Ny 11 marsa ny fifidianana 

Hotanterahina ny 11 marsa izao, eny Ankatso, ny fifidianana ka, ankoatra ireo ho filohan’ny Oniversite, 
ihany koa ireo mpikambana ao amin’ny filan-kevi-pitantanana, ny filohan’ny sampam-pianarana, 
tompon’andraikitry ny “mention”, ny filohan’ny kolejin’ny mpampianatra ary ireo mpikambana 
amin’ny filan-kevitry ny sampam-pianarana. Biletà tokana no hampiasaina amin’ity fifidianana 
anivon’ny ambaratonga ambony eto Antananarivo ity. 

Mpifidy maherin’ny roa arivo 

Marihina fa mifarana amin’ity telovolana voalohany amin’ny taona 2019 ity ny fe-potoam-piasan’ireo 
ny Oniversiten’Antananarivo ankehitriny. Ny fihaonamben’ireo filoha na sojaben’ny sekoly 
(CoPRIES), natao ny 4 febroary teo, no namaritra ny fanatanterahana ity fifidianana ity. Mitontaly 
ireo antsoina hifidy, ahitana mpampianatra mpikaroka (887) sy mpiasa eo anivon’ny fitantanana 
teknika (1.358). Ho fantatra ny harivan’ny 11 marsa ihany ny valin’ny fifidianana. 



Les commentaires sont fermées. 

