BAOLINA LAVALAVA - TOP 20 :: TAFIDITRA AO AMIN’NY VONDRON’ NY FAHAFATESANA NY 3FAI • AORAHA

Tafiditra ao anatin’ny fifaninanam-pirenena amin’ny baolina lavalava, lalaovin’olona dimy 
folo, na ny « Gold Top 20” ireo mpilalao sy mpanazatra rehetra isaky ny klioba. Tontosa omaly, teny 
kianja Makis Andohantapenaka ny antsapaka hizarana ireo ekipa ao anatin’ny vondrona dimy. 

Nilatsaka ao anatin’ny vondrona A ny 3FAI, izay klioba vao tamin’ity taona ity no nandray anjara 
« Elite fédéral », hiaraka amin’ny FT Manjakaray, tompondakan’ny ranomasimbe Indiana sy tompondakan’i 
lefitra, miaraka amin’ny STM ary ny USA. 

« Mbola tany amin’ireo mpitarika ny taranja tsy ara-dalàna ny 3FAI teo aloha. Nangataka ny hifindra 
amin’ny Ligin’ny Vakinankaratra ity ekipa ity. Nandalo fifaninanam-paritra izy ka voahosotra 
tompondaka tany amin’io ligy io. Izay izy vao isan’ireo niatrika ny lalao sakana tamin’ny fifaninanam-pirenena”, 
Razanatovo Lucien René, talen’ny fifaninanana ao amin’ny Malagasy Rugby. Anisan’ny ekipa mbola 
amin’ireo fihaonana tsy ara-dalàna ihany koa, hoy ity teknisiana ity, ny TAM. 

Klioba sangany sy tsara laharana nandritra ny fiadiana ny ho tompondakan’i Madagasikara tamin’ny 
2018 kosa ny STM (Savonnerie) sy ny US Ankadifotsy izay mbola iray vondrona amin’ny 3FAI. 

Ireo klioba efatra isaky ny vondrona no hiakatra amin’ny dingana ampahavalon-dalana. Midina 
amin’ny fifaninanam-pirenena “Elite fédéral 2” ho an’ny Diviziona faharoa avy hatrany ny ekipa 
laharana farany isaky ny vondrona. Manampy azy ireo ny klioba roa ambin’ny folo tsy tafavoaka tamin’ny 
sakana farany teo. 

“Hanomboka amin’ny sabotsy ho avy izao eny amin’ny kianja Makis Andohantapenaka ny fifaninanam-bondrona. 
21 desambra 2019 kosa ny lalao famaranana raha tsy misy ny fiovana”, araka ny fanazavan-dRandrianorosoa 
tale teknikan’ny Malagasy Rugby. 











Enregistrer mon nom, mon e-mail et mon site web dans le navigateur pour mon prochain commentaire. 



