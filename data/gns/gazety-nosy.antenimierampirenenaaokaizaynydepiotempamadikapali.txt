ANTENIMIERAMPIRENENA : AOKA IZAY NY DEPIOTE MPAMADIKA PALITAO SY VOAVIDIM-BOLA

Omaly 5 febroary no nifarana ny fe-potoam-piasan’ireo solombavambahoaka voafidy tamin’ny taona 
Efa namoaka ny didim-panjakana manainga ny mpifidy handatsa-bato amin’ny 27 mey ho avy izao ny 
noho izany efa manomboka ny hazakazaka ho an’ireo olom-pirenena tsotra sy mpanao pôlitika rehetra 
maniry ny ho solombavambahoaka. Raha atao moa ny jery todika mikasika ny Antenimierampirenena, 
anatin’ny 5 taona nitondran’i Hery Rajaonarimampianina sy ny HVM ny firenena, dia tsy amim-pihambahambana 
ilazana fa maty hasina tanteraka ity andrim-panjakana mpanao lalàna ity noho ny fomba fiasa sy 
fihetsika ny ankamaroan’ireo depiote. Vao nitsangana ny Antenimierampirenena, tany amin’ny 
taona 2014, dia efa hita taratra sahady ny fanjakan’ny vola sy ny famadihana palitao. 5 taona taty 
mbola nibaribary toy ny vay an-kandrina ny famadihana palitao avy amin’ireo depiote maro, tao 
vanim-potoanan’ny fifidianana filoham-pirenena ireny. Tao anatin’ny fitondran’i Hery Rajaonarimampianina 
tsy maintsy nahenoina resa-bola rehefa misy ny volavolan-dalàna lehibe ho laniana eny Tsimbazaza, 
ohatra ny lalàm-pifidianana izay notoherin’ireo depiote TIM sy Mapar. Tsy mahagaga raha nomena 
anarany hoe “République des malettes” ny fitondrana HVM satria nanjaka loatra ny herin’ny vola 
tao amin’ny Antenimierampirenena no tena nahitàna taratra izany. Nandritra ny 5 taona nitondran’i 
Rajaonarimampianina ny firenena, tsy fantatra mazava intsony ny tena isan’ireo solombavambahoaka 
sy manohana ny fitondrana. Misy fotoana manko dia samy nilaza ho manana ny maro an’isa ny andaniny 
ny ankilany ka na ny olom-pirenena mpanara-baovao aza fanina tanteraka. Tsiahivina ihany fa vao 
ny vokatra ofisialy ny fifidianana depiote, tamin’ny taona 2014, dia efa nilaza ny SEFAFI tao anatin’ny 
nataony fa mety hiteraka olana eto amin’ny firenena ny Antenimierampirenena satria saika mpandraharaha 
no mandrafitra ilay andri-panjakana ka ahiana mafy ny hisian’ilay ambara amin’ny fiteny frantsay 
: “parlement à géométrie variable”. Inona tokoa moa ny zava-niseho rehefa nandeha ny fotoana fa 
ahiahy napetraka ny SEFAFI no notanterahan’ireo solombavambahoaka mpamadika palitao, mpanasoaso 
ary voavidim-bola. Tonga moa ankehitriny ny fotoana hanavaozana ireo mpikambana eo anivon’ity 
mpanao lalàna ity amin’ny alàlan’ny fifidianana. Heverina fa tsy mendrika ho an’ny firenena malagasy 
ny mbola hisian’ny Antenimierampirenena hanjakan’ny herin’ny vola sy ny famadihana palitao 
izay nisy tao anatin’ny 5 taona nitondran’ny HVM. Solombavambahoaka afaka hamerina ny hasin’ny 
no ilain’ny firenena, izany hoe solombavambahoaka manana ny atao hoe “éthique politique”, tsy 
hanasoaso fotsiny ny governemanta sy ny filoham-pirenena, ary tsy voavidy vola mazava ho azy. 
ihany ny mampahatsiahy fa ankoatra ny fandaniana lalàna, dia anisan’ny andraikitra voalohan’ny 
ny manara-maso ny asan’ny governemanta. Ity andrim-panjakana ity no manana fahefana hanitsy 
governemanta raha toa tsy mandeha araka ny tokony ho izy ny asa fampandrosanana, sns sns. Noho izany 
depiote tena mijery sy mikatsaka ny tombotsoan’ny firenena sy ny vahoaka no ilain’ny firenena 
tsy depiote jamban’ny kolikoly sy tsy mahay afa-tsy ny manasosaso ny fitondrana mijoro. 



