MANARINTSOA  : TRATRA IREO JIOLAHY MPANGALATRA MOTO | NEWSMADA

Par Taratra sur 04/04/2018 

Voasambotry ny polisy avy ao amin’ny poste de police Ampefiloha, ny alahady alina teo, ny jiolahy 
voarohirohy noho resaka halatra moto. Araka ny fanazavan’ny polisy, telo lahy izy ireo no nanosika 
iray teny amin’ny faritra Manarintsoa Isotry iny, tokony ho tamin’ny 1 ora maraina tamin’io alahady 
alatsinainy io. Tamin’izany indrindra anefa no sendra ireo polisy nanao fisafoana izy telo lahy 
nosakanana mba hahafantarana ny momba azy ireo. Nandositra avy hatrany anefa ny iray amin’izy 
lahy ireo raha vao nahita ireto polisy nanatona. Notanana nanaovana fanadihadiana izy roa lahy 
ireto. Tsy nisy taratasy mazava rahateo ny momba ilay moto natosik’izy ireo. Nilaza anefa izy roa 
fa hoe lany solika ilay moto ka voatery natosika. Rehafa nozahana anefa ny taratasy momba ilay moto 
fantatra fa tsy amin’ny anaran’ireto jiolahy ireto ity moto natosika ity. Notazonina avy hatrany 
roa lahy sy ilay moto halatra. Efa nokarohina kosa ny tompon’ilay moto izay voalaza fa monina eny 
Mbola ao amin’ny polisy ao amin’ny PPA Ampefiloha miandry tompony kosa ilay moto. 



Les commentaires sont fermées. 

