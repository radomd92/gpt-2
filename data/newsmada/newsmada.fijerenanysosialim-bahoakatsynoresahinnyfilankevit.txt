FIJERENA NY  SOSIALIM-BAHOAKA : TSY NORESAHIN’NY FILANKEVITRY NY MINISITRA NY VIDIM-PIAINANA | NEWSMADA

Par Taratra sur 04/12/2017 

Hiandry fipoahana ara-tsosialy sy korontana ? Voadingana tanteraka ary resaka hafa mihitsy, 
misy idiran’ny fiainam-bahoaka ny nodihihina tao amin’ny filankevitry ny minisitra, tsy ara-potoana, 
teny Iavoloha ny asabotsy teo. Na indraim-bava aza, tsy voaresaka ny momba izao fiakaran’ny vidim-painana 
Misongadina amin’izany ny filankevitry ny minisitra izany ny resabe momba ny fivoriana sy fivahiniana 
ivelany. Ny fanendrena mpiasam-panjakana ambony mbola mitohy hatrany hatramin’izao ho an’ny 
sasany nefa tsy nisy minisitra niova na noesorina intsony. Fanomezana vahana ny namana sy ny fianakaviana 
mpiray fiaviana anaty minisitera? 

Hanao randran-tarihina ny fiakaran’ny vidim-piainana 

Tsy voajery tamin’io filankevitry ny minisitra, ohatra, ny vidin’ny vary, miakatra isan’andro 
mihoatra ny 700 ar ny kapoaka na maherin’izany any amin ‘ny faritra hafa. Eo koa ny vidin-tsolika… 
ho azy tsy ho ela ny vidin’ny arina fandrehitra sy ireo kojakoja ilaina amin’ny fiainana andavanandro 
Miditra amin’ny fotoam-pahavaratra tanteraka rahateo isika , vanim-potoan’ny maitso ahitra. 
mba nisy fepetra na vahaolana niainga avy amin’ny filankevitry ny minisitra avokoa izany. 

Efa fantatra fa tratry ny haintany sy ny tondra-drano isika tamin’ny taom-pambolena teo ary anisan’ny 
nahakely ny vokatra izany. Vahaolana hitan’ny fanjakana ny fanafaram-bary saingy tsy nitondra 
amin ‘ny vidin’ny vary eto an-toerana izany. Izao iaraha-mahita sy miaina izao. Mbola ny eto an-dRenivohitra 
izany fa ahoana ny vidim-bary any an-kodahoda sy ny tany lavitra andriana rehetra any ? 

Tahaka izao ihany ny niandohan’ny pesta. Tsy noresahina tamin’ny filankevitry ny minisitra mihitsy 
tsy efa matin’izany valanaretina izany ilay teratany vahiny. Teo vao nikoropaka… 

Tokony hametram-pialana ny tompon’andraikitra 

Mbola nambara indray anefa avy eo fa efa voafehy ny pesta… Telo volana aty aoriana, tafakatra 202 
maty ny niafarany. Ahina mety ho tahaka izany koa ity vidim-bary ity. Ho tonga amin’ny korontana 
fifanjevoana, halatra sy fandrobana ny raharaha ? Any amin’ny firenena any ivelany ny tahaka izany, 
nametra-pialana ny tompon’andraikitra rehefa tsy voafehy na tsy mahita vahaolana. Ka ho tahaka 
koa ny minisitera mahakasika mivantana izao sondro-bidim-piainana izao. Ny misahana ny Varotra, 
Fambolana, ny Mponina… Aiza manoloana izao fiainam-bahoaka izao ? 

Fotoana itakiana vahaolana maharitra, tsy petatoko na afo mololo izao. Tokony handray ny andraikitra 
azy ireo tompon’andraikitra. Dieny tsy mbola tara satria efa niteny avokoa ny mpahay toekarena, 
mpiaro ny zon’ny mpanjifa fa ho ratsy izy ity… 



Les commentaires sont fermées. 

