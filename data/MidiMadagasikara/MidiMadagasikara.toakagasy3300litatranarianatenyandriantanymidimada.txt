TOAKA GASY 3 300 LITATRA NARIANA TENY ANDRIANTANY – MIDI MADAGASIKARA

Fiara lehibe iray avy any Toamasina, no fantatry ny mpitandro filaminana fa nitondra toaka gasy 
dia be ho aty Andrenivohitra. Nahazo vaovao ry zareo momba izany koa dia natao ny vela-pandrika. 
teny Maharidaza ilay fiara tamin’ny 12 novambra teo. Tamin’ny 2 ora no nandalo. Nosakanana ary 
rehefa vita ny fanadihadiana ny mpamily. Nilaza i Jean 34 taona fa, misy toaka voarara tokoa ao anaty 
ao. Mpitondra fotsiny ihany anefa izy, fa izany Donis izany no tompony. Nafenina tao ambany gony 
karbonetra ireo toaka ireo. Avy any Fandrana Toamasina no nakana azy ireo. Efa fanaon’i Jean ny 
toaka sahala izao. Izay anefa izy vao tratra. Tamin’ny fisavana no nahitana bidao 20 litatra 165 
toaka, izany hoe mahatratra hatrany amin’ny 3 300 litatra izany. 

Ny 12 novambra ihany dia nosamborin’ny polisy teny Ankorondrano ny tompony. Vehivavy antsoina 
Kety. Tamin’ny famotorana natao azy dia nilaza mazava io olona io fa, azy tokoa ireo entana ieo. 
600 ariary ny litatra any Fandrana ary amidiny 1 800 ariary izany aty Andrenivohitra. Nilaza ihany 
izy fa efa ho 3 taona no nanaovany io asa io ary efa nisazy izy noho izany. Nariana tao amin’ny lakan-dranon’Andriantany 
toaka gasy ireo rehefa avy namarinin’ny solontenan’ny fitsarana, polisy ary ny tompony. 

Araka ny lalàna 20.0168; izay nasiana fanitsiana tamin’ny taona 2011 ao amin’ny « code général 
Impôts » dia mandoa lamandy 100.000 Ariary izay tratra mivarotra taoka gasy latsaky ny 10 litatra 
10.000 Ariary isaky ny litatra raha mihoatra izany. Omaly no natolotra ny Fampanohavana ireo tompony. 



