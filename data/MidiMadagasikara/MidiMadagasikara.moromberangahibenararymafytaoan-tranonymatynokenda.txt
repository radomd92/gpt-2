MOROMBE : RANGAHIBE NARARY MAFY TAO AN-TRANONY, MATY NOKENDAIN-JANANY – MIDI MADAGASIKARA

Raim-pianakaviana iray 72 taona no namoy ny ainy voalaza fa maty nokendain’ny zanany faralahy 
an-tranony, afak’omaly, tany Morombe. Raha ny fantatra dia narary mafy nandamaka am-pandriana 
ka mila fanaraha-maso matetika. Ity zanany nahavanon-doza no niandraikitra ny fikarakarana 
sy nampisotro fanafody an-drainy. Hatreto dia tsy fantatra mazava ny anton’izao fandatsahana 
izao, fa raha ny tombatombana dia ankevitry ny leo tamin’ny fitsaboana an-drainy ity lehilahy 
izay tsy nahazaka ny rainy marary mafy ao an-trano, na koa mety maika te-handova, ka sahy nandatsaka 
ain’ny nahitany masoandro tamin’ny fihetsika mamoafady amin’ny tranga mampalahelo toy izao. 

Karohina ny nahavanon-doza. Nony hariva ny andro, gaga ny fianakaviana fa tsy tao an-trano ary 
hita izay nalehan’ ilay lehilahy mpiandry marary. Nantsoina tamin’ny findainy, tsy azo antso. 
Ingahibe marary mba hisakafo nefa tsy nihetsika, ka taitra sy nikoropaka ny havan’ny maty nahita 
tsy nisy aina intsony. Tamin’ny fizahana ny razana no nahitana dian-dratra teo amin’ny tendan’ity 
lehibe namoy ny ainy ity, ka teo no nahafantarana fa maty nokendaina izy. Karohina ilay nahavanon-doza 
hoy ny vaovao voaray. 




















