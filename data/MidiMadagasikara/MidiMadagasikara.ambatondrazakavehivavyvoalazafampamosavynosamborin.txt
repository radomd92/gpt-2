AMBATONDRAZAKA : VEHIVAVY  VOALAZA FA  MPAMOSAVY NOSAMBORIN’NY MPITANDRO NY FILAMINANA – MIDI MADAGASIKARA

Nisahotaka ny vahoaka tao amin’ny fokontany Avaradrova Ambatondrazaka ny marainan’ny alakamisy 
28 aprily 2016 teo raha naheno antsoantso fa misy mpamosavy voasambotra. Vehivavy lehibe iray 
eo amin’ny 50 taona any ho any no nisitrika tao anaty elakelan-trano iray tsy lavitry ny fiangonana. 
Nalaza fa hoe mpamosavy tratra maraina e ,namorika azy ny ody ratsiny, hoy ny hafa dia izao tratra 
» ka vetivety dia vory vahoaka ny toerana, ary samy te hahita ity ramatoa ity avokoa . Harona iray 
lamba famonosana faty (lamba tavoahangy )roa no hitan’ny fokonolona teny aminy ,miampy fitaratra 
taniravo ao anaty fonosana ary vakana iray .Samy tsy nisy sahy nandray ity vehivavy ity ny rehetra 
izy rahateo nanitrika ny tarehiny sady tsy nety niteny raha misy manontany, ka vao mainka nahamailo 
vahoaka tonga teny .Tompon’andraikitra teny anivon’ny fokontany no niantso ny polisy ka nalaky 
fahatongavana sy ny fisamborana ary rava ny tangorona .Rehefa tonga teny anivon’ny mpitandro 
filaminana ity vehivavy ity dia tsy niteny tsy nivolana ,ary voalaza fa olona marary saina araka 
voambara ka tsy hita ny hanaovana azy .Mailo sy mitandrina ny vahoaka tato ho ato, hoy ny fanazavan’ny 
anivon’ny fokontany taorian’ireny fisehon’ny Ambalavelona ireny ka samy mandray andraikitra 
rehefa misy tranga hafahafa miseho. 

Janus R 

Nosamborina dia atao aiza ity vehivavy lazaina fa mpamosavy ? Anga eto Madagasika efa misy lalana 
ny Mpamosavy sy ny Mosavy ? 


















