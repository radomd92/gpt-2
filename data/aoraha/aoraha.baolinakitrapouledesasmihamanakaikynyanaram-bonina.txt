BAOLINA KITRA – «POULE DES AS» :: MIHA MANAKAIKY NY ANARAM-BONINAHITRA NY FOSA JUNIORS • AORAHA

Manatona tsikelikely ny tendron’i Madaga­-si­kara eo amin’ny taranja baolina kitra ny ekipan’ny 
Juniors avy any Boeny. Fandresena tamin’ny ala­lan’ny isa 3 noho 0 nanolo­ana ny ekipan’ny FC Vakinankaratra, 
amin’ny kianja Rabemananjara Mahajanga, omaly, no nampi­sonanina azy ireo ho eny amin’ny zanatohatra 
vonjimaika eo amin’ny fiadiana ny ho tompondakan’i Madagasikara. 

Manana isa folo itytompondakan’i Boeny ity, ankehitriny, raha tara isa telo ao aoriany kosa ny 
Cnaps Sport. 

Vao teo amin’ny telopolo minitra nanombohana dia efa nahatafiditra baolina sahady ny ekipan’ny 
Juniors, tamin’ny alalan’i Jean Yves. Nanampy izany indray izy teo amin’ny minitra faha-66. Nanamafy 
fandresen’izy ireo kosa i Hery, teo amin’ny fe-potoana fanampiny. 

Tamin’ny fiafaran’ny lalao dia nanohitra ny fomba fitsaran’ny mpitsara ireto mpilalaon’ny FC 
ireto. Isan’ny nanahirana ny ekipan’ny Fosa anefa ireto mpilalaon’Antsirabe ireto tao amin’ny 
Velodrôme, roa herinandro talohan’izao. 

Vao mainka nanamafy ny toeran’ny Fosa Juniors, ho eo amin’ny laharana voalohany vonjimaika, ny 
sahala samy tsy nitoko, teo amin’ny Elgeco Plus sy ny Cnaps Sport, teny amin’ny kianjaben’i Mahamasina, 
andro fahefatra ho an’ny “Poule des AS” ity. Hotante­rahina, amin’ny 16 septambra ho avy izao, 
andro faha­dimy ho an’io fifaninanana io, izay heverina fa hamaritra izay ho tompondakan’ i Madagasikara, amin’ity taona ity. 









Enregistrer mon nom, mon e-mail et mon site web dans le navigateur pour mon prochain commentaire. 



