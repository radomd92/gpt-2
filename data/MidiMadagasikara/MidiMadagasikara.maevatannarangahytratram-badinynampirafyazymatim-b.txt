MAEVATANÀNA : RANGAHY TRATRAM-BADINY NAMPIRAFY AZY, MATIM-BONO – MIDI MADAGASIKARA

Tranga nahavalalanina ny maro no niseho, ny herinandro lasa teo, tokony ho tamin’ny 9 ora alina, 
làlana mihazo, ny lapan’ny tanàna, tao amin’ny fokontany Andranomangatsiaka, kaominina Maevatanàna 
no nisehoan’izany. Raim-pianakavianairay manodidina 45 taona eo, izay voalaza fa tratram-badiny 
azy no matim-bono. Raha araka ny nambaran’ireo nanatri-maso ny zava-nitranga, dia hitan-dramatoa 
nifampisakambina nisera fitia tamin’ny vehivavy teny an-dalàna ilay rangahy. Ny ramatoa vadiny 
izay efa ela nitadiavan’azy eran’ny tampon-tanànan’i Maevatanàna, tamin’io fotoana io. Tezitra 
ity renim-pianakavina ity, rehefa nahatazana azy tampoka teny an-dàlana, nanaovany lako tampoka 
aoriana izy ireo, izay mbola variana nampiaraka ihany. Nodarodarohan’ny vadiny tsy nananany 
avy hatrany teo imasom-bahoaka ilay andefimandriny, ka nivoa-drà an-korona sy nivindina tarehy. 
vao nahita ny zava-niseho kosa ity vehivavy voatondro fa sakaizan-drangahy niaraka taminy ity, 
dia nitsoaka avy hatrany, raha ny fitantaran’ireo olona nanatri-maso teny an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

