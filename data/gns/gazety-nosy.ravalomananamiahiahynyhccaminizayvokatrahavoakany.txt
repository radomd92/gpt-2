RAVALOMANANA : MIAHIAHY NY HCC AMIN’IZAY VOKATRA HAVOAKANY

Samy mametraka fanantenana sy fitokiana amin’ny Fitsarana avo momba ny lalampanorenana (Hcc) 
maro, manomboka amin’ny mpifaninana nofidiana filohampirenena fihodinana voalohany teo, ny 
azy isany, ny fiiraisamonim-pirenena, ny olon-tsotra mpanara-maso ny raharaha politika… eny, 
eo amin’ny sehatra iraisampirenena aza. Ny nahalasa fisainana ny maro dia ny fihetsiky ny kandida 
izay nisintona tampoka an’ireo fitoriana miisa 208 nalefany teny amin’ny Hcc. 

Nanaitra satria raha isan’ireo sokajin’olona nanakiana ny fikarakarana ny fifidianana voalohany 
Ravalomanana, dia izy indray, tamin’ny alalan’ny mpiara-dia aminy no nanambara raha nisintona 
fitoriany fa « nanjakan’ny mangarahara sy ny fahamarinana iny fihodinana voalohany iny ary tena 
fanomanana sy voakarakara araka ny tokony ho izy ». Dia nanambara ry zareo avy eo hoe « avelao hirosoana 
fihodinana faharoa ». 

Izay tokoa ve no tena izy ? 

Ny gazety mpitondra-tenin-dRavalomanana sy Mbola Rajaonah dia nametra-panontaniana miendrika 
sy tsy fitokisana hoe “ny logiciel-n’ny Hcc ve dia tena marina sy itokisana?” 

Nisy mantsy ny filazan’ny talen’ny kabinetran’ny Hcc, Ingahy Ratsarazaka Ratsimandresy hoe 
tsy mitovy amin’ny logiciel nampiasain’ny rafitra hafa ny ampiasain’ny Hcc…” Zary nanome toky 
rehetra ity talen’ny kabinetran’ny Hcc ity hoe “matokia ianareo fa tsy hanao zavatra tsy ara-pahamarinaa 
misy hosoka izahay”. 

Noho izany, efa mandrangaranga fanakorontanana na dia somary miafina ihany aza ry Ravalomanana 
fihodinana faharoa raha tsy lany. Ry zareo izany no hampiaka-peo ka hilaza fa “misy hosoka navoakan’ny 
voabaiko nampiasain’ny Hcc ka tsy manaiky ny voka-pifidianana ofisialy fihodinana faharoa izahay”. 

Ny marina dia tena maika sy dodona hiditra amin’ny fihodinana faharoa ry Ravalomanana satria mihevitra 
zareo fa “ny hery politika maro sy ny betsaka amin’ireo kandida nirotsaka nofidiana dia hanambara 
fanohanana azy, ka lojika raha mandresy ry zareo”. 

Raha izay no toe-tsaina hijerena ity raharaham-pifidianana ity dia tsy tokony hisy intsony ange 
ny fihodinana faharoa fa atambatra avy hatrany amin’ny isam-bato azon-dRavalomanana tamin’ny 
voalohany ny azon-dRajaonarimampianina sy ny azon’ireo kandida maro nirotsaka tamin’ny fihodinana 
e! 

Raha misy 20 amin’ireo 34 no manambara fanohanana an-dRavalomanana, dia efa manana 10% avy hatrany 
avy amin’ireo 0,5% isanisany, miampy ny 8% lasan-dRajaonarimampianina. Izany hoe ny 18% miampy 
35% efa lasan-dRavalomanana tamin’ny fihodinana voalohany dia efa mananika ny 53% ka inona intsony 
izany no ilàna fihodinana faharoa fa tsy vita ho azy toy ny karatr’i Naivo, sy mazava avy hatrany 
raharaha? 

Ka amin’izay lalan-tsaina mampalahelo izay no ifotoran-dry zareo dia hoe “tsy maintsy lany amin’ny 
faharoa Ravalomanana fa raha tsy izay no mitranga dia nisy halatra tao ka tsy afaka ny hanaiky an’izany 
hijoro hiaro ny “safidim-bahoaka” izahay. 

Dia miverina ny raharaha 2002 bis e! 



