ADY AMIN'NY TSIMATIMANOTA :: TOHERIN’NY « ALLIANCE VOAHARY GASY » NY MBOLA HISIANA DEPIOTE MPANDROBA HAREM-PIRENENA • AORAHA

Tsy manaiky ny hisian’ny tsimatimanota. Nivoaka tamin’ny fahanginany ka niditra an-tsehatra 
ny tsy fankasitrahan’izy ireo intsony ny fialokalofan’ ireo mpandroba ny harem-pirenena amin’ny 
olom-boafidy eny amin’ny lapan’ny Antenimieram-pirenena ireo mpikambana ao anatin’ ny « Alliance 
gasy ». Nahitsy sy hentitra i Ndranto Razakamanarina, filohan’ity fikambanana mpiaro sy mpiahy 
tontolo iainana sy zava-boary ity, omaly, raha nilaza fa « tsy tokony hisy mpanimba ny tontolo iainana 
mpandroba ny harem-pirenena intsony eny amin’ny Antenimieram- pirenena ». 

«Izahay dia hanara-maso akaiky an’io raharaham- pifidianana depiote io. Raha anananay porofo 
misy tokoa ireo olona maloto mbola mety ho tafiditra eny Tsimbazaza dia hotorohanay ampahibemaso 
mombamomba azy ireo », hoy ny mpitarika ny « Alliance voahary gasy ». 

Mahatsapa ity fikambanana ity fa isan’ny antony iray hirotsahan’ireo olona voasaringotra tamina 
fanondranana andramena ireo ny fisitrahan’ ireo depiote an’ilay zo tsy azo enjehina. «Aleo sorohina 
mialoha satria voatery miera lava amin’ny filohan’ny Antenimierampirenena vao afaka misambotra 
manao fanadihadiana an’ireo olona ireo. Na olom-boafidy aza izy ireo dia tokony tsy ho eo ambonin’ny 
mihitsy», hoy hatrany i Ndranto Razakamanarina. 



Ankilan’izay, nanainga ny fitondram-panjakana handray andraikitra sy tsy hanao mizana tsindrian’ila 
fampiharana ny lalàna ny « Alliance Voahary gasy ». Mpandraharaha iray ihany, hatreto, no fantatra 
naiditra am-ponja vonjimaika noho ny voalaza fa fanondranana andramena an-tsokosoko. 

« Mbola betsaka ireo olon-kafa tokony hiakatra Fitsarana amin’izany raharaha izany. Tokony hohararaotina 
amin’izao fotoana tsy fisian’ny fivorian’ny Antenimierampirenana izao. Aoka ihany koa mba tsy 
ny fanaovana kitranoantrano amin’itony raharaha itony », araka ny fomba fijerin’ireo mpikambana 
anivon’ ny « Alliance voahary gasy ». 

Araka ny tatitra nataon’ ity fikambanana ity, omaly, dia « mbola mitohy hatrany ny fitrandrahana 
fanondranana andramena hatramin’izao ». « Mbola misy, ohatra, any amin’ny faritr’i Menabe, distrikan’ i Maroantsetra, any Ankarafantsika… », hoy hatrany ny filohan’ny « Alliance voahary gasy ». 

Iray volana mahery anefa izay no namoaka fanambaràna ny fandrarana ny fitrandrahana hazo sarobidy 
ny fanondranana izany ny minisiteran’ny Tontolo iainana sy ny fampandrosoana maharitra. 









Enregistrer mon nom, mon e-mail et mon site web dans le navigateur pour mon prochain commentaire. 



