BE TSY ANDRAOFANA • AORAHA

Enina amby efapolo izany ireo kandidà tena naneho fahavononana hikatsaka an’ilay seza fiandrianana 
Madagasikara. Raha atambatra ny vola narotsaky ry zareo ireo dia nahatratra 2 miliara sy 300 tapitrisa 
Vola izany ka vola! Vola atsipy eny am-baravarankely ho an’ny sasany ary hanaovana “tsabo pao-droa” 
ho an’ny hafa, indrindra ho an’ireo izay mihevi-tena fa be mpanara-dia. Asa, mety misy ihany koa 
olona nokaramaina mba hirotsaka, ahafahana manaparitaka vato, hahazoana ny taha ambonimbony 
any amin’ny fihodinana faharoa. Misy ireo nivarotra tanindrazana vao nahazo vola hatao antoka, 
an’ny hafa kosa ambinambiny tsy lany tao an-dapa no hampiasaina. Mety misy ihany koa aza no manao 
tsy misy antoka. Ahiahy tsy ihavanana fotsiny iny. Paikady politika avokoa izany ary tsy misy bedy 
samy manao izay tiany. Na izany aza, be tsy handraofana loatra ireto kandidà! Samy milaza ny “hanavotra 
Madagasikara”, avokoa ry zareo. Saingy raha ny marina, hanavotra ny tenany sy ireo mpiara-dia 
aloha no tena vaindohan-draharaha. Tsy maintsy haverina avo arivo heny tsinona ny vola nolaniana 
fampielezan-kevitra mialoha ny fotoana sy ny fandaniana rehetra tsy maintsy hatao mandra-pahavita 
fifidianana. Ho raikitra izany izy ity, ka ho hita eo izay tena mamim-bahoaka! Ny mampametra-panontaniana, 
ady madio hitondra amin’ny tena fampandrosoana sa ho lalao maloto hamarina an-kady ny firenena? 
vahoaka ihany no mpitsara tsy miangatra. 









Enregistrer mon nom, mon e-mail et mon site web dans le navigateur pour mon prochain commentaire. 



