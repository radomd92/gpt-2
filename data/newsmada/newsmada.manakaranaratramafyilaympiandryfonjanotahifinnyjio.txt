MANAKARA: NARATRA MAFY ILAY MPIANDRY FONJA NOTAHIFIN’NY JIOLAHY | NEWSMADA

Par Taratra sur 26/07/2017 

Notafihin’ny andian-jiolahy miisa dimy nisaron-tava tao an-tranony ao Mangarivotra Andrefana 
ny alin’ny alahady teo ny mpiandry fonja iray. Naratra mafy izy ka voatery naiditra hopitaly… 

Tampoka ho an’ity mpiandry fonja ity ny fanafihana nihatra taminy tamin’io fotoana io. Andian-jiolahy 
zava-maranitra indray niditra an-keriny tao an-tranony, ny alahady alina. Nandrahona ny hamono 
hatrany ireo olon-dratsy raha vantany vao tafiditra tao an-trano. Nitaky vola tamin’ilay mpiandry 
ry zalahy, saingy tsy nanaiky lembenana ilay niharam-boina. Vokany, norasarasain’ireo jiolahy 
antsy ny lohany sy ny tarehiny ka naratra mafy izy. Torana tsy nahatsiaro tena, araka izany, izy 
nanjaka tanteraka nanao ny asa ratsy ireo jiolahy. Lasan-dry zalahy avokoa ny ankamaroan’ireo 
sarobidy tao an-trano, niampy vola izay tsy mbola fantatra ny totaliny, araka ny fampitam-baovao 
any an-toerana. 

Nisy naheno ity fanafihan-jiolahy ity ihany ny olona eo amin’ny manodidina, saingy tsy sahy nivoaka 
trano noho ny tahotra. Lasa nitsoaka kosa ry zalahy rehefa nahazo izay notadiaviny tao amin’ilay 
fonja. Nentina haingana eny amin’ny Hopitalibe ao Manakara ilay niharam-boina ka mbola manaraka 
hatramin’izao. 



Les commentaires sont fermées. 

