IVATO : « GRENADY » SAHALA AMIN’ILAY TENY MAHAMASINA NO NIPOAKA TENY AMIN’NY A&C – MIDI MADAGASIKARA

Taorian’ilay fipoahana niseho teny amin’ny hotely A&C teny Ivato ny alin’ny voalohan’ny volana 
2016, nandeha ny fanadihadiana natoan’ny mpitandro filaminana. Ny zandary avy ao Imerina central 
sampana fikarohana ady heloka bevava Ankadilanana no misahana ny famotorana rehetra. Fantatra 
amin’izany fa rehefa hita ny potik’ilay zavatra nirefotra dia manombana ry zareo fa « mitovy amin’ilay 
teny Mahamasina tamin’ny fetim-pirenena io natoraka teny amin’ny hotely Ivato io ». Ny alin’ny 
fanapoahana, tonga teny an-toerana avokoa ny avy ao amin’ny sampana samihafa miady amin’ny fampihorohoroana. 
tsy miankina no hanao ny fitiliana an’ireo potika « grenady » ireo. Anio, araka ny loharanom-baovoa, 
ho fantatra ny valin’izany. Ho an’ireo mpanao famotorana, ankoatra ny efa re omaly, nitondra fanampim-baovao 
ireo. Rehefa nipoaka ilay « grenady » natsipy dia nanimba ampahany tamin’ilay toerana vaovao hamboarina 
teo amin’ilay « parking ». Nahasimbana kely ny sisiny avaratr’io toerana io. 

Omaly ihany dia efa nisy resadresaka nifanaovan’ireo mpitandro filaminana eny an-toerana tamin’ny 
hotely. Tamin’izany no nilazan’io farany fa « tsy misy olona ahiany aloha hatramin’izao, ary nohamafisina 
tsy manana fahavalo ny tenany ». Tsy afaka nilaza izy araka izany na nokendrena manokana tamin’ity 
ity na tsia. Etsy andaniny, ny vaovao fantatra hatrany no hilazana fa matetika no tonga mijery ny 
asa fanitarana atao eny an-toerana io tompony io. Ireo mpanara-baovao dia samy manana ny filazany 
mikasika iny asa « fampihorohoroana iny ». 




















