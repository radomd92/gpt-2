KALITAO TEKNIKAN’NY TAKSIBE :: HOSAVAINA IREO FIARA MPITATITRA OLONA ETO AN-DRENIVOHITRA • AORAHA

Hisy ny fidinana ifotony tampoka hataon’ny eo ani­von’ny Foibe fitsarana fiara­kodia hanaovana 
ireo fiara mpitatitra olona rehetra, eto an-drenivohitra. Efa manao fanentanana ireo tompona fiara fitateram-bahoaka miasa 
Antananarivo izy ireo amin’ny hanamboarana sy hikara­karana ny ao anatiny sy ivelan’ny fiarany. 

Misy amin’ireo fiara ireo no tokony efa tsy hiasa intsony. Hisy fepetra hentitra, noho izany, ho 
izay mbola minia tsy manara-dalàna mandritra io fitsirihana tampoka io. «Manome avy hatrany ny 
fahafahan’ny fiara miasa izahay eto anivon’ny Foibe fitsarana fiarakodia manoloana ny tsy fahatomombanana 
hita amin’ireo fita­teram-bahoaka amin’ny alalan’ ny fitsirihana teknika eo no ho eo. Misy ireo 
efa tena antitra ary efa tena ratsy ny ao anatiny ka mampimenomenona ny mpanjifa mandeha amin’ireny 
ireny», hoy Rakotondramanana Didier, talen’ny serasera eo anivon’ ny Foibe fitsarana fiarakodia. 

Tsiahivina fa fiara maherin’ ny zato no voatery nosinto­nina ny antontan-taratasy momba azy noho 
tsy fahatomombanana ara-teknika hita nandritra ny hetsika fisavana tampoka, tamin’ny 5 jolay 
teo ary ny iraika ambin’ny folo tamin’ireo no naiditra trano fihibohana satria tsy nanao fitsirihana 
mihitsy. 

Etsy an-kilany, milaza efa manatsara ny tolotra omeny kosa ireo mpitatitra indrindra amin’ny 
fampitaovana saingy misy ny tsy fanajan’ny mpanjifa azy. «Efa tena manao ezaka izahay mpitatitra 
ny tolotra omenay saingy mbola eo ihany ilay toe-tsaina ny sasany tia manimba sy mandoto. Ho an’ny 
manokana, ohatra seza vao nofonosina vao iray volana misy mandro­vitra sy manisika fako. Tsy hanana 
tsara mihitsy isika raha mitohy ny tsy fanajana», raha ny namba­ran’i Bruno, tompona fiara. 

Mikatona vonjimaika kosa, nanomboka ny alatsinainy lasa teo, ny Ivon-toe­rana fitsarana fiarakodia 
Alarobia noho ny asa fanamboaran-dalana mampitohy an’ny fihodinan-dalana Ivandry sy Tsarasaotra. 
By-pass Alasora sy Betongolo ary Ivato no afaka manao fitsirihana ara-teknika ireo fiara mandra-pisokatry 
lalana. 









Enregistrer mon nom, mon e-mail et mon site web dans le navigateur pour mon prochain commentaire. 



