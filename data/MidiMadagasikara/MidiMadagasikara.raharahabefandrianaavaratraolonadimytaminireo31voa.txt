RAHARAHA BEFANDRIANA AVARATRA : OLONA DIMY TAMIN’IREO 31 VOAROHIROHY NO NADOBOKA AM-PONJA – MIDI MADAGASIKARA

Tsara ambina tanteraka ny tribonaly tao Antsohihy, ny talata lasa teo, nandritra ny fanolorana 
olona 31 voarohirohy tamin’ny famonoana pôlisy roalahy tany Antsakabary, Befandriana Avaratra 
anivon’ny Fampanoavana. Naharitra ora maromaro ny fihainoan’ireo mpitsara mpanao famotorana 
ireo, ary tsy nisy fanampahan-kevitra noraisina raha tany amin’ny misasakalina tany. Fantatra 
fa dimy tamin’ireto olona ireto no naiditra am-ponja vonjimaika, raha nahazo fahafahana vonjimaika 
ny ambiny. Vesatra maromaro no anenjahana azy ireo, toy ny famonoana olona niniana natao, ny fikomiana 
ny fanimbana fananam-panjakana. Ity farany dia mahakasika ireo basy, nesorin’ireo andian’olona 
am-balahan’ireo pôlisy roa novonoina, nosimbaina ary natsipy tanaty kirihatra. Ao anatin’ireto 
notanana am-ponja, araka ny loharanom-baovao avy any an-toerana dia ahitàna mpampianatra sy 
fokontany, izay ahiana fatratra ho nandray anjara nivantana tamin’ilay famonoana. Nadoboka 
amin’ny fonjan’Antsohihy izy ireo, mandra-piandry ny fotoam-pitsaràna, izay mbola tsy fantatra 
Fa tetsy andanin’izay kosa, mahakasika ireo doro trano an-jatony maro tao Antsakabary, izay voalaza 
nataon’ireo andiana pôlisy hanao fanadihadiana sy hisambotra izay nahavanon-doza tamin’ny 
ireo namany dia fantatra fa nisy ny fananganana vaomiera manokana, hisahana ny fanadihadiana. 
izay fantatra fa hiarahan’ireo tompon’andraikitry filaminana, roa lafy : ny zandary sy ny pôlisy, 
ahafantarana marina izay tena zavatra niseho. Nampisy resabe tokoa ity tranga iray tany Befandriana 
ity, satria dia heverin’ny maro fa misy mizàna tsindrian’ila ao. Raha atao ny fanadihadiana mahakasika 
andian’olona namono nahafaty pôlisy ireto dia tokony hisy ihany koa ny famotoran’ireo mpitandro 
izay nambara fa nandoro trano an-jatony tato aoriana. Ary tsiahivina fa nisy aina nafoy tao anatin’izay 
trano niniana natao izany. Tsy tokony hohadinoina ihany koa etsy andanin’izay, ny antony nanosika 
fokonolona hampihatra ny hatezerany, izay voalaza fa noho ny resaka fangalàna vola tsy ara-drariny 
ireo. Fa na izany na tsy izany dia samy nisy aina nafoy tao, na ny andaniny na ny ankilany, ka inoana 
hitady ny marina an-tsakany sy andavany sy am-pamendrehana na ireo mpanao fanadihadiana na ny 
anivon’ny fitsaràna. 




















