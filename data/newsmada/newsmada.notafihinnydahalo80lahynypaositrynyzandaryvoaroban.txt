NOTAFIHIN’NY DAHALO 80 LAHY  NY PAOSITRY NY ZANDARY: VOAROBA NY BALA IRAY KESIKA SY BASY VITSIVITSY | NEWSMADA

Par Taratra sur 25/10/2018 

Tsy mandry ny tany ary efa sahy mihantsy ny fitondram-panjakana amin’ny alalan’ny fanafihana 
zandary ny dahalo . Izay ny tranga niseho tao amin’ny kaominina ambanivohitra Mahaly, disitrikan’ 
atsimo, ny alatsinainy 22 oktobra lasa teo tokony ho tamin’ny 5 ora hariva. Notafihin’ny dahalo 
paositry ny zandary tamin’ 

ity fokontany ity, tsy nisy afa-tsy zandary telo lahy tao an-toerana raha lasa nanao asa hafa ny 
tamin’ ireo miisa fito miasa amin’ ity paositra ity. 

Raha ny loharanom-baovao avy any an-toerana, dahalo miisa 80 lahy nirongo fiadiana nandravarava 
paositry zandary tao Mahaly ity. Tratran’ny be no ho ny vitsy, noho izany, ireo telo lahy sisa niandry 
ka voatery tsy maintsy nandositra. Vokany, voaroban ireo dahalo avokoa ny bala iray kesika, Mas 
iray, basim-borona nongiazana sy ny entana maro an’ireo zandary. Navoakan’ izy ireo ihany koa 
dahalo valo lahy voatazona tao amin’ny “violon”. Foana tanteraka tsy nisy azo raisina ny paositry 
zandary tao amin’ny kaominina ambanivohitra Mahaly, izay 85 kilometatra avy amin’ny renivohitr’ 
Disitrika Amboasary Atsimo. 

Dahalo niova fo teo aloha 

Raha ny loharanombaovao avy any an-toerana hatrany, ireo vondron’ny dahalo niova fo tarihin-dRekamainty 
akaiky an’ i Remenambila ity nitarika ny namany nandroba tao amin’ny tobin’ny zandary ity. Noho 
namany valo lahy izay voasambotra ka mbola nohazonina tao. 

Nohamafisin’ ny loharanom-baovao hatrany fa nihazo ny faritra misy ny fieren-dRemenambila ireto 
ireto. Ankilany kosa, tsy niandry ela fa efa tonga any an-toerana ny zandary anivon’ny sampan manokana 
amin’ny dahalo ary efa am-perinasa tanteraka manao ny fanarahan-dia sy savahao anaty ala rehetra 




Les commentaires sont fermées. 

