MIHATAKATAKA FA OLON-DEHIBE ? • AORAHA

Tao anatin’ny taona vitsy izao no efa nahabe resaka teto amin’ny firenena ny raharaha famoahana 
mamily fiara, amin’ny alalan’ny karatra biometrika hosoka, izay nivoaka tetsy amin’ny Ivon-toerana 
fiarakodia sady famoahana fahazoan-dalana mamily ary ny taratasin’ny fiara (Cim) Ambohidahy. 
ireo tompon’andraikitra voalohany voatonontonona mivantana tamin’ny famitahana ankitsirano 
vahoaka malagasy saingy hatramin’izao, toa vitavita ho azy ny raharaha. 

Hatreto, tsy misy ny fisokafan’ny famotorana lalina mahakasika io tranga io. Tsy misy akory na 
ny fakàna am-bavany an’io olona voatondro molotra io aza. Niharihary tahaka ny vay an-kandrina 
ny famoretana ny vahoaka amin’ny tsy maintsy hanarahana izay baiko nomeny, kanjo fitaka bevava 
kolikoly nentina nambotriana ny mpiray tanindrazana fotsiny no betsaka. Ankehitriny, afaka 
izy fa olon-dehibe, angamba!? 

Amin’izao fotoana, mbola voasaringotra amin’io raharaha kolikoly teo anivon’ny Cim, io ihany 
ny mpiasa miisa enina ambin’ny folo miaraka amin’ny lehibeny. Ity farany izay efa nohenoina teny 
Fitsarana niaraka tamin’ny miaramila iray sy ny vadiny ary voalaza fa mbola araha-maso hatramin’izao. 
izany, fa isan’ny sampandraharaha tsy dia nadio loatra ary tena nanjakan’ny kolikoly ity ivon-toerana 
ny fanomezan-daharana ny fiara eny Ambohidahy ity. 

Mila diovina, araka izany, io sampandraharaha io, mialoha ny tena hamoahana indray ny karatra 
izay efa nampanantenain’ny minisiteran’ny Atitaty fa hivoaka afaka andro vitsivitsy. Mila ovaina 
koa ny fomba fiasa hisorohana ny kolikoly, satria izany indrindra no isan’ny manome vahana ny halatra 
eto amintsika. Misy hatrany mantsy ireo mpanadio izany ao anatiny ao. Inona moa fa tsy mitovy amin’ny 
omby halatra ihany koa e! 









Enregistrer mon nom, mon e-mail et mon site web dans le navigateur pour mon prochain commentaire. 



