MORAMANGA : MPIFANKIA NAIRA-MATY TOTOTRY NY TANY – MIDI MADAGASIKARA

Mpifankatia no niara-maty nihotsahan’ny tany, ny alin’ny 26 novambra tokony ho tamin’ny 07 ora 
sasany alina tao amin’ny fonkontany Mangabe, kaominin’Amboasary gara .Mbola vao 23 taona razazalahy 
22 taona kosa razazavavy ; izay efa ao anatin’ny fanomanana ny fanamasinana ny fanambadiana ny 
janoary 2015. Ny fokonolona no nifanome tànana tamin’ny fikarohana ny razana, ka ny zoma 28 novambra 
hita ny fatin’ilay lehilahy fa tsy mbola hita hatramin’izao kosa ilay vehivavy ; izay efa mitondra 
telovolana. Niasa alina tao amin’ny toby misy milina azahoan’ny kaominina herinaratra izay mamatsy 
an’ity kaominina ity ilay tovolahy no nanatitra sakafo hoazy ity olon-tiany, dia izao niharan-doza 
potika zato isan-jato ity toeram-pitobiam-pamatsian-jiro ity izay tsy mbola misy vahaolana 
Miaina ao anaty haizina ny kaominina manontolo, efa fito andro izao. Betsaka ireo vokadratsin’izany 
amin’ny fiveloman ‘ny olona na ny eo amin’ny lafiny filaminana aza ; izay hanairan’ny ben’ny tanàna 
an-toerana ny fanjakana foibe hijery haingana an’ity fahoriana ity. Indrindra moa fa ny ministera 
raha efa matetika no ahitana trangana tsy fahandriampahalemana ny manodidina ny kaominina Amboasary. 



