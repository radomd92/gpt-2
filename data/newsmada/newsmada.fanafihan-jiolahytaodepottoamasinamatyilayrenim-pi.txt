FANAFIHAN-JIOLAHY TAO DEPOT TOAMASINA: MATY ILAY RENIM-PIANAKAVIANA NIHARAN’NY FANOLANANA TAMBABE | NEWSMADA

Par Taratra sur 01/08/2019 

Namoy ny ainy, ny talata tolakandro teo tao amin’ny Hopitalibe Toamasina, ilay renim-pianakaviana 
fanolanana tambabe nataon’ny jiolahy miisa 15, nandritra ny fanafihana tao amin’ny tokantrano 
ao amin’ny fokontany Depot Fahatelo, Toamasina. 

Fantatra nandritra ny fanadihadiana tany an-toerana fa efa saika isan’andro ny fanafihan-jiolahy 
ao amin’ity fokontany ity sy ny manodidina, saingy hatreto, tsy mbola nisy tratra ireo jiolahy. 
ny loharanom-baovao voaray nandritra ny fidinana tao amin’ny fokontany, tsy misy zavatra azo 
afa-tsy fahitalavitra “ecran plat” iray tao amin’ilay tokantrano ka antony nahatonga ireo jiolahy 
ilay renim-pianakaviana izany. Nofatoran’ireo jiolahy ilay raim-pianakaviana ary tsy vitan’izay 
mbola nambenana tamina basy ka nifandimbiasan’izy ireo teo ilay renim-pianakaviana. Niafara 
fahafatesany anefa izany noho ny ratra nahazo azy. Velon-taraina, araka izany ,ny fokonolona 
an-toerana satria vao ny 13 jolay lasa teo koa no nisy raim-pianakaviana iray avy nahalafo akoho 
niharan’ny fanafihan-jiolahy raha vao hiditra tao an-tranony. Voaambana basy sy antsy lavalela 
hatrany izy ka lasan’ireo jiolahy avokoa ny entana rehetra tao an-tranony niampy ireo vola vidina 
hatramin’ny fitaovana tany an-dakozia. 

Nambaran’ny sefom-pokontany ao an-toerana fa tokony hojeren’ny tompon’andraikitra akaiky 
hametrahana “poste avancé”-n’ny zandary ao amin’izy ireo hialana amin’ny tranga toy izao. 



Les commentaires sont fermées. 

