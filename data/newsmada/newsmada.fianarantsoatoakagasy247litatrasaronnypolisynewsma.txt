FIANARANTSOA  : TOAKA GASY 247 LITATRA SARON’NY POLISY | NEWSMADA

Par Taratra sur 12/04/2016 

Voasambotry ny polisin’ny Fip ao Mahazengy Fianarantsoa, ny 6 avrily 2016 lasa teo ireo olona dimy 
voarohirohy ho tompon’antoka tamin’ny fahatrarana toaka gasy 247 litatra. Araka ny fanazavan’ny 
Rafaliarivo Jules, tratra tao anaty fiara lehibe iray niainga avy any Fandriana ireto toaka gasy 
izay saika hihazo an’i Fianarantsoa. Nahazo loharanom-baovao ny polisy momba ireo olona sy ilay 
nitondra ireo toaka ireo. Voalaza fa toaka saika hamatsiana sy haparitaka tao Fianarantsoa ireto 
ireto. Nametraka ny paikady sy ny sakana teny amin’ny lalana mialoha ny hidirana ny renivohitry 
Betsileo ny polisy ka noraisim-potsiny ireo olona tompon’antoka tamin’izany. Hita tao anatin’ilay 
tokoa nandritra ny fisavana ireo toaka maro nokasaina haondrana an-tsokosoko. Notsinjaraina 
bidao miisa sivy miaty 20 litatra avy sy tanaty tavoahangy plastika maromaro ireto toaka gasy tratra 
Nogiazan’ny polisy avy hatrany ireo toaka voarara ireo. Nanamafy hatrany kosa ny komisera Rafaliarivo 
fa mba hametrahana ny fandriampahalemana ho an’ny tanàna, aoka ny rehetra izay manam-baovao mba 
hatrany ny polisy fa mijanona ho tsiambaratelo hatrany ny mpanome loharanom-baovao. 

Betsaka ihany izay toaka gasy saron’ny mpitandro filaminana izay, saingy tsy naharitra sy nahafoana 
izany fa vao mainka aza mihamitombo hatrany ireo mpanao trafika. Any amin’iny faritra iny rahateo 
isan’ny toeram-pamokarana ny toaka gasy. Manoloana izany, nangataka ireo olona misehatra amin’ity 
ity mba hampanaraham-penitra ny fanamboarana izany. 



Les commentaires sont fermées. 

