RANGAHY IRAY VOASAMBOTRY NY POLISY : AMIDINY ENY ISOTRY NY TRONDRON’ANOSY NOHARATOINY | NEWSMADA

Par Taratra sur 19/01/2018 

Nifanenjehan’ny polisy teny afovoan-dranon’ny farihin’Anosy, omaly tolakandro ny lehilahy 
tratra nanarato niaraka tamin’ny harato. Trondro vaventy marobe no tratra teny aminy. Nilaza 
fa eny Isotry ny misy ny olona mpandray ireo trondro avy ao amin’ny farihin’Anosy ireo… 

Voasambotry ny polisy avy ao amin’ny boriborintany fahadimy etsy Mahamasina ity lehilahy ity 
50 taona ity. Noraisim-potsiny teo am-panjonoana sy nanarato trondro tao amin’ny farihin’Anosy 
tamin’io omaly tolakandro io. Araka ny fanazavan’ny polisy, nisy nampilaza izy ireo fa misy olona 
manarato ao amin’ny ranon’Anosy. Nidina teny an-toerana avy hatrany ny polisy ka nanao ny vela-pandrika 
misambotra azy. Polisy nanao fanamiana sivily no nidina teny amin’ny farihin’Anosy. Mailo ry 
ka lasa nitsoaka avy hatrany izy ireo raha vao nahatazana ireo polisy. Ity lehilahy tratra farany 
sarona teny an-toerana niaraka tamin’ireo trondro marobe sy harato nampiasain’izy ireo. Nilaza 
polisy fa mbola nikasa hitsoaka teny afovoan-drano izy ka raikitra ny fisamborana ary noraisim-potsiny. 
teny aminy ny harato sy ireo trondro vaventy marobe azon’izy ireo. Niaiky ity lehilahy voasambotra 
fa tena nanarato tao amin’ny farihin’Anosy. Nilaza izy nandritra ny famotorana nataon’ny polisy 
eny Isotry no misy ny olona mpandray ireo trondro azon’izy ireo eo amin’ny farihin’Anosy. Efa ela 
zalahy ireto no nanarato teo amin’io farihy io, saingy izao kosa vao tratra sy tsy afa-manohy ny 
ratsiny intsony. 

Tsy vao izao ny nahitana olona manarato eo amin’io farihin’Anosy io. Tsy matahotra intsony ry zalahy 
na amin’ny antoandro aza mahasahy manjono tsotra eo amin’io farihy io. Aoka ho mailo amin’ireny 
tsy fanta-pantatra amidin’ny olona ireny indrindra ny eny amin’iny faritra Isotry sy ny manodidina 
araka ny fanazavan’ny polisy. 





Les commentaires sont fermées. 

