ANDRAISORO  : TRATRAN’NY POLISY TENY AMBONY MOTO HALATRA ILAY TOVOLAHY | NEWSMADA

Par Taratra sur 20/04/2018 

Nihevitra ny tsy hisy hisakana! Lehilahy iray 29 taona no voasambotry ny polisin’ny boriborintany 
eny Antaninandro, ny alatsinainy 16 avrily teo, tokony ho tamin’ny 8 ora alina teny Andraisoro 
ny halatra moto. “Naharay fitarainana avy amina rangahy iray monina eny Andraisoro ny polisy Antaninandro, 
alatsinainy maraina, fa nisy nangalatra teo an-tokotaniny ny moto iray marika BWS miloko mena”, 
ny fanazavana. 

Ny alin ’ny alatsinainy, raha iny nanao fisafoana teny Andraisoro iny ny polisy no nahatsikaritra 
iray nitondra moto tsy nisy taratasy. Nosamborina avy hatrany ilay lehilahy ary nentina natao 
teny amin’ny biraon’ny polisy. Fantatra, taorian’izay, fa ilay moto BWS menamena nisy nangalatra 
Andraisoro ilay nentiny. 

Nilaza ilay tovolahy avy hoe fa efa fantany hatry ny ela fa misy moto tsy misy hidiny mipetraka foana 
amin’ilay tokotany. Nitsambikina tamboho izy, nalainy ilay moto ary nivoaka teo amin’ny vavahady 
tamin’ilay moto. Napetrany tany amin’ny dadatoany monina eny Soavimbahoaka ilay moto avy eo fa 
alina nahatrarana azy vao nentina saika hitadiavany mpividy. “Fantatra ihany koa fa efa nipetraka 
amin’ity trano ity izy taloha ary izay ny nahalalany ny entana miditra sy mivoaka ao amin’io trano 
hoy ny polisy. Natolotra ny fampanoavana ary naiditra am-ponja eny Antanimora ilay tovolahy. 

Mampitandrina ny rehetra ny mpitandro filaminana amin’ny moto, izay mora angalarina no maro mpangalatra. 
ihany koa ny amin’ny taratasy, izay tokony ho ara-dalàna tsara. Ankoatra izay ny fametahana aroloha 
ihany koa. 



Les commentaires sont fermées. 

