MISASAKALIN’NY KRISMASY  : VOAHELINGELIN’NY DELESTAZY NY FETY | NEWSMADA

Par Taratra sur 26/12/2016 

Niaina tanatin’ny fahatapatapahan-jiro ny mponin’Antananarivo sy ny manodidina ny asabotsy 
ny Krismasy. Voahelingelin’ny delestazy ny fankazalazana ny fahaterahan’i Jesoa zazakely. 

Ny asabotsy hariva, tomefy olona ny tany am-piangonana hitsena ny nahaterahan’i Jesoa ary niaritra 
misasakalina. Na fiangonan-dehibe na ireo fiangonana zandriny, samy nanao hetsika ho fanamarihana 
fety nahaterahan’ny Mpamonjy izany. 

Nomarihina tamin’ny alalan’ny hira sy ny dihy ny lanonana. Semban-drahona anefa izany satria 
ny fahatapahan’ny jiro tamin’ny faritra maromaro eto an-dRenivohitra. Niaritra ny haizina ary 
ny fety. 

Afaka nanohy ny fety tanaty hazavana sy ny hira maredondredona ihany anefa ireo fiangonana efa 
tamin’ny “groupe” na mampiasa ireny angovon’aratra azo havaozina ireny. 

Niaina tamin’ny zava-misy ka nampirehitra fanilo kosa ny fiangonana sasany nahafahana nanohy 
fanompoam-pivavahana sy ny fety tsy nisy feon-kira. 

Betsaka koa ireo nandeha namonjy ireny toeram-panaovam-bolo ireny mialoha ny nandehanana tany 
ny harivan’ny asabotsy. Nimenomenona satria tsy vita araka ny tokony ho izy ny volo noho ny delestazy. 

Tara ihany koa satria niandry ny fiverenan’ny jiro vao afaka nanohy izany. Na izany aza, filaharambe 
tazana tamin’ireo mpanao volo, nanomboka ny zoma hariva sy ny asabotsy tontolo. Voatery nanampy 
mihitsy ireo toerana mpikarakara ny taovolo hahafahana manome fahafaham-po ny mpanjifa. 

Ny alahadin’ny Krismasy, nihazo ny fiangonana avokoa na ireo tsy tazana matetika isaky ny alahady 
Tsy dia nisy ny fahatapahan-jiro ny maraina. Niverina kosa ny delestazy ny hariva nandritra ny 
indray ny hazon’ny Noely. 



Les commentaires sont fermées. 

