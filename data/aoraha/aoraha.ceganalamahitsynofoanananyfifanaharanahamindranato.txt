CEG ANALAMAHITSY :: NOFOANANA NY FIFANAHARANA HAMINDRANA TOERANA NY SEKOLY • AORAHA

Foana ny fifanarahana, mampahonena ny tetika maizina ataon’ireo mpitantana isan’ambaratongany 
amin’ny firenena. Manoloana ny tranga misy ao amin’ny CEG Analamahitsy dia tsy maintsy hanafoana 
fifanarahana nosoniavina momba io sekoly io ny minisiteran’ny Fanabeazam-pirenena (Men). 

Voamarina fa an’ny Kaominina Antananarivo renivohitra (CUA) ny toerana misy ny sekoly amin’izao 
izao, araka ny fanadihadiana nataon’ny Men. «Misoratra amin’ny CUA ny tany iorenan’ny CEG Analamahitsy 
fa tsy tanin’olon-tsotra velively, araka ny «Certificat de situation juridique» nalain’ny minisitera 
(ndrl: omaly)», hoy ny fanambaràn’ny Sekretera jeneralin’ny minisiteran’ny Fanabeazam-pirenena, 
Rolland, omaly, teny Anosy. Nanazava ihany koa ity farany fa tsy nanaja ny rafitra antanan-tohatra 
ao amin’ny minisitera ilay fifanarahana niteraka resabe. Raha ny fomba fiasa hatramin’izay dia 
maintsy ampandalovina ao amin’ny Sekretera jeneraly avokoa mba hankatoavina ny fifanarahana 
vao alefa hisoniavin’ny minisitra. Saingy ity fifanarahana momba ny CEG Analamahitsy ity dia 
tompon’andraikitra iray tsy nampandalovina tao aminy. 

Niray feo tamin’ny minisitera mpiahy ny ray aman-drenin’ny mpianatra sy ny eo anivon’ny Filankevitry 
sekoly. «Tsy ekenay hatramin’ny farany ny hamindrana ny sekoly. Betsaka ny zavatra tsy mazava 
io toerana io», hoy ny fanamafisan’i Noro Vololona, solontenan’ny ray aman-drenin’ny mpianatra. 

Nanamafy kosa ny teo anivon’ny Kaominina Antananarivo renivohitra fa « misy tompony ny tany ary 
nivarotra izany velively izy ireo ». Nanapa-kevitra ihany koa fa hanome tany ho an’ny minisitera 
hanorenana sekoly vaovao. «Ilain’ ny tompony ny tany ankehitriny. Nangataka io tompony io mba 
aminy amin’izay ny taniny. Efa misy tany vaovao nifanarahana tamin’ny minisiteran’ny Fanabeazam-pirenena 
koa hanorenana ny sekoly vaovao tsy lavitra ny sekoly misy amin’izao ho fitsinjovana ny taranaka 
hoy Ramananarivo Dina, talen’ny serasera eo anivon’ny CUA. Efa voafaritra mihitsy aza fa hovitaina 
taom-pianarana 2018-2019 ny fanorenana ny fotodrafitrasa vaovao. Tsy hisy indray izany fifindran’ny 
Analamahitsy izany rehefa vaky am-batolampy ny tetika hafahafa tamin’izao raharaha izao. Mila 
hatrany ny vahoaka. 









Enregistrer mon nom, mon e-mail et mon site web dans le navigateur pour mon prochain commentaire. 



