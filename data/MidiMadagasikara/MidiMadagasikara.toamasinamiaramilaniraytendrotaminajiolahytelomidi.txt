TOAMASINA : MIARAMILA NIRAY TENDRO TAMINA JIOLAHY TELO – MIDI MADAGASIKARA

“Sady maharary no mahamenatra ny zava-misy, satria izahay natao hiaro ny fananan’olona indray 
miray tendro amina jiolahy amin’ny famakiana magazay ; izay nanaramana anay ny hiambina azy, nefa 
no zava-misy ka tsy maintsy samy hizaka ny sazy nataony ny tsirairay”, hoy ity manamboninahitra 
Tafika eto Toamasina nanontanian’ny mpanao gazety mikasika ity tranga niseho tao Ampilaolava 
suburbaine ity. Misy magazay ana tera-tany vahiny fitehirizana entana ao amin’ity fokontany 
lalam-pirenena faha-5 miala kely ny seranam-piamanidina Ambalamanasy ity. Ho fiarovana ny entany, 
manarama miaramila telo isan’andro ilay tompony miambina ny entany, saingy tamin’ny alarobia 
be tokony ho tamin’ny tamin’ny 1ora kosa dia nitondran’ity miaramila kilasy faharoa andian-jiolahy 
namaky izany, raha nolazainy, fa afaka mamonjy ny sakaizany ireo namany roa lahy tamin’io fotoana 
ka lasa tokoa. Raha nahazo antso anefa ny polisy araka ny fanazavana dia tonga nijery ny zava-nisy 
tratra ambodiomby tao anaty magazay mbola niaraka tamin’ny basy kalaky fitondrany ilay miaramila 
faharoa sy jiolahy iray, ny roa ambiny kosa tratra tany ambony tafotrano mamoaka ny entana sy tety 
mitatitra izany sy manara-maso ny manodidina. Tsy misy afaka nandà ny nataony avokoa izy ireo noho 
fahatrarana azy ireo ambodiomby tanteraka, ka miatrika ny fakana am-bavany azy eo anivon’ny polisy 
ny raharaha izy efa-dahy mamaly ny heloka vitany avy . Ny iray antsoina hoe Fertis raha teo efa voafonja 
nahavita ny saziny tamin’ity taona ity. Ireo miaramila roa lahy nandao ny toerana ambenany kosa 
sazy ara-miaramila no miandry azy ireo araka ny fanazavan’ity manamboninahitry ny Tafika tafaresaka 
mpanao gazety. Ankoatra izay, dia tratra ny alarobia alina tao Androranga koa ingahy Gino izay 
hikohizana amin’ny fanendahana sy fandravana olona eto Toamasina. Efa am-polony rahateo ny fitoriana 
ity eo anivon’ny polisy eto Toamasina mikasika ny asa ratsy fanaony, ary vao nahavita ny saziny 
tamin’ny taona nivalona iny koa ny tenany noho ireo fanenan-tsazy azony ara-panjakana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

