TAOM-PIANARANA 2017-2018: NY TENY MALAGASY NO AMPIANARANA ANY AN-DAKILASY | NEWSMADA

Par Taratra sur 25/07/2017 

Manomboka amin’ny taom-pianarana vaovao 2017-2018, ny tenin-dreny (Malagasy) no enti-mampianatra 
amin’ny kilasy T1 eny amin’ny EPP. Teny entina mampianatra manoratra, mikajy sy mamaky teny ny 
malagasy hampahomby kokoa ny fampianarana fototra, araka ny fanazavan’ny talen’ny fandaharam-pianarana 
ny fitaovana, Randriamiarina Yveline, omaly teny Anosy. Maharitra telo taona ny dingana voalohany 
ny fianarana mamaky teny sy manoratra sy mikajy amin’ny teny malagasy. Hampidirina amin’ny dingana 
mandritra ny telo taona ihany koa ny fianarana ny teny frantsay sy ny taranja hafa. Amin’ny dingana 
farany, ampianarina hiatrika ny fiainana eo amin’ny lafiny sosialy, toekarena, kolontsaina 
mpianatra amin’ny fifehezana ny asa tanana sy ny taozavatra. Homena vahana ny fampiharana ivelan’ny 
hampisokatra ny sain’ny mpianatra. 

Ampiasaina ny Pédagogie par objectif (PPO) mifantoka amin’ny mpianatra sy mifandraika amin’ny 
manodidina azy. Ampianarina hisaina amin’ny taranja rehetra ianarany izy ireo fa tsy manao tsianjery 
ny teo aloha. 

Ho fisantarana ny fametrahana ny teti-pivoarana iombonana ho an’ny fanabeazana (PSE), hatsaraina 
fampianarana amin’ny kilasy T1 sy T4. Misy boky torolalana hozaraina amin’ny mpanabe ary hanomboka 
volana ambony ny fiofanana. Atoro azy ireo ny fomba hitondrana ny fampianarana amin’ny PPO nohatsaraina. 
miova ny fandaharam-pianarana fa havaozina tsikelikely mba ho fandaharam-pianarana vaovao 
hovantanin’ny mpianatra amin’ny taona 2020. 



Les commentaires sont fermées. 

