NALOAN’NY RANO TANY VATOMANDRY…  : NIFANDROMBAHAN’NY OLONA NY HENAN’ILAY TROZONA | NEWSMADA

Par Taratra sur 24/10/2016 

Trozona hita faty tany Vatomandry. Lanin’ny olona ny hena tamin’ilay biby be. Nitazam-potsiny 
tompon’andraikitra. 

Nahitana fatina trozona indray, tany Vatomandry, ny asabotsy teo. Naloan’ny ranomasina ary natosiky 
onja teny amoron-dranomasina ny fatin’ilay hazandranomasina lehibe. Nifanotofan’ny olona 
hatrany ny henan’izy ity, ary samy nihazakazaka nikapa avokoa na any lehibe na kely, na lahy na vavy. 
anatin’ny fotoana fohy, nanjavona ny henan’ilay trozona, taolana sisa tavela, ary na ny taolana 
mbola nisy naka ihany. 

Tsy nisy azon’ny manampahefana natao teo anoloan’ireo olona marobe nifandrombaka ny henan’ity 
ity. Efa voalaza hatrany, araka ny nambaran’ny tompon’andraikitra fa tsy azo atao ny maka na mihinana 
henan’izy ireny rehefa misy fatiny atsingevan’ny rano, fa tokony atao fitiliana aloha. Tsy voalohany 
nisy fatina trozona anefa teto amintsika, izay tsy voasakana ny olona rehefa mifandrombaka azy 


Raha ny fanazavana, mety misy poizina ny henan’ireny biby ireny, miankina amin’izay antony nahafaty 
Misy fiantraikany amin’ny fahasalaman’ny olona mihinana azy avy hatrany izany, mankarary ary 
hitarika any amin’ny fahafatesana. Hatreto anefa, tsy mbola nisy ny filazana na antontan’isa 
ny olona mety narary na maty noho ny fihinana azy io. Ny olona monina any amoron-dranomasina, izay 
fa tsara ny henany, ary atao fanafody ny menaka azo avy aminy, ka io no tena alaina. Miparitaka eny 
avy hatrany ny henana trozana ary amidin’ny sasany amin’ny kilao. Mitazam-potsiny sisa ny tompon’andraikitra. 





Les commentaires sont fermées. 

