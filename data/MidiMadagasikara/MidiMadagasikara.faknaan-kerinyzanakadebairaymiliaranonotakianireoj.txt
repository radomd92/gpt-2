FAKÀNA AN-KERINY ZANAKA DEBA : IRAY MILIARA NO NOTAKIAN’IREO JIOLAHY – MIDI MADAGASIKARA

Tovolahy 22 taona, antsoina hoe Ranaivoarijaona T, zanaky ny mpitantana tranombarotra iray tany 
no nisy naka an-keriny ny alahady lasa teo. Raha ny fantatra dia ao Beryl Rose no trano fonenan’izy 
ary ny marainan’io alahady io dia mbola tany am-piangonana ny ray aman-drenin’ity tovolahy ity 
nahazo antso fa nisy olona niditra ny tranony. Efa tsy tao intsony io tovolahy io nony tonga tany 
ireto olona ireto. Omaly maraina no nahazo hafatra tamin’ny alalan’ny finday izy ireo mitaky ny 
iray miliara Ar, ho tambin’ny famotsorana an’ity tovolahy ity. Araka ny vaovao azo hatrany dia 
eo amin’ny enina teo, samy misaron-tava sy mirongo basy, toa mpitandro filaminana, no nihaodihaody 
niditra tao an-trano ary naka an’io tovolahy io. Ny vaovao ihany no nahalalana fa nandeha fiara 
sy Golf izy ireo tamin’izany. Hatreto dia mbola tsy nandresam-baovao ny mikasika ity zanaka olona 
ny maha izy azy ao an-drenivohitr’i Betsimisaraka ao ity. Efa mandeha ihany koa ny fanadihadiana 
io raharaha io, raha ny fanazavana azo amin’ny mpitandro filaminana. Ireo fianakaviana moa tsy 
nampandre ny mpitandro filaminana raha vao fantatra ny fisian’ilay tranga. Manampy ny mpitandro 
any an-toerana dia nidina nanao ny fanadihadiana tany ihany koa ireo pôlisy misahana ny heloka 
etsy Anosy. 



