SAVOROVORO MANODIDINA NY FIFIDIANANA :: MANAHY MAFY NY METY HISIANA KRIZY VAOVAO NY FFM • AORAHA

Kivy tanteraka. Manahy mafy ny mety hisian’ny korontana sy savorovoro hateraky ny tranga pôlitika 
ankehitriny ireo mpikambana eo anivon’ny Filankevitry ny Fampihavanana Malagasy (FFM). Nivoaka 
fahanginany mihitsy, omaly, i Maka Alphonse, filohan’ity rafitra miandraikitra ny fampihavanam-pirenena 
rehefa nandre an’ireo fehin-kevitra nosoniavin’ireo kandidà valo amby roapolo mirona any amin’ny 
ny fifidianana filoham-pirenena, tokony hotanterahina amin’ny 7 novambra, ho avy izao. 

« Asa izy ireo raha mba tena mieritreritra ny mety ho vokatr’izany fandraisana fepetra izany ? », 
ny fanontaniana napetrak’i Maka Alphonse, omaly. Na tsy novantaniny aza, hita soritra ihany ny 
fankasitrahan’ny filohan’ny FFM ny fanatanterahana an’ilay karazana Filankevi-pirenena hotarihan’ireo 
ao anatin’ny Filankevitra faran-tampony eny amin’ny Ivon-toeram-pivoriana iraisam-pirenena 
eny Ivato, rahampitso. 

Voalaza fa mety hiitatra hatrany amin’ny fandravana ny governemanta sy ny fametrahana tetezamita 
ny raharaha. Fehin-kevitra efa nivoaka izany nandritra ny fivoriambe notanterahan’ny FFM teny 
toerana ity, saingy tsy tanteraka. 



« Efa maro ireo ezaka vita mikasika ny fametrahana ny fitoniana. Isan’izany ny fiantsoana an’ireo 
hanao velirano hanaja ny fitsipi-pitondran-tena tokony ho arahina amin’izao fampielezan- kevitra 
Ny asan’ny FFM dia mametraka ny fitoniana mialoha sy mandritra ary aorian’ny fifidianana ary mbola 
ny ezaka », hoy hatrany i Maka Alponse. 

Tsy nandiso ny fisiana ahiahy mikasika an’ireo lesoka manodidina ny fanomanana ny fifidianana 
ny tenany saingy nanamarika kosa fa tsy hitondra fitoniana sy filaminana eto amintsika ny zava-mitranga. 
tena atahoran’ny FFM, dia ny mety hitarihana an’ireo olom-pirenena hidina an-dalambe indray 
ankatoky ny fotoana hirosoana amin’ny latsa-bato hifidianana ny filoham-pirenena izao. 

Tsikaritra ihany koa ny fifanoheran-kevitra eo amin’ireo filohana andrimpanjakana mitantana 
firenena ankehitriny. 









Enregistrer mon nom, mon e-mail et mon site web dans le navigateur pour mon prochain commentaire. 



