AMPANDRANA : 4×4 NANDONA FIARA 2, NANDOSITRA ILAY NAHAVANON-DOZA – MIDI MADAGASIKARA

Fahavoazana goavana tokoa no nahazo ireto fiara roa nilahatra nijanona nifanao aloha sy aoriana. 
alin’ny sabotsy hifoha alahady lasa teo no nisehoan’izany. Rehefa avy nandona ireo fiara roa ireo 
fiara tsy mataho-dalàna dia rifatra nitsoaka. 

Marihin’ny nanatri-maso anefa fa voarain’ilay mpiandry “Parking” ny laharan’ilay fiara nahavanon-doza 
ary efa any amin’ny manam-pahefana ny fikaroahana azy. Niandry ihany moa ireto tompon’ny fiara 
ny mba hahatonga saina ilay mpamily namoa-doza saingy tsy hita hatramin’izao ary tsy niverina 
koa. Ary efa nanatona ny toeram-piantohana “Assurance” saingy mbola tsy tonga nanao fanambarana 
ilay fiara nandona. Koa manolona izany dia manaitra ilay mpamily nahavanon-doza ny tompon’ireo 
simba ireo mba hanatonany azy ireo, ka tsy hitaran’ny raharaha ho eny anivon’ny fitsarana, satria 
mpitatitra avokoa ireo voadona ireo. 




















