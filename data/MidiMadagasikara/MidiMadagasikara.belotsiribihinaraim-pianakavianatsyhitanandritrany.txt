BELO TSIRIBIHINA : RAIM-PIANAKAVIANA TSY HITA NANDRITRA NY HERINANDRO, HITA FATY VOATETITETIKA – MIDI MADAGASIKARA

Noho ny firongatry ny tsy fandriampahalemana (vono olona amin’ny fomba feno habibiana sy ny halatr’omby) 
sesilany tato ho ato any amin’ny Distrikan’i Belo Amoron’i Tsiribihina, Faritra Menabe, dia miaina 
anatin’ny tebiteby ny mponina, ka misy amin’ ireo olona mihorohoro no tonga dia mifindra toerana 
ny tanàna. Ny talata teo, lehilahy iray tsy hita popoka nokarohina efa ho valo andro, hita faty voatetitetika 
anaty lobolobo, tao an-tampon-tanànan’i Belo Amoron’i Tsiribihina. Araka ny tati-baovao voaray, 
ny marainan’ny alatsinainy 6 novambra lasa teo ity raim-pianakaviana ity no niala tao an-tranony 
hamboly any amin’ny fokontanin’i Soanafindra, saingy tsy niverina intsony ny tenany, raha ny 
fianakaviany nandritra ny famotorana nataon’ny mpitandro filaminana azy ireo. Raha ny fantatra,dia 
tamin’ny fomba feno habibiana R.A izay lehilahy tsy mba nanana olana tamin’ireo mpiara-monina 
fony fahavelony. Ahian’ny fianakavian’ny maty fa mety ho olon-dratsy mpandroba no nifanehitra 
nahavita nanao ny famonoana. Ary hatreto aloha dia mbola tsy fantatra mazava izay nahavanon-doza, 
mbola eo am-panaovana fanadihadiana ny zandary mandray an-tànana ny raharaha. 




















