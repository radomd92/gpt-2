ANDOHATAPENAKA : TOMPONA « CASH POINT » VOATIFITRA, LASA NY VOLA 30 TAPITRISA ARIARY – MIDI MADAGASIKARA

Lehilahy iray, tompona « cash point » na irony toerana fandefasana sy fandrasaim-bola amin’ny 
finday irony no lasibatry ny asan-jiolahy, omaly hariva. Tsy tamim-pisalasalana ny nitifiran’ireo 
an’ity mpandraharaha ity, ka nahavoa azy. Vokany, lasan’ireo olon-dratsy ny vola 30 tapitrisa 
tany aminy. 

Tokony ho tamin’ny enina ora sy sasany hariva teo no nitrangan’ity fanafihana ity, teo anelanelan’ny 
rond point » sy ilay « côcô plastique » eny Andohatapenaka. Raha ny fanazavana voaray, dia avy nanidy 
tsenany teny Ankazomanga ary an-dàlana hody ity mpandraharaha ity no izao lasibatry ny jiolahy 
Heverina araka izany, fa mety ho efa arak’ireo olon-dratsy ny lamin’asan’ity lehilahy ity, ary 
ireo an-tsakany sy an-davany, fa nitondra volabe ity ranamana ity. Izy rahateo tamin’io fotoana 
nandeha môtô, raha ny vaovao hatrany. Tsy fantatra teto anefa na efa nandrasan’izy ireo kendry 
ity lehilahy ity, na efa narahany hatrany Ankazomanga. Teo amin’io toerana voalaza tetsy ambony 
mantsy vao nitifitra ireo olon-dratsy ary nikendry tsara ilay lehilahy. Voa avy hatrany ity farany 
nianjera teny ambonin’ny môtô nandehanany. Noho ny ratra nahazo azy, dia tsy afa-nanao na inona 
inona intsony, rehefa norobain’ireo mpanafika, izay marihana ihany koa fa nitondra môtô, ny sakaosy 
ireo volabe tany aminy. Vao azon’ireo tsy valahara ny vola, dia nitsoaka toy ny tsy teo izy ireo. 
fa nisy fitohanana teny an-toerana ary mbola be olona tamin’izany faritra izany, saingy toy ny 
dia mijery fotsiny ireo olona na samy mitsoaka mamonjy ny ainy avokoa. Rehefa lasa ireo jiolahy 
mitangorona mijery ny zava-nitranga. Tonga avy hatrany teny an-toerana ny pôlisy rehefa nampandrenesina 
ity fitifirana an-dalambe ity, ary niezaka ny nanenjika ireo olon-dratsy. Efa mandeha moa amin’izao 
fikarohana ireo mpanafika. Ilay voatifitra kosa efa nentina namonjy toeram-pitsaboana. 




















