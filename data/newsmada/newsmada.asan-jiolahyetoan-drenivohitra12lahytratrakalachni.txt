ASAN-JIOLAHY ETO AN-DRENIVOHITRA : 12 LAHY TRATRA, KALACHNIKOV IRAY SY BALA 20 SARON’NY POLISY | NEWSMADA

Par Taratra sur 04/05/2016 

Na teo aza ireo asan-jiolahy nisesy tao anatin’ny andro vitsy teto an-dRenivohitra, toy ny teny 
ny alahady hifoha alatsinainy; Nanisana ny afakomaly hariva teo, tsy kivy ny polisim-pirenena 
milaza ny hanamafy ny hetsika ataony hatrany manoloana izany. Nahatratra 12 ny jiolahy tratran’izy 
ka ny sivy tamin’ireo, nanafika teny Ambohimirary ka nahafatesana kaomorianina iray, ary ny ambiny 
tamin’ny fanafihana teny Anosibe. “Manao ny “Opération coup de poing” izahay izao ary nampitomboina 
isan’ny polisy manao fisafoana any amin’ireo faritra mena”, hoy ny lehiben’ny kaomisaria foibe 
Tsirombahina Germain, omaly. 

Milaza izy ireo fa tara hatrany ny antso tonga any amin’ny polisy ka anisan’ny mampanano sarotra 
fanenjehana ireo jiolahy izany. “Raha ilay tany Nanisana manokana, efa ora iray mahery taorian’ny 
vao nahazo antso ny polisy. Vola 32 tapitrisa Ar no azon’ireo jiolahy nanafika teny an-toerana. 
ny olona tsy hitahiry volabe an-trano”, hoy ny kaomisera Tsirombahina. Mitohy ny fikarohana ireo 
tafatsoaka ireo, ary efa misy ny irika momba izany. 

Basy Kalachnikov iray niaraka tamin’ny bala koa no tratran’ny zandary tany Anjozorobe, ny faran’ny 
avrily 2016 nandritra ny fifampitifirana tamin’ny dahalo raindahiny. 



Les commentaires sont fermées. 

