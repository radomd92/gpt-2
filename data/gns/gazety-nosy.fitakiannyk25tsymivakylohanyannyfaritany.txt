FITAKIAN’NY K25 : TSY MIVAKY LOHA NY AN’NY FARITANY

Mbola voaporofo ankehitriny fa eto Antananarivo ihany no tena be mpankasitraka i Marc Ravalomanana 
tsy any amin’ny faritany. Efa indroa miantoana mantsy izao no midina manao fihetsiketsehana eny 
kianjan’ny 13 mey ireo mpanohana ny kandidà laharana 25, saingy tsy misy manaraka ny hetsika ny 
any amin’ny faritany. Raha ny fantatra, araka ny fanadihadiana natao dia tsy misy olona mieritreritra 
hidina an-dalambe izany mihitsy any amin’ireo renivohi-paritany na renivohi-paritra fa miandry 
tsara ny voka-pifidianana ofisialy havoakan’ny Fitsarana avo momba ny lalàmpanorenana. Toe-javatra 
mahagaga izany satria raha ny vokatra vonjy maika navoakan’ny Vaomieram-pirenena mahaleo tena 
ny fifidianana, dia i Andry Rajoelina no maharesy lahatra ny ankamaroan’ny mponina any amin’ny 
fa tsy ingahy Marc Ravalomanana mihitsy. Na misy aza ireo mpomba ny laharana 25 no mikàsa ny hanao 
an-dalambe any amin’ireo renivohi-paritra, dia tsy sahy manao izany noho ny tahotra. Ireo mpanohana 
laharana 25 anefa tsy sasatra ny milaza fa ny vahoaka Malagasy ankehitriny no mitaky ny fahamarinana 
fifidianana filoham-pirenena iny. Ny tena marina anefa dia ireo mpomba na fanatika an-dRavalomanana 
Andrenivohitra ihany no voasarika hanao fihetsiketsehana eny amin’ny 13 mey fa tsy ny vahoaka 
araka ny dradradradrain’ny sasany. 

