ADY AMIN’NY PESTA  : NANOLOTRA FITAOVANA MITENTINA 1,5 MILIARA AR NY SINOA | NEWSMADA

Par Taratra sur 09/11/2017 

Noraisina tamin’ny fomba ofisialy, omaly, teny amin’ny Salama Tanjombato ny fitaovana entina 
amin’ny valanaretina pesta avy amin’ny repoblika entim-bahoakan’i Sina, izay notarihin’ny 
Shen Yongxiang . Nandray izany ny Praiminisitra lehiben’ny governemanta, Mahafaly Solonandrasana 


Ahitana tapim-bava, “seringue”, akanjo fiarovana amin’ny aretina, fandriana ho an’ny hopitaly, 
fiarovana sy baoty fiarovana, … izany fitaovana izany. 

Nambaran’ny masoivohon’i Sina fa fanampiana fanampiny izao atolotra izao. Efa nisy ny tolotra 
tamin’ny 12 oktobra teo izay nitentina 220 tapitrisa dolara. Misy koa ny manam-pahaizana sinoa 
eny amin’ny hopitaly manara-penitra eny Anosiala mifarimbona amin’ireo dokotera sy mpiasan’ny 
eny amin’ny fiahiana ny mararin’ny pesta. 

Nilaza ny praiminisitra fa tsy manary ny Malagasy ny Sinoa amin’ny zava-mitranga eto amin’ny firenena. 
firaisankina hatrany izy ireo ary manoina ny antso hatao rehefa angatahina fiaraha-miasa. 

Nanamarika ny minisitry ny Fahasalamam-bahoaka, Andriamanarivo Lalatiana, fa efa voafehy ny 
pesta amin’izao fotoana. Tsy nisy intsony ny maty tao anatin’ny telo andro izao eny fa na tany Toamasina, 
nampirongatra ny aretina aza. 

Mbola am-perinasa avokoa ireo toerana fanaraha-maso manokana hahafahana mijery akaiky ireo 
ilana fizaham-pahasalamana sy mbola mihinam-panafody. 



Les commentaires sont fermées. 

