AHIAHY ANTSIRAMBINA AMIN’NY ASA :: HANOKAFANA FANADIHADIANA NY RAHARAHA FIAMPANGANA MPAMPIVELONA • AORAHA

Hentitra. Hanokafan’ny Holafitry ny mpampivelona fanadihadiana ny raharaha fiampangana an’ireo 
ao aminy. Anisan’izany ny tranga voalaza fa nahavoarohirohy mpampivelona iray teny amin’ny hopitaly 


“Mbola eo am-panaovana fanadihadiana mikasika ilay zaza natao didim-poitra teny amin’ny CSB 
izahay satria voalaza fa rasazy no nandray an’ireo fianakaviana tao”, hoy Ranorolalao Omega, 
Holafitry ny mpampivelona, tamin’ny herinandro lasa teo. 

Maro be ny fitarainana ataon’ny olona amin’ny mpampivelona. Vitsy amin’ireo ihany anefa no fantatry 
mpitantana ny Holafitra. Miisa roa fotsiny ny fitarainana voarain’io Holafitra io nanomboka 
fiandohan’ity taona ity raha valo izany tamin’ny taon-dasa. Voalaza fa misy mihitsy ireo mpampivelona 
am-ponja vokatr’ireo fitarainana ireo . 

“Tokony handalo aty aminay hatrany ireny tranga na fitoriana sy fiampangana ireny saingy matetika 
voatazona am-ponja ilay mpampivelona vao fantatray ny zava-misy”, hoy ny fanampim-panazavan’ny 
Holafitra. 

Ho fanamafisana ny traikefan’ireo mampivelona dia misy ny fanofanana karakarain’io holafitra 
“Dimampolo eo ho eo izao ireo efa nahavita fiofanana. Ny mpampivelona vao nahavita fianarana tamin’ireny 
tsy miankina ireny no tena kendrena amin’izany. Lafiny maro no hamafisina ao anatin’ny fiofanana”, 
hatrany Ranorolalao Omega. 









Enregistrer mon nom, mon e-mail et mon site web dans le navigateur pour mon prochain commentaire. 



