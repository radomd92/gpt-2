KAMIAO MPAKA FAKO : NANDRATRA OLONA SY NANIMBA ZAVATRA INDRAY – MIDI MADAGASIKARA

Olona enina no naratra mafy ary fiara folo no simba tanteraka. Izany dia vokatry ny fahatapahan’ny 
an’ny kamiao iray an’ny Samva; izay miandraikitra ny fangalàna fako teny Faravohitra sy ny manodidina 
Teo amin’ny firavan’ny fiangonana Katolika teo an-toerana, manodidina ny mitataovovonana, 
nitranga ny loza. Tafiditra tao anatin’ny sarotra tanteraka ny saoferan’ilay kamiao satria sady 
olona nandeha ny arabe, indrindra ireo izay vao avy nivoaka tao am-piangonana, no marobe ihany 
ny fiaran’ny mpiangona izay nipetraka antsisin-dàlana. Ny làlana rahateo fidinam-be ary ilay 
navesatra tanteraka, satria vao avy naka fako mihitsy ary dian’ny hanary an’izany eny Andralanitra. 
anatin’izay rehetra izay anefa no tapaka ny hisatra. Olona enina no naratra mafy tao anatin’ity 
ity raha araka ny vaovao azo avy amin’ny pôlisy. Nisy mpianaka kely izay voatery nosintomin’ny 
voina tao ambanin’ny fiara mihitsy vao avotra. Novonjena avy hatrany teny amin’ny toeram-pitsaboana 
naratra rehetra ary ilay mpamily kosa, rehefa vita ny fijerena ifotony nataon’ny pôlisy, dia nentina 
amin’ny birao teny Tsaralalàna. Kivy tanteraka ny olona raha nahita ny zava-nitranga. Nivadika 
ny endriky ny maro izay vao avy miramirana tao am-piangonana raha nahita ny fiara potika tanteraka 
ivelany. Raha ny fantatra dia noraisin’ny tompon’ilay kamiao an-tànana ny lany rehetra tamin’ny 
ireo naratra. Io fiara io mantsy dia nofain’ny Samva amin’ny olon-tsotra, raha araka ny loharanom-baovao 
anivon’ny pôlisy hatrany. Tezitra ihany koa ny olona satria efa tafahoatra loatra ny afitsok’itony 
mpaka fako itony. Raha tsy mibahana arabe ka manelingenina ny fifamoivoizana rehefa manao ny asany, 
miteraka lozam-pifamoivoizana matetika. Efa betsaka ny nitondra takaitra rehefa nodomin’izy 
ary nisy aza ny namoy ny ainy. Mandeha ny feo fa tsy misy “assurance” akory ireny fiara ireny ary koa 
mila “visite technique” izany. Raha izany no mitranga dia ho afa-maina fotsiny ireo olona nitondra 
sy simba fananana omaly. Inoana anefa fa tsy ho vita mora toa izany ity raharaha ity satria ny tsy 
fahatomombanana izany indrindra, raha ho izany tokoa, no mainka koa mahadiso ny tompon’ny fiara 
ny Samva izay manofa fiara tsy marim-pototra sy tsy manara-dalàna izany, raha tena izany tokoa… 



