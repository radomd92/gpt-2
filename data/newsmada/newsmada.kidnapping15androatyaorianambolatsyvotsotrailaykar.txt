KIDNAPPING : 15 ANDRO ATY AORIANA, MBOLA TSY VOTSOTRA ILAY KARANA MPANAO VOLAMENA KALIDAS | NEWSMADA

Par Taratra sur 02/02/2018 

Mbola tsy votsotra eo am-pelatanan’ireo mpaka an-keriny ilay teratany karana mpanao volamena 
nisy naka an-keriny manoloana ny villa pardon Antanimena, ny 17 janoary 2018 lasa teo… 

Tsy mbola fantatra mihitsy hatreto hoe aiza ny toerana nametrahan’ireo jiolahy ity teratany Karana 
naka an-keriny ity. Voalazan’ny loharanom-baovao kosa fa efa misy ny fifampiresahana eo amin’ireo 
mpaka an-keriny sy ny fianakavian’ilay Karana amin’ny vola takalon’aina. Antony iray mahatonga 
jiolahy mbola hitazona ity Karana ity kosa ny adivarotra eo amin’ny vola takin’ireo olon-dratsy. 
ankilany kosa, mangina kosa ny eo anivon’ny mpanao fanadihadiana momba ity fakana an-keriny ity. 

Tsiahivina fa jiolahy miisa enina nitondra basy Kalachnikov sy PA nandeha moto no tompon’antoka 
fakana an-keriny Karana teny Antanimena ity. Avy niasa ary hihazo ny trano fonenany eny Ivandry 
no narahan’ireo jiolahy nirongo fitaovam-piadiana. Tsy afa-nanoatra manoloana ireo basy nentin’ireo 
kosa ireo mpiambina roa lahy niaraka tamin’ilay Karana. Tao anatin’ny iray minitra raha ela indrindra 
nanaovan’ireo olon-dratsy ny asa ratsiny. 

Tsy mety ho fongana mihitsy ity raharaha fakana an-keriny teratany karana ity na eo aza ny ezaka 
polisy misahana ny heloka bevava amin’ny fandravana ireo tambajotran-jiolahy tompon’antoka 
ireo. Isan’ireo efa tratran’ny polisy ilay jiolahy raindahiny amin’ny fakana an-keriny antsoina 
Colbert, ny herinandro lasa teo. Nohamafisin’ny polisy koa fa olana amin’ny raharaha tahaka itony 
tsy fahasahian’ny fianakaviana mametraka fitoriana eny anivon’ny polisy noho ny tahotra ireo 




Les commentaires sont fermées. 

