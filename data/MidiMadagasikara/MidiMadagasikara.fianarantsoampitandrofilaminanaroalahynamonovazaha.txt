FIANARANTSOA : MPITANDRO FILAMINANA ROALAHY NAMONO VAZAHA NAMPIDIRINA AM-PONJA – MIDI MADAGASIKARA

Mpitandro filaminana roalahy miasa ao Fianarantsoa nidaroka sy namono vazaha vavy iray no nadoboka 
vonjimaika ao amin’ny fonjaben’ Ankazondrano. Raha araka ny vaovao voaray avy any an-toerana 
avy namonjy toeram-pandihizana tamina hotely iray ao an-drenivohitr’i Betsileo ity teratany 
ny herinandro lasa iny, no niharan’ny herisetran’ireto mpitandro filaminana izay voalaza fa 
roalahy ireto dia efa mpisetrasetra hatry ny ela. Naratra mafy teo amin’ny tanany ity teratany 
ary very hatramin’ny «ordinateur portable » tany aminy. Nametraka fitoriana tamin’ny voina nahazo 
avy hatrany ity teratany vahiny ity. Nanoloana izany dia nandray fepetra ny tompon’andraikitra 
an-toerana nanafay an’ireto tandroka aron’ny vozona izay natao hiaro ny vahoaka sy ny fananany, 
izy ireo indray no manapatra fahefana sy mamono. 




















