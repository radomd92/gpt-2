AMBOHIDRATRIMO  : VOLA 100.000 AR NANAPOAHAN’NY JIOLAHY BASY | NEWSMADA

Par Taratra sur 01/09/2016 

Tsy mifidy hasina intsony ny jiolahy amin’izao fotoana izao, na vola kely aza dia ampiasana basy. 
no nitranga tamin’ny tsenakely iray eny Ambohidratrimo… 



Tsenakely mpivarotra enta-madinika notafihina jiolahy nitondra basy P.A tany Ampanotokana 
ny alatsinainy tamin’ny 6 ora maraina. Raha mbola vao nisokatra iny ny tsena no tonga ireto jiolahy, 
nandrangaranga basy. Nanapoaka basy indroa ireo ary notereny hamoaka ny vola rehetra ny mpivarotra. 
100.000 Ar sy enta-madinika mitombana 20.000 Ar lasan’ireo olon-dratsy tamin’izany. Tsy nisy 
namaly rahateo tao amin’ilay toeram-pivarotana raha vao naheno ny poa-basy. Nitsoaka mora foana 
olon-dratsy taorian’izay. Tonga teny ny zandary ary nahitana vodina bala 9mm roa teo an-toerana. 

Nisehoana fanafihana ihany koa tany Mahazoarivo Mahavelona ny faran’ny herinandro teo, ka namonoan’ny 
tovolahy iray, ary nandratrany olona roa. Voalaza fa nirongo sabatra ireo olon-dratsy ireo. Fokonolona 
ny voatafika ireto naratra sy maty. Na izany aza, nisy iray voasambotry ny zandary ny iray ary notanana 
famotorana. Mandeha ny fikarohana ireo jiolahy namany. 

Jiolahy nokarohina teny Ambohitsoa 

Ankoatra ireto fanafihana tany amin’ny faritra manodidina an’Antananarivo ireto, nisy kosa 
fikarohana jiolahy teny Ambohitsoa omaly. Raha ny vaovao nandeha teny amin’ny fokontany, voalaza 
nikaroka izany olon-dratsy antsoina hoe Vazaha izany ny polisy. Voatondro ho jiolahy mpanao fanafihana 
sy mpaka an-keriny izy io. Tsy naharaka kosa anefa ny fokontany raha tratra izy io na tsia. Raha ny 
rakotra polisy nanao saron-tava teny an-toerana omaly. Rehefa nanontaniana kosa ny teo anivon’ny 
filaminana, tsy namoaka vaovao momba ity tranga ity. Andrasana ny fanazavana avy amin’izy ireo. 



Les commentaires sont fermées. 

