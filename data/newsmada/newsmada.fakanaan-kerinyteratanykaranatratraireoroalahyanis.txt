FAKANA AN-KERINY TERATANY KARANA: TRATRA IREO ROA LAHY ANISANY NAKA AN-KERINY AN’I NAVAZE VELDJEE | NEWSMADA

Par Taratra sur 25/01/2020 

Zanaka lahin-dRasamy Boxeur, 26 taona, sy rahalahin’ity farany, 40 taona, indray no voasambotry 
polisy misahana ny heloka bevava sakelika faha-4, ny 13 janoary lasa teo. Izy ireo izay isan’ny 
anjara mivantana tamin’ny fakana an-keriny ilay teratany karana Navaze Veldjee, ny volana desambra 
Araka ny fantatra, ny iray amin’izy roa lahy ireo ihany koa ny tompon’ilay fiara tsy mataho-dalana 
Rexton fotsy nitondrana ilay Karana. Mbola tompon’ny laharan’ilay finday nitaky vola mitentina 
tapitrisa Ar tamin’ny fianakavian’ilay Karana ihany koa io. Voalaza fa mbola izy ireo ihany koa 
nitazona sy nanafina ireo fitaovam-piadina nampiasaina tamin’iny asa ratsy iny .Tsy vitan’izay 
mbola voasaringotra amin’ io asa ratsy io ny renin’ny iray amin’ireo jiolahy tamin’ny raharaha 
an-keriny indroa nisesy ity mpandraharaha karana ity sy i Sabir Molou. Ankehitriny, miandry ny 
azy ireo eny Antanimora izy roa lahy ireo rehefa natolotra ny fampanovana ny alakamisy teo. 

Vela-pandrika maty paika 

Teny Tanjombato manodidina ny tamin’ny 5 ora hariva, voasambotry ny mpitandro filaminanana ny 
mpaka an-keriny iray raha tra-tehaka tokony ho tamin’ny 5 ora sy sasany kosa teny Ampitatafika 
iray hafa, taorian’ny nandrenesan’ireo polisy hoe eny ireo mpanao ratsy ny 10 janoary teo. Vokany, 
vela-pandrika rehetra ka samy tratra ireto havan-dRasamy Boxeur ireto. Ity farany izay efa tratra 
maty voatifitry ny mpitandro filaminana. Fatantra fa maro ireo anaran-jioalahy voatonona amin’io 
io, mbola karohina hatramin’izao, anisan’izany i Lama. Maro ihany koa ireo jiolahy efa voasambotra 
mifonja ankehitriny.Tsiahivina fa nalaina an-keriny fanindroany teny Soavimbahoaka, tsy lavitry 
tranony, ny 19 desambra 2019 teo i Navaze Veldjee, tompon’ny Vel’Optic. 



Votre adresse email ne sera pas rendue publique 















