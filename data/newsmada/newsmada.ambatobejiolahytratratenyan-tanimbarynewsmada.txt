AMBATOBE: JIOLAHY TRATRA TENY AN-TANIMBARY | NEWSMADA

Par Taratra sur 30/06/2018 

Nidoboka eny amin’ny fonjan’Antanimora, afakomaly ilay jiolahy raindahiny amin’ny fanendahana 
polisy avy ao amin’ny kaomisarian’Analamahitsy, ny 27 jona 2018 lasa teo. Araka ny fanazavan’ny 
maro ireo olona efa nitondra faisana tamin’ny nafitsoky ny jiolahy mpanendaka amin’iny faritra 
iny. Tamin’ity indray mitoraka ity, renim-pianakaviana iray no nendahin’ilay jiolahy. Nihiaka 
vonjy ilay renim-pianakaviana ka raikitra ny fifanenjehana hatreny an-tanimbary. Tonga haingana 
koa ny polisy ka noraisim-potsiny ilay jiolahy. Simba mihitsy aza ny telefaonina finday an’ilay 
nangalarin’ilay jiolahy noho ny fifanjevoana. Nanamafy hatrany ny polisy fa misy ny ezaka ataon’izy 
amin’ny fanaraha-maso ireny olon-dratsy ireny, saingy mangataka fiaraha-miasa amin’ny vahoaka 
izy ireo hahafahana misoroka mialoha ny asa ratsin’izy ireny. Niaiky ny heloka vitany ilay jiolahy 
ny famotoran’ny polisy. 



Les commentaires sont fermées. 

