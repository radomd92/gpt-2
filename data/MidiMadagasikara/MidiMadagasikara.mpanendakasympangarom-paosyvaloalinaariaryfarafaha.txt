MPANENDAKA SY MPANGAROM-PAOSY : VALO ALINA ARIARY FARAFAHAKELINY NO ENTIN’IZY IREO MODY – MIDI MADAGASIKARA

Ambonin’ireo finday sy zavatra sarobidy hafa mety ho azo, dia mitondra valo alina ariary any ho 
rehefa vita asa … ratsy ireo mpanendaka sy mpangarom-paosy, araka ny fitantaran’ireto roa lahy 
ambodiomby, tetsy Manjakaray ireto, ny alarobia lasa teo. Raha izy roa lahy manokana ireto dia 
amin’iny taona 2014 no efa nanomboka ity asa ratsy ity. Amin’ireny fiantsonan’ny taxibe ireny, 
fa eny amin’iny faritra Anjanahary sy ny manodidina iny no tokotany filalaovan’izy ireo, rehefa 
hariva ny andro ka mihabetsaka sy misisika ny olona. « Manomboka amin’ny dimy ora hariva izy roa 
no efa miandry eo amin’ny fiantsonan’ny fiara ka rehefa mahita izay horobainy izy dia manatona 
ny iray mody mibahana ilay mpandeha tsy ho tafiditra ny bus, ary ny iray kosa mangarona ny pôketra 
ny paosy. Rehefa vita izany dia lasa mandositra izy roa lahy. » hoy ny vaovao. Tsy naha-mpanendaka 
an’izy roa lahy anefa io alarobia io, rehefa maro loatra ny fitairainana azon’ireo pôlisin’ny 
fahatelo etsy Antaninandro, ka nisy ny paik’ady napetraka. Teo izy ireo, mody misisika nefa mangarom-paosy 
voapaingotry ny pôlisy izay tsy nanao fanamiana teo akaiky teo izy ireo. Tsy afa-nitsoaka intsony 
noraisim-potsiny. Nentina avy hatrany nofotorana moa izy roalahy ireto, ary tamin’izany no nanambaran’izy 
izany vola azony isan’andro izany. Kajy an-kandrina tsotsotra : raha izay efa taona maro sy vola 
izay dia mety efa ho mpanefoefo ihany ry zalahy ireto. Saingy ny mifanohitra amin’izay no misy ary 
fonja no midanadana ho azy ireo. Izany tokoa ilay hoe mivelona amin’ny alahelom-bahoaka, toy ny 
mpanao pôlitika sasantsany eto amintsika ? 




















