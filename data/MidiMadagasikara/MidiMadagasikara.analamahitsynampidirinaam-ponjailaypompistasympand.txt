ANALAMAHITSY : NAMPIDIRINA AM-PONJA ILAY POMPISTA SY MPANDRAY VOLA TAO AMIN’NY GALANA – MIDI MADAGASIKARA

Omaly, no natolotra ny Fampanoavana ireo mpiasa roalahy tao amin’ny Galana tetsy Analamahitsy, 
ho niray tsikombakomba tamin’ireo jiolahy nandroba ity toby fivarotan-dasantsy ity. Araka ny 
mpitsara mpanao famotorana, dia nampidirina am-ponja vonjimaika izy ireo. Ny iray, pompiste 
amin’ity fivarotan-dasantsy ity, nalefa eny Tsiafahy, ilay faharoa kosa, mpandray vola ao amin’ny 
dia nampidirina eny Antanimora. Ny alatsinainy 12 oktôbra lasa teo no nisian’ity fandrobana an’ity 
ity. Angamba tsy nampoizin’ireo olon-dratsy ny fisiana “camera de surveillance” teo amin’ity 
ity, fa dia hita soa aman-tsara avokoa ny tarehin’ireo olon-dratsy, ny fihetsiky ny tsirairay, 
ireo mpanafika izany na ireo ireo mpiasa nandritra izany fotoana izany. Tamin’izany no nitsimponan’ireo 
fotsiny ireto mpiasa ireto. “Nandray an-tànana ny raharaha ny pôlisy misahana ny heloka bevava 
Anosy, ka fantatra fa niray tsikombakomba tamin’ireto mpandroba ireto ny pompiste iray sy mpandray 
izay niaiky izany tamin’ny fanadihadiana” hoy ny fampitam-baovao avy tamin’ny pôlisy. Mbola 
hita kosa ireo tena mpandroba roalahy; izay nanjavona niaraka tamin’ny vola 50 tapitrisa ariary 
ireo nandritra io fanafihana io. 




















