INTY SY NDAY : TSY MISY TOERANA HO AN’NY MPAMADIKA PALITAO

Mandeha dia mandeha ny kajikajy isan-karazany ankehitriny momba ny fampandaniana ny kandidà 
tafiakatra amin’ny fihodinana faharoa. Raha ny resaka misy amin’izao fotoana izao dia liana dia 
ny olona maro mahakasika ny olona na antoko pôlitika izay lasa nanohana an’ingahy Ravalomanana 
na ingahy Andry Nirina Rajoelina. Andrasana mafy ny anaran’ireo kandidà resy ireny amin’ny olona 
Marina fa tsy nahazo 1% ny isam-baton’izy ireny nefa misy lanjany lehibe amin’ny vato izay hanampy 
mpifaninana izany. 

Fantatra koa ankehitriny fa misy hatrany amin’ny fikambanana tsotra sy mpitarika fiangonana 
miady toerana ka manao izay hisehoana ary milaza atsanga tsy aman’orana fa mahazaka olona. 

Dia samy manao ny kajikajiny avokoa ireo mpanao pôlitika sy sokajin’olona isan-karazany tsy nanohana 
ireo tamin’ny fihodinana voalohany iny. Izy roalahy ireo tokoa moa mitady olona hanohana mafy 
satria izay raraka eo dia raraka fa tsy hisy famerenana intsony. Ho azy roalahy ireto dia ny hahazoana 
handresena no tetika sy ivavahana mafy amin’izao fotoana izao. 

Ny olona vaovao hanohana azy indray nefa dia zavatra roa no tadiaviny. Misy ireo izay mpikarama 
fotsiny ihany, ka mitetika ny volan’ny kandidà fotsiny ihany amin’izany fanohanana azy izany. 
faharoa indray dia miandrandra ny hahazo toerana ao anatin’ny fitondram-panjakana raha toa ka 
eo ilay kandidà tohanana. 

Izany indrindra no olana ankehitriny satria efa samy miandrandra izany vola sy toerana izany koa 
dia ireo mpanohana hatramin’ny fihodinana voalohany ireo aza. Manomboka amin’izay ny olana ao 
antoko amin’izao fotoana izao noho io antony io. Ny efa tonga teo aloha mieritreritra ny hahazo 
toerana izatsy na zaroa. Ny mpanohana vaovao koa milaza fa tsy misy olona hiasa maina eo fa tsy maintsy 
tambiny ny zavatra rehetra ka na dia tsy misy aza ny fifanarahana natao tamin’izany dia samy mieritreritra 
avokoa ny andaniny sy ny ankilany. Ny tena olana dia ireo izay mpanohana teo aloha tsy mahomby na 
mahay na koa tsy mahomby noho ireo izay tonga taty aoriana. Dia miteraka lonilony sy ady mangatsiaka 
amin’ny samy mpanohana izany ka miafara amin’ny fampialonana ao amin’ny mpanohana. 

Fantatra koa izao fa manao manda ireo mpomba ny kandidà efa teo aloha. Milaza izy ireo fa raha tonga 
dia raisina saingy ny toerana indray dia an’ireo efa tonga teo aloha izay vao mijery anareo vaovao 
raha toa ka misy ambiny. 

Izany sy izany no resaka mandeha ankehitriny ary mahatonga fisalasalana be dia be amin’ny olona 
hanohana ny kandidà iray amin’izao fotoana izao. Voalaza fa hatrany amin’ny minisitra sy ny depiote 
ireo tompon’andraikitra ambony isan-karazany dia efa voafandrika avokoa, ary efa voafandrika 
amin’ny ho ben’ny tanàna ny raharaha. 

Sahiran-kevitra amin’izay ary ireo mpanao pôlitika mpivadibadika sy Ramasabomanga ankehitriny. 
amin’izao ilaina ihany, hanohana nefa tsy misy azo antenaina. Miankina tanteraka amin’ilay kandidà 
ny raharaha satria varotra no atao fa tsy pôlitika intsony amin’ny fihodinana faharoa toa izao. 
mahay mandrindra amin ireo kandida ireo no hahazo tombony. 





