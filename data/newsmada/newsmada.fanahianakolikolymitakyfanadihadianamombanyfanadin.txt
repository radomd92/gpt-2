FANAHIANA KOLIKOLY: MITAKY FANADIHADIANA MOMBA NY FANADINANA ENMG NY SMM | NEWSMADA

Par Taratra sur 04/09/2018 

Tsy afaka ny hangina fotsiny. Namoaka fanambarana ny eo anivon’ny SMM momba ny fifaninanana hidirana 
mpianatra ho mpitsara eo anivon’ny ENMG. “Mitaky ny minisiteran’ny Fitsarana sy ny sekoly hanatanteraka 
lalina ary haingana momba ireo tranga ireo izahay ary hanazava amin’ny olom-pirenena tsy ankanavaka, 
ireo mpiadina, ny zava-misy marina ary handray fanapahan-kevitra matotra sy hentitra mahakasika 
fifaninanana izany”, hoy izy ireo, omaly. Nitondra soson-kevitra koa anefa ity sendikà ny hanafoanana 
izany fifaninanana izany hisorohana ny ahiahy rehetra ary ny famerenana azy rehefa hita soritra 
ny vahaolana maharitra amin’ny fahadiovan’izany fifaninanana izany. 

Mitaky ny hanajan’ny kandidà lalàna ny SMM 

Momba ny fifidianana kosa, mitaky ny Ceni sy ny minisiteran’ny Fitsarana hanatanteraka ny fanendrena 
ireo mpitsara ho filohan’ny SRMV izy ireo. Takin’izy ireo koa ny minisiteran’ny Fitsarana hanomana 
ny vola sy fitaovana ary indrindra ireo mpitsara hanatanteraka ny asa, ireo rafi-pitsarana rehetra 
andraikitra amin’ny fikarakarana ny fifidianana. Nitodika amin’ireo kandidà ny SMM mba hanaja 
antsakany sy andavany ireo andinin-dalàna rehetra mifehy ny fifidianana. “Manentana ny rafi-pitsarana 
andraikitra sy mahefa amin’izany hampihatra tsy am-pihambahambana ireo fehezan-dalàna ireo. 
izao fanambarana izao ho fampanajana sy fampanjakana ny tany tan-dàlana”, hoy ihany izy ireo. 

Fiaraha-mitantana eo anivon’ny SMM 

Ankoatra izany, nisaoran’ny biraon’ny SMM ny filoha, i Fanirisoa Ernaivo, nametra-pialana noho 
maha kandidà azy amin’ny fifidianana filoham-pirenena. Hisahana izany asa izany mandra-pahatapitry 
fe-potoam-piasan’ny birao kosa ireo filoha lefitra am-perinasa. Anisan’izany i Jaona Clement 
i Botovolanjara Reagan ary Ralaivao Harisoa Josiane. 



Les commentaires sont fermées. 

