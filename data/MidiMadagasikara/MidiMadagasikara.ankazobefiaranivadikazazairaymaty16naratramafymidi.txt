ANKAZOBE : FIARA NIVADIKA, ZAZA IRAY MATY, 16 NARATRA MAFY – MIDI MADAGASIKARA

Namono olona indray ny lalam-pirenena fahefatra. Ny alin’ny alarobia hifoha alakamisy lasa teo 
fiara mpitatitra olona iray no nivadika teo Beadambo, kaominina Fihaonana, distrikan’Ankazobe. 
zazakely iray vao folo volana monja no maty tsy tra-drano. Mpandeha 16 kosa no naratra mafy. Araka 
angom-baovao azo, dia tokony ho tamin’ny 11 ora sy sasany alina tany ho any no nitranga ny loza. Handeha 
hihazo ny renivohitr’i Boina ity fiara mpitatitra ity tamin’io fotoana io. Tsy fantatra mazava 
izay tena zava-nisy, fa raha ny filazan’ireo teny an-toerana dia toa hoe somary nandeha mafy ilay 
Nisy fiara hafa nandeha mafy ihany koa anefa nifanena taminy ary voalaza fa nangalatra ny làlana 
hizorany io fiara io, ary niezaka niala izany ity mpitatitra olona ity. Tamin’izay anefa no tsy 
mpamily intsony ilay fiara ka dia niala làlana ary niafara tamin’ny fivadihany avy teo. Nentina 
tao amin’ny hôpitaly Bejofo avokoa moa ireo naratra tamin’ity lozam-pifamoivoizana ity ka nisy 
naratra mafy no nentina niakatra ary nalefa avy hatrany tetsy amin’ny hôpitaly Ampefiloha. Efa 
teny an-toerana ireo mpitandro filaminana, niezaka ihany koa namonjy ireo naratra ary nijery 
ny zava-nisy ary nanokatra fanadihadiana. 

Fa mbola lozam-pifamoivoizana hatrany, nitranga indray ny alin’ny alatsinainy lasa teo amin’iny 
Diana iny, tao Antanifasika, distrika Ambilobe. Fiara tsy mataho-dalana iray no nandona ankizivavy 
efa-taona. Raha ny vaovao voaray, dia tsy nijanona akory fa mbola nanohy ny diany nitsoaka hatrany 
mpamily ary efa mandeha ny fikarohana azy, ataon’ireo mpitandro filaminana amin’izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

