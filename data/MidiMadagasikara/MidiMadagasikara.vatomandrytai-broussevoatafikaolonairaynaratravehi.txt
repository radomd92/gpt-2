VATOMANDRY : TAXI-BROUSSE VOATAFIKA, OLONA IRAY NARATRA, VEHIVAVY LASA TAKALON’AINA – MIDI MADAGASIKARA

Azo lazaina fa sambany tamin’iny lalam-pirenena faha-11a, miala eo Antsampanana mihazo an’i 
iny no nisiana fanakanana taxi-brousse. Ny alakamisy teo tokoa mantsy, tokony ho tamin’ny efatra 
maraina tany, dia taxi-brousse avy ao amin’ny kaoperativa Sonatra, araka ny fampitam-baovao 
eny anivon’ny zandarimariam-pirenena no voatafika, teo amin’ny PK40, teo amin’ny tanana antsoina 
Vohiboza, kaominina Sahamateza, distrika Vatomandry. Vokany, olona iray no naratra mafy voatifitra, 
vehivavy iray, mpivarotra no lasa takalon’aina. Ankoatra ity fiara voasakana ity mantsy dia fantatra 
nisy mpivarotra teo an-toerana ihany koa notafihan’ireo olon-dratsy ary io nentin’izy ireo an-keriny 
ilay mpivarotra. Dimy lahy ireo olon-dratsy, raha ny fampitam-baovao azo hatrany, izay nirongo 
sy zava-maranitra isan-karazany. Nitifitra avy hatrany izy ireo, raha vantany vao hitany ilay 
antony namparatra ilay mpamily. Soa ihany anefa teo fa nalaky niantso ny sasany tamin’ireo mponina 
tonga haingana tany amin’ilay tanana nitrangan’ny fanafihana ny zandary avy ao amin’ny kaompania 
ary nanao ny fanenjehana ireo olon-dratsy. Raiki-tahotra tamin’izay ireo olon-dratsy, izay 
nanao tari-dositra nitsoaka raha vao nahare ny fahatongavan’ireo zandary. Hany ka navotsotr’izy 
teny an-dalana teny ihany ity vehivavy mpivarotra saika nataon’izy ireo takalon’aina ity. Hatreto 
ny tati-baovao hatrany dia mbola mitohy ny savahao ataon’ny eo anivon’ny zandamariam-pirenana 
amin’iny faritra iny, hikarohana ireo olon-dratsy. Efa napetraka ihany koa ny paik’ady, entina 
ny filaminana amin’iny lalam-pirenena iny. Marihana tokoa mantsy fa isan’ny lalana be mpindra 
iny, indrindra fa ho an’ireo mpiala sasatra avy aty an-drenivohitra mba te hihazo ny morontsiraka 
izy akaiky. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

