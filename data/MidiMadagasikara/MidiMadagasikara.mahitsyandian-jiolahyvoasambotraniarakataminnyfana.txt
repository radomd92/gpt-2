MAHITSY : ANDIAN-JIOLAHY VOASAMBOTRA NIARAKA TAMIN’NY FANAFODY GASY SY FANAMIANA ZANDARY – MIDI MADAGASIKARA

Tambajotran-jiolahy iray indray no ravan’ny zandary avy amin’ny kaompania Imerina Central, 
misahana iny faritra Ambohidratrimo sy ny manodidina iny, ny herinandro lasa teo. Enin-dahy izy 
izay nahatratrarana fitaovam-piadiana, ody gasy ary fanamiana zandary. Nisesisesy tokoa tato 
ato izay ny fanafihana mitam-piadiana teny amin’iny faritra Ambohibao, Talatamaty ary Ambohidratrimo 
tonga hatrany Mahitsy. Raha ny fantatra dia ireto tambajotran-jiolahy ireto ihany no tompon’antoka 
ireo. Niainga avy tamina fanafihana nitranga tao Antanetibe Mahazaza ny nahazoana ireto olon-dratsy 
Ny herinandro lasa teo, rehefa avy nanafika tokantrano iray tao an-toerana, ka nahavoatifitra 
tompon-trano mantsy ny jiolahy dimy lahy dia nitsoaka nihazo an’i Mahitsy. Nifanena tamin’ny 
mpanao fisafoana izy ireo ka dia noraisim-potsiny ny roalahy, tafatsoaka kosa ny ambiny. Nanomboka 
ny savahao ka tafakatra efa-dahy no voasambotra. Nitohy tamin’izy efa-dahy ireto ny fanadihadiana 
dia nanoro ny namany roalahy izy ireo. Tany Ankazobe no nosamborina ireto roalahy ireto ny zoma 
teo. Tamin’izany no nahitàna ireo karazana fanafody gasy sy akanjona zandary ireo tao an-tranony. 
entin’izy ireo manafika. Misandoka ho mpitandro filaminana araka izany ireto olon-dratsy ireto 
manao ny asa ratsiny. Marihana, hoy hatrany ny fanazavàna azo, fa tsy misy na dia iray amin’izy ireo 
mpitandro filaminana. Vinavinaina ho tamin’ny fotoana mbola nahagoragora ny fividianana fanamiana 
izany, hoy hatrany ny tompon’andraikitra nitafa tamin’ny mpanao gazety, no nahazoan’izy ireo 
fanamiana miaramila ireto. Mbola misy olona iray karohin’izy ireo fatratra moa amin’izao fotoana, 
voalaza fa isan’ny atidoha mpitarika ireto olon-dratsy ireto ary mihazona ireo basy fentin’izy 
manafika. Omaly moa ireo olon-dratsy ireto no nentina teny anivon’ny Fampanoavana. 




















