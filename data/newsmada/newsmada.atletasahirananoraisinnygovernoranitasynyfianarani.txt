ATLETA SAHIRANA : NORAISIN’NY GOVERNORAN’ITASY NY FIANARAN’I PAQUERETTE | NEWSMADA

Par Taratra sur 27/02/2020 

Niditra varavaran-tsekoly ny talata teo i Paquerette na i Pa, ilay tovovavikely atleta sahirana 
kanefa manana hoavy mamiratra tokoa eo amin’ny sehatry ny fanatanjahantena. Tonga nanatitra 
tao amin’ny EPP Mangarivotra ao Miarinarivo ny governoran’Itasy sy ny Dren Itasy niaraka amin’ireo 
aman-drenin’i PA. Navitrika tokoa izy na hita ho somary hendratrendratra ihany aza satria ny taona 
no nanitsahany farany ny tokotanin-tsekoly. “Tanjoko ny ho tafita amin’ny fianarana hahafahako 
ny maha atleta ahy”, araka ny nambarany. Faly avokoa ny rehetra nahitana ity tovovavikely ity satria 
atleta manana ny maha izy azy i Pa ao Itasy. Noraisin’ny governoran’Itasy an-tanana ny fampidirana 
azy ka niantohany avokoa ny lany rehetra. Nambaran’ny governona fa hanohana an’i Pa hatrany amin’ny 
ataony izy ary hanara-maso ny fahazotoany sy ny vokatra azony. Nisaotra ny Dren sy ny talen’ny EPP 
ny governora ary nanapa-kevitra ny hamaritana miaraka ny paikady hampitomboana ny isan’ireo 
miverina an-tsekoly. 



Les commentaires sont fermées. 

