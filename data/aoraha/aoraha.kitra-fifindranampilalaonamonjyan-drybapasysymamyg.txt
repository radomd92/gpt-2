KITRA - FIFINDRANA MPILALAO :: NAMONJY AN-DRY BAPASY SY MAMY GERVAIS RY DABO SY STÉPHAN DADA • AORAHA

Mpilalao malagasy efatra no mandrafitra ny lisitr’ireo ao amin’ny ekipan’ny Jeunesse Sportive 
atsy La Réunion. Isan’ireo hanampy tosika an’ity ekipa ity i Dabo Ibrahim sy Stéphan Raheriharimanana 
i Dada, samy mpilalao nila ravinahitra tany Frantsa ary samy mpilalao iraisam-pirenena avokoa. 

Hisolo an’i Mathieu Pelops, nifindra any amin’ny ASC Corbeil, i Dabo, raha i Sedera Randriamparany, 
nahavita fifanarahana tamin’i Excelsior, kosa no soloin’i Stépha Dada. Hiara-hilalao amin-dry 
Razakanantenaina na i Bapasy sy Mamy Gérvais Randrianarisoa izy mirahalahy ireo. 

Tao amin’ny klioban’ny US Créteil-Lusitanos sy FC Gobelins no nilalaovan’ity mpiandry tsatokazon’ny 
malagasy ity, teo aloha. Mananika ny faha-26 taonany izy, ankehitriny, ary teratany malagasy 
reniny ka nahatonga an’i Nicolas Dupuis hiantso azy ho ao anatin’ny Barean’i Madagasikara. Ny 
OGC Nice sy Red Star FC kosa no nilan’i Stéphan Dada ravinahitra ary feno 25 taona amin’ity taona 
izy. 









Enregistrer mon nom, mon e-mail et mon site web dans le navigateur pour mon prochain commentaire. 



