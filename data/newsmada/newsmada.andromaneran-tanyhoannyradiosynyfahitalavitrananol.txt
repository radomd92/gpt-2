ANDRO MANERAN-TANY HO AN’NY RADIO SY NY FAHITALAVITRA  : NANOLOTRA VAOVAO TAO AMIN’NY RNM NY ANKIZY | NEWSMADA

Par Taratra sur 07/03/2018 

Andro maneran-tany ho an’ny radio sy ny fahitalavitra hanomezana sehatra ny ankizy ny omaly. 

“Toy ny fanao isan-taona, mampandray anjara ny ankizy amin’ny filazana vaovao sy ny fanentanana 
ny Radio nasionaly malagasy (RNM), omaly”, hoy ny tonian-dahatsoratra lefitra, Jean Nomenjanahary. 
samy zanaky ny mpanao gazety eo anivon’ny RNM no niaraka nanolotra vaovao antoandro tamin-dRajosaritahiry 
8 taona Rakotondrafara Manda, mpianatra kilasy 8 ème amin’ny sekoly Le Fétiche. 13 taona kosa Razafindrabe 
Ho Ambinintsoa, mpianatra amin’ny kilasy 5ème ao amin’ny kolejy Trinitaire notre dame du bon remède 
Ankadivato. 

Liana amin’ny fahafantarana ny asan’ny mpanao gazety izy mianadahy ka nijery ifotony ny fanomanana 
Izy ireo mihitsy no nanoratra ny vaovao hovakina amin’ny teny malagasy ary nisy ny fanomanana niaraka 
ekipan’ny fampahalalam-baovao rehetra. Nanomana lahatsoratra fohy milazalaza ny Andro omaly 
i Ho Ambinintsoa. 

Ho an’ny sampana famokarana, mpianatra efatra mianadahy samy avy amin’ny Sekolintsika Analamahitsy 
nanentana fandaharana nandritra ny tontolo andro. 12 taona sy 14 taona izy ireo. Lohahevitra novoizina 
maraina ny “Ankizy sy ny “facebook”. Niompana amin’ny anjara andraikitry ny ankizy ao an-tokantrano 
ny fahalalam-pomba ny tapak’andro hariva. Nilaza izy ireo fa andrana ihany aloha izao ary nitondra 
ho azy, araka ny nambaran’ny lehiben’ny sampana famokarana, Randriamanalina Gaston. 



Les commentaires sont fermées. 

