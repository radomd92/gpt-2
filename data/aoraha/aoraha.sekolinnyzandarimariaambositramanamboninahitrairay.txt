SEKOLIN’NY ZANDARIMARIA AMBOSITRA :: MANAMBONINAHITRA IRAY VOAROHIROHY NANOLANA MPIANATRA • AORAHA

Avy hatrany dia nosamborina ny manamboninahitra lietna iray voarohirohy ho nanolana mpianatra 
iray tao amin’ny Sekolin’ny Zandarimaria, tany Ambositra, tamin’ny alahady lasa teo. Hatolotra 
Fitsarana anio izy. Ny alin’ ny sabotsy no voalaza fa nanaovan’io manamboninahitra io ny filan-dratsiny 
mpianatra. 

“Vao nitranga io raharaha io tamin’ny alahady maraina rehefa naheno ny teto anivon’ ny Zandarimaria 
nanome baiko avy hatrany ny hanokafana ny famotorana. Nosamborina teny amin’ny sekoly ilay olona 
ka noentina teny amin’ny Vondron-tobim-pileovan’ny zandarimaria Amoron’i Mania natao famotorana. 
voatazona eny izy hatramin’izao miandry ny fanolorana ny raharaha ny Fitsarana. Momba ilay mpianatra 
indray dia nisy ny fandraisana an-tanana nataon’ny Zandarimaria taminy toy ny fanaraha-maso 
toe-pahasalamany, ny fandraisana an-tanana ny lafiny ara-tsaina. Misy ihany koa ny fanaraha-maso 
atao aminy hiandraiketan’ny manamboninahitra iray mihitsy”, hoy ny fanampim- panazavana avy 
tompon’andraikitry ny Sekolin’ny Zandarimaria any Ambositra. 

Salama ary afa-manaraka tsara ny fiofanana eo anivon’ny sekoly io mpianatra vehivavy io taorian’ity 
ity. Araka ny loharanom-baovao hafa avy any an-toerana dia isan’ireo ranjanana sady manana toe-batana 
hiatrika ny fiofanana rehetra eo anivon’ny sekoly izy. 









Enregistrer mon nom, mon e-mail et mon site web dans le navigateur pour mon prochain commentaire. 



