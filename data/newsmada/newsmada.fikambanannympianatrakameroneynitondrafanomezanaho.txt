FIKAMBANAN’NY MPIANATRA KAMERONEY: NITONDRA FANOMEZANA HO AN’IREO ANKIZY AO BEFELATANANA | NEWSMADA

Par Taratra sur 20/12/2018 

Tsy manadino ny zaza malagasy marary sy tsy ampy sakafo ny Fikambanan’ny mpianatra kameroney eto 
(Asecam)*. Tonga teny amin’ny hopitaly Befelatanana izy ireo, ny 18 desambra teo, nitondra fanomezana 
an’ireo ankizy ireo, miampy zavatra ilaina andavanandro (PPN) ho an’ny ray aman-drenin’ireo 
ireo, amin’izao ankatoky fetin’ny Krismasy izao. 

Niray hina ireo mpianatra kameroney eto amintsika hampifaly ireo zaza marary sy tsy ampy sakafo 
amin’ny sampana fitsaboana ankizy, hopitaly Befelatanana. Rtoa Mailaka Ginette, filohan’ny 
mpianatra kameroney eto Madagasikara, ny nitarika ireo tanora kameroney, namangy ankizy maherin’ny 
sy ny ray aman-drenin’izy ireo. Fanampiana nentin’izy ireo ny ronono, ny sakafon-jaza samihafa, 
vary, ny menaka, ny sira, ny tsaramaso, ny savony, sns. 

« Fototra iray lehibe ilaina ny fahasalamana koa amin’izao fetin’ny Krismasy izao, fanirianay 
eo akaikin’ireo zaza ireo, hanampy azy hanao fety sambatra ho fankalazana ny nahaterahan’ny Mpamonjy, 
ny ankizy hafa rehetra. Tianay ireo ankizy ireo sy ny ray aman-dreniny hahatsiaro fa misy mpanohana 
manadino ny aretina mahazo azy », hoy Rtoa Mailaka Ginette. 

Nahitana fitsikiana tamin’ireo ankizy sy ny fianakaviany ny fanentanana nifanaovan’ireo mpianatra 
ireo. Manambara ny fahavononan’izy ireo mitondra ny anjara birikiny ho an’ny fampandrosoana 
eto amin’ny firenena mandray azy izao fanehoana firaisankina izao. Manaporofo ihany koa ny fanomezana 
ny maha olona. 

Tsara ho fantatra fa nijoro hatramin’ny taona 1992 ny Fikambanan’ny mpianatra kameroney eto Madagasikara. 
taona maro izay, maro ireo fanampiana sosialy nentin’izy ireo ho an’ny mponina sahirana. Misy 
ny fampisehoana ataon’izy ireo ho fampahafantarana bebe kokoa eto amintsika ny kolontsaina kameroney. 





Les commentaires sont fermées. 

