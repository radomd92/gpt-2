ILAHARANA NY FARMASIA : MAMELY NY GRIPA MAHERY | NEWSMADA

Par Taratra sur 13/07/2016 

Tsy vitan’ny tsentsin’orona sy kohaka ihany fa mampandamaka am-pandriana mihitsy ny gripa mahery 
ny ankamaroan’ny mponin’Antananarivo amin’izao fotoana izao. Sady mikohaka no voan’ny sery, 
an-doha, fanimpanina, vizana ny vatana, te hatory lava, mangatsiaka be tsy mety mahazo hafanana… 

Ampahany amin’ny fisehon’ilay gripa mahery ireo. Voatery mandray fandriaana satria tsy mahavita 
intsony ny olona tratrany. Tratran’izany gripa be izany avokoa ny 80%-n’ny olona tonga mizaha 
etsy amin’ny dokotera tsy miankina iray etsy Ankadifotsy. Tsy mifidy na olon-dehibe na ankizy 
tratrany avokoa. 

Matetika milaza ny marary fa voan’ny tazo satria mangidy ny vavany. Tsapaina amin’ny mari-pamantarana 
ny marary ka tsy voaporofo fa tazo no mahazo azy fa gripa mahery raha ny ambentin-tenin’ity dokotera 


Mamindra haingana be ka mila mitandrina, indrindra ho an’ireo manana zazakely ao an-trano ny gripa. 
tsy hiray efitra ny marary sy ny zazakely ary ireo olona salama. Mila ampatanjahina ny hery fiarovan’ireo 
salama mba tsy ho tratran’ny aretina. 

Nolazain’ny dokotera fa miasa be ny hery fiarovana miady amin’ny hatsiaka rehefa ririnina toy 
Raha vao marefo, araka izany, ny hery fiarovana ao amin’ny vatana, mora andairan’aretina ny olona. 

Mila mihinana sakafo be vitamina C, toy ny voasary sy ny voankazo hafa raha tiana ho betsaka ny hery 
ao amin’ny tena. Arovana amin’ny hatsiaka ihany koa ny vatana, indrindra ny rivotra vao maraina 
hariva. 



Les commentaires sont fermées. 

