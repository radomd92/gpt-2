TOAMASINA  : TOVOLAHY SY KARANA VAVY IRAY MATY ROTIKY NY BALAN’NY JIOLAHY | NEWSMADA

Par Taratra sur 06/04/2017 

Notafihan’ny jiolahy tsy latsaky ny enina mirongo fiadiana ny tokantrano iray ao Andranomadio 
11/43, ny alatsinany 3 avrily 2017 teo tamin’ny 10 ora alina. Maty voatifitra ny tovolahy vao 29 
raha nihevitra hiaro ny reniny nandritra ny fanafihan-jiolahy. Ny alarobia tamin’ny 12 ora antoandro 
tao amin’ny “Cite Nouvelle Ville” izay tsy lavitry ny biraon’ny vondron-tobin’ny zandarimariam-pirenena 
nitrangana fahafihana mitam-piadina ihany koa. Maty voatifitra tamin’izany ny renim-pianakaviana 
53 taona teratany karana. Raha ny angom-baovao amin’ ity faharoa ity, nandray Tuctuc avy any Ankirihiry 
renim-pianakaviana sy ny vehivavy malagasy iray mpanampiny hamonjy fodiana ao amin’ny cite voalaza 
ambony. Nilaza ny loharanom-baovao fa efa nanaraka azy avy any amin’ny nalehany ireo jiolahy na 
nisy mpiray tsikombakomba fa lehilahy roa lahy manao tangin-droa nandeha moto no nanao tifitra 
raha vao niala ny Tuctuc nitondra azy ireo. Tsy nokitihin’ireo jiolahy kosa ilay vehivavy teratany 
niara-dia taminy. Tsy nisy zavatra nalain’ ireo jiolahy tany amin’ireo olona niharan’ny fanafihana 
nandositra tamin’ny moto izy roa lahy ary latsaka teo amin’ny toerana nanaovana fanafihana ny 
nampiasain’ireo jiolahy. Ahina ho karazany valifaty ity tranga ity. Ny manodidina no niantso 
filaminana ka tonga teny an-toerana ny Emmo-Sécurité sady nanampy tamin’ny fitondrana ireo niharam-boina 
amin’ny Hopitalibe. Mandeha ny fanadihadina momba ity vonoan’olona feno habibiana ity. 



Les commentaires sont fermées. 

