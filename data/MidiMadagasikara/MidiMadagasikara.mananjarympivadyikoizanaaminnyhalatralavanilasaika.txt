MANANJARY : MPIVADY IKOIZANA AMIN’NY HALATRA LAVANILA, SAIKA NODORAN’OLONA VELONA – MIDI MADAGASIKARA

Rehefa nokarohana nandritra ny roa andro ny mpivady nangalatra lavanila maitso iray « sac à dos 
tao amin’ny Fokontany Andranomavo II, Kaominina ambanivohitr’ Antsenavolo, Distrikan’i Mananjary, 
alatsinainy teo, dia tra-tehak’ireo vatan-dehilahy mpanara-dia 70 izay nirongo antsy sy lefona, 
afak’omaly, raha tafaporitsaka tao anaty fifanenjehana kosa rangahy vadiny, ka mbola karohina 
atao hazalambo amin’izao. Tamin’ny fotoana nahatrarana an’ity ramatoa ity, dia sarona hita teny 
niaraka tamin’ny lavanila avy nangalarina ny saron-tavam-badiny, izay fitondran-drangahy 
ny asa ratsy. 

Manjaka ny kolikoly. Noho ireto mpivady voalaza fa mpamerin-keloka sy ikoizana amin’ny halatra 
manta eny an-tsaha, saingy rehefa voasambotra izy ireo dia tafavoaka hatrany, hoy ny vaovao voaray, 
tezitra ny vahoaka ka saika hamono sy handoro an-dramatoa, nefa niditra an-tsehatra haingana 
ny toe-draharaha ireo olom-be an-tanàna to teny sy ny avy amin’ny Fiarahamonim-pirenena mpiaro 
zon’olombelona any an-toerana. Raha ny nambaran’ny solontenan’ireo mpamboly avy any Andranomavo 
tamin’ny mpanao gazety, fa saika efa lasan’ny mpangalatra avokoa ny vokatra lavanila ao amin’ 
Fokontany ity, nefa votsotra foana ireo mpangalatra tratra noho ny kolikoly misy, ka voatery ny 
miroso amin’ny fitsaram-bahoaka. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

