KITRA – «TELMA COUPE DE MADA» :: LASAN’NY FOSA JUNIORS FANINDROANY NY AMBOARAN’I MADAGASIKARA • AORAHA

Norombahan’ny ekipan’ny Fosa Juniors Boeny ny amboaran’i Madagasikara, taranja baolina kitra 
ny “Telma Coupe de Mada”, taorian’ny nandresen’izy ireo ny ekipan’ny Cnaps Sport Itasy, tetsy 
kianjaben’i Mahamasina, omaly, nandritra ny lalao famaranana. 

Baolina matin’i Sambatra, teo amin’ny minitra faha-113, nandritra ny fanalavam-potoana, no 
tompondakan’i Boeny ny amboara, tamin’ity taona ity. 

Amboara fanindroany azon’ny Fosa Juniors io, taorian’ny tamin’ny taona 2017, izay nisoloan’izy 
tena an’i Madagasikara tamin’ ny fiadiana ny amboaran’ny Kaonfederasiona afrikanina. Amin’ny 
ho avy dia izy ireo aloha no fantatra fa hisolo tena antsika indray amin’ity fifaninanana ity. 

Mbola tsy azo antoka hiatrika an’io fifaninanana io anefa ny Fosa Juniors satria mbola hiatrika 
lalao farany amin’ny fiadiana ny ho tompondakan’i Madagasikara na ny “THB Champions League”, 
zoma ho avy izao, eny amin’ny kianjaben’i Mahamasina, izy ireo. Ny ekipan’ny AS Adema no hihaona 
farany ary miendrika lalao famaranana izany satria ny Fosa Juniors (14 isa) no mitarika, arahin’ny 
(12 isa). Mikasa ny hanao pao-droa izy ireo, araka ny nambaran’ny mpitantana ny klioba. 









Enregistrer mon nom, mon e-mail et mon site web dans le navigateur pour mon prochain commentaire. 



