NOKAROHINA TELO HERINANDRO :: KORONTAN-TAOLANA SISA NORAOFIN’ NY HAVAN’ILAY RAIM-PIANAKAVIANA • AORAHA

Korontan-taolana sy fitafiana ary kiraro niparitaka nanodidina ny toerana nahitana ilay razana 
no novantanin’ny havan’ity raim-pianakaviana iray ao Antsampanimahazo-Antsirabe, rehefa 
nandritra ny telo herinandro. Tamin’ny talata 2 oktobra, tokony ho tamin’ny valo ora alina no nahitan’ny 
aman-janany azy velona farany ary dia io ny fatiny efa nihintsa-nofo io no sisa azon’ izy ireo noraofina 
antoandron’ny alakamisy lasa teo. 

Raha ny fitantaran’i Lova vadiny dia nandalo kely tao an-tranony naka vola iray alina ariary sy 
fitondra am-paosy izy tamin’io alina io. “Somary nikoropaka be izay izy teo am-panangonana ireo 
ny bisikiletany sady tsy nilaza izay toerana halehany”, hoy hatrany ny fitantaran’ity andefimandriny. 
tsy niverina sy tsy azo antso ity raim-pianakaviana, 40 taona, namela kamboty iray ity dia nampandre 
polisy ny fianakaviany. Nanomboka teo ny fikarohana sy ny fanadihadiana saingy tsy nahitana mangirana. 

Nisy banga ny taolana 

Mpiandry omby sendra nandalo taminà toerana iray manakaiky tetezana no nahatsikaritra taolana 
niparitaka tao anaty kirihitr’ala izay tsy dia lavitra ny tanànan’izy ireo tamin’io alakamisy 
teo io, ka nampandre ny mponina manodidina teo. Hita tsy lavitra teo ihany koa ny fitafiana sy ny 
izay voamarina fa an’ity lehilahy ity saingy rehefa nangonina ireo tao­lana niparitaka dia tsy 
intsony ny taolan-damosina sy tratra ary ny taola-maojany. 

Ahian’ny fianakaviany ho vono olona niniana natao ity niseho tao Antsampani­mahazo ity, ka ny 
ataon’ireo manam-pahefana no andrasana hanamarina na handiso io ahiahin’izy ireo io. 











Enregistrer mon nom, mon e-mail et mon site web dans le navigateur pour mon prochain commentaire. 



