TAONA 2017- FOIBE FITSARANA FIARAKODIA : “NAHAFA-PO AMIN’NY LAFINY REHETRA”, HOY NY JLY RATELO | NEWSMADA

Par Taratra sur 30/12/2017 

“Azo lazaina ho nahafa-po amin’ny lafiny rehetra raha ho an’ny foibe fitsarana fiarakodia na fantatsika 
visite teknika Alarobia Amboniloha, ny taona 2017. Tanteraka amin’ny ankabopeny ary nahitam-bokatra 
ny baiko napetraka”, hoy ny tale jeneralin’ny foibe fitsarana fiarakodia, ny général de division, 
André… 

Nanokana tapakandro niara-nikorana ho fanaovam-beloma ny taona 2017 sy famintinana ny asa vita 
ny mpiara-miasa ao amin’ny foibe fitsarana fiarakodia omaly teny Alarobia Amboniloha, notarihin’ny 
Ratelo André. Tamin’ny lahateny nataon’ny Jly Rakotomanantsoa Jean Raymond, tale jeneraly lefitra 
nanasongadinany manokana ny ezaka vita nandritra ity taona 2017 ity. Isan’ireo baiko napetraka 
an’ity taona ity ny fanamafisana ny ady amin’ny kolikoly sy ny hosoka, fanajana ny fitsipi-pifehezana, 
ny kalitao ny asa sy ny fahaiza-manao, fanajana ny zon’ny mpanjifa, fanatsarana ny fitaovana sy 
fotodrafitrasa ary fanamafisana ny lafiny serasera. “Teo amin’ny fanamafisana ny ady amin’ny 
sy ny hosoka dia nisy telo ireo olona naiditra am-ponja vonjimaika izay nanao hosoka sy misoloky 
misandoka ho mpiasan’ny visite teknika”, hoy kosa ny Jly Ratelo André. Nohamafisin’ity manamboninahitra 
hatrany fa fotodrafitrasa goavana fitsarana fiarakodia miisa 17 no vita tamin’ity taona ity ary 
misy roa an-dalam-pamitana. Notsiahiviny hatrany fa misoroka ny lozam-pifamoivoizana amin’ny 
fitsirihana ara-teknika ireo fiara, ny fandraisana ara-teknika ary ny fizahana mialoha ny fadin-tseranana 
andraikitry ny foibe fitsarana fiarakodia. Raha mitaha amin’ny taon-dasa nahitana fiakarana 
ireo, araka ny fanazavany hatrany. 

Mpiasa miisa 20 ahitana zandary sy mpiasa sivily miisa 20 kosa no nahazo mariboninahi-pirenena 
Commandeur, Officier ary Chevalier de l’ordre national. 



Les commentaires sont fermées. 

