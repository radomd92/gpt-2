AMBONILOHA : VEHIVAVY 19 TAONA, NAOLANA, AVY EO NOVONOINA – MIDI MADAGASIKARA

Rehefa avy nampiharan’izy ireo ny filan-dratsiny ity, dia nosisihana hazo ny fivaviany ary novonoina. 
ny fahafatesany izany, ora maromaro taty aoriana. 

Habibiana tsy roa aman-tany tokoa no nihatra tamin’ity vehivavy iray, 19 taona, manan-janaka 
iray, teny Alarobia Amboniloha, ny alin’ny faran’ny taona hifoha taom-baovao teo. Raha nifety 
fitsenana ny taona vaovao tokoa ny rehetra, izy kosa niaritra fangirifiriana lalina nataon’ireo 
valahara taminy. Araka ny angom-baovao azo teny an-toerana mantsy, dia izy efa niboridana sy nihoson-drà 
no hitan’ny fianakaviany, ny mangiran-dratsin’ny talata lasa teo. 

Adiady. Tsy fantatra mazava izay zava-nitranga tamin’io fotoana io. Araka ny feo niely, dia toa 
niatomboka tamin’ny ady an-dalambe izany. Adin’ireo samy tanora efa varimbarin’ny zava-pisotro 
alikaola. Nilamina ihany anefa no niafarany ary nentin’ireo fianakaviny nody izy. Fotoana vitsy 
nandeha nivoaka indray ary tany no tsy niverina intsony fa dia ny maraina no hitan’ny havany efa 
teo akaikin’ny totohabato tsy lavitra ny trano fonenany. Tsy niakanjo intsony na dia takon-kenatra 
aza ity vehivavy ity. Nahitana ratra teo amin’ny lohany, tamin’ny lamosiny ary nivoaka rà ny fivaviany. 
nisy aina kely izy tamin’io fotoana io ary nezahan’ireo nahita nentina novonjena haingana tany 
hôpitaly. Raha ny voalaza, dia niharan’ny fanolanana faobe izy. Tsy vitan’izay anefa, fa mbola 
namono tamin’ny vato ary notaritarihany tamin’ny tany, antony nahavaky ny lohany sy ny nandratra 
lamosiny. Fa ny tena habibiana dia mbola noleran’ireo tsy valahara hazo ny fivaviany ; izay heverina 
nahapotika ny tranon-janany sy ny taovao teo ambanin’ny kibony. 

Roa voasambotra. Mbola nahateny izy teny amin’ny toeram-pitsaboana raha ny fitantaran’ny olona 
ary nitaraina fatratra fa manaintaina azy fatratra iny ambany kibony rehetra iny. Voalaza ihany 
fa fantany tsara ireo olon-dratsy namono azy ary mbola nahavita ny niteny ny anaran’izy ireo talohan’ny 
ora maromaro taorian’ny nitsaboana azy. Efa eny am-pelan-tanan’ny pôlisy misahana ny heloka 
moa ity raharaha vono olona teny Amboniloha ity, amin’izao fotoana izao. Olona roa no fantatra 
efa nosamborina teny an-toerana, ny alarobia teo. Eo am-panaovana fanadihadiana azy ireo kosa 
mpitandro filaminana amin’izao. 



Tsy heloka ho faty no mety fa gadra mandrampahafaty .Raha vonoina ho faty dia tsy mahatsiaro mangirifiry 
.Amin’izay mitsakotsako tsara mandrampahafaty…tsy mahazo fahafahana intsony . Azo atao ny manidy 
nahavanindoza amin’ny toerana tery mitoka ,miaraka amin’ny fiambenana Faran’ny izay henjana 
isolement sous haute surveillance. Privé de la liberté jusqu’à la mort. 

Ny olona manao izao karazana habibiana izao, dia tokony helohina ho faty ihany koa.Raha tafamono 
nahy izy, dia sazy fanagadràna tsotra, fa raha kosa hoe nanindrona zavatra tany @ toerana fady mba 
an’ilay vehivavy ao anaty fangirifiriana, dia hoy aho hoe TOKONY HELOHINA HO FATY ny nanao an’izany 
tsy olona intsony fa biby 


















