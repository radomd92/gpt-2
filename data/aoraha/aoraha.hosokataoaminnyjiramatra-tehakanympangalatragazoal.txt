HOSOKA TAO AMIN’NY JIRAMA :: TRA-TEHAKA NY MPANGALATRA GAZOALA TANY NOSY-BE • AORAHA

Fito lahy no tra-tehaka nangalatra gazoala tao amin’ny toby famokarana herinaratry ny Jirama, 
Nosy-Be. Mpiasan’ny tompon’ny milina famokarana herinaratra ny telo tamin’izy ireo, ny roa kosa 
ao amin’ny orinasa Jirama. Mpiambina ny roa hafa, izay tafatsoaka ka mbola karohina, amin’izao 
izao, araka ny fampitam-baovao avy amin’ny orinasa. Nahatsikaritra fiakaran’ny filàna gazoala tampoka ny mpitantana nandritra ny herinandro ka 
azy ireo nametraka fandrika. 

“Tamin’ny 9 ora alina no tsikaritra ny fisian’ny mpiasan’ny Jirama roa nivezivezy. Mitondra daba 
tao amin’io toby famokarana herinaratra io. Ora vitsy taorian’izay no tra-tehaka teo am-pitaomana 
gazoala fito daba izy ireo, sy daba valo tsy misy na inona na inona. Raikitra ny fitsoahana raha vao 
ny zandarimaria ka tafatsoaka ny roa tamin’ireo mpangalatra ireo”, araka ny fampitam-baovao 


Nametraka fitoriana avy hatrany ny mpitantana an’ity orinasam-panjakana ity any Nosy-Be. Natolotra 
Fitsarana ny efa-dahy, omaly. Voatazona am-ponja vonjimaika ny telo. Noafahana ny iray ambiny. 

Tanjon’ny mpitantana ny orinasa Jirama ankehitriny ny hanafoana ny halatra izay mambotry an-katerena 
orinasa tato anatin’ny taona maro. 









Enregistrer mon nom, mon e-mail et mon site web dans le navigateur pour mon prochain commentaire. 



