FAHA-59 TAONA NIVERENAN’NY FAHALEOVANTENA: NIZARA SAKAFO SY FANOMEZANA NY FIKAMBANANA FITIA  | NEWSMADA

Par Taratra sur 25/06/2019 





Ho fanamarihana ny fety niveranan’ny Fahaleovantena, nikarakara hetsika ho an’ny fokontany 
eto an-dRenivohitra ny fikambanana Fitia miaraka amin’ny mpanorina azy, Rajoelina Mialy, omaly. 
fokontany Anatihazo Isotry, ny fokontany Andranomanalina ary ny fokontany 67 ha Avaratra Andrefana 
niantefan’izany tao amin’ny EPP Anatihazo Isotry. 850 ny olona nisitraka izany ka 550 ny ankizy 
zokiolona kosa ny 300 ambiny. Nisy ny fampilalaovana ny ankizy tamin’ny fifaninanana kalaza sy 
fitantarana angano ary ny fizarana tononkalo miompana amin’ny Fahaleovantena. Mbola nahazo 
sakafo mafana ary harendrina ny ankizy rehetra. Ny zokiolona kosa, nizarana bodofotsy sy elo ho 
amin’ny hatsiaka sy ny erika izay narahina fizarana sakafo mafana ihany koa. « Mendrika ny hotsarovana 
ny zokiolona amin’ny fankalazana ny asaramanitra satria olona nipoiran’ny fianakaviana », hoy 
filohan’ny fikambanana Fitia, Rajoelina Mialy. 

“Sambany izahay nisy nanome fanampiana sy sakafo tahaka izao ka isaorana ny fikambanana tsy nanadino 
zokiolona”, hoy ny solontenan’izy ireo. Nandray anjara tamin’ny hira fiderana an’Andriamanitra 
Maggie Blanchard, mpihira malaza avy any Kanada, tonga nanotrona ny hetsika. 



Les commentaires sont fermées. 

