LASIBATRA NY KARANA ANY TOAMASINA…  : KARANA LAHY IRAY INDRAY MATY VOATIFITRY NY JIOLAHY, OMALY | NEWSMADA

Par Taratra sur 11/04/2017 

Maty rotiky ny balan’ny jiolahy ny teratany Karana iray antsoina hoe Mouzafal, 22 taona tao Tanambao 
Toamasina, omaly tamin’ny 6 ora sy 30 mn hariva. Lasan’ireo jiolahy nandritra ny fanafihana ny 
saika haterina any amin’ny tranombarotra… 



Nirefodrefotra ny poa-basy tao Toamasina nandritra ny fanafihan’ireo jiolahy ity teratany Karana 
tao Tanambao Fahadimy manoloana ny fiantsonan’ny taksiborosy. Araka ny fampitam-baovao avy 
an-toerana, nitondra volabe tamin’ny moto izy ka narahin’ireo jiolahy nitondra basy Kalachnikov 
sy PA. Vola haterina any amin’ny tranombaritr’izy ireo ihany ity lasan’ny jiolahy ity. Voalazan’ireo 
nahita ny fitrangan’ny fanafihana fa efa narahin’ireo jiolahy i Mouzafal ka teo Tanambao Fahadimy 
norarafan’ireo olon-dratsy ny tifitra variraraka. Vokany, maty tsy tra-drano ilay karana. Bala 
no niantefa teny aminy. Lasan’ireo jiolahy avy hatrany ilay volabe nentina tamin’ny sakaosy lehibe 
tsy mbola fantatra hatramin’ny omaly ny totalin’ireo volabe ireo. Nandritra ny delestazy no nitrangan’ity 
Karana ity, raha ny fanazavana voaray. 

Tao anatin’ny herinandro izay, karana roa indray namoy ny ainy vokatry ny fanafihan-jiolahy mitam-piadiana. 
alarobia teo ilay Karana vavy notifirin’ny jiolahy tao Toamasina. 

Ny alakamisy teo anefa nisy ny fihaonan’ny fikambanan’ireo Karana mipetraka ao Toamasina niaraka 
prefet-n’i Toamasina izay nifantoka indrindra tamin’ny lafiny tsy fandriampahalemana. Mialoha 
nisy ny fivoriana niarahan’ny prefet-n’i Toamasina sy ny teo anivon’ny OMC. 





Les commentaires sont fermées. 

