TSY HIHEMOTRA NY MPITATITRA …  : HO 500 AR NY SARAN-DALANA AMIN’NY 4 OKTOBRA | NEWSMADA

Par Taratra sur 21/09/2016 

« Hampiakatra ny saran-dalana ho 500 Ar ny kaoperativa mivondrona ao anatin’ny UCTU mitatitra 
eto an-dRenivohitra, manomboka ny 4 oktobra ho avy izao », araka ny fanambaran’ny filohany, Andriambinitsolomara 
omaly, teny Ambodivona. Miandry ny hetsika avy any amin’ny fanjakana izy ireo amin’ny fanonerana 
vidin-tsolika ao anatin’ny 15 andro, ka raha tsy misy ny zavatra ataony, hiroso amin’ny fanondrotana 
saran’ny taksibe ny mpitatitra. Fampandrenesana ho an’ny manam-pahefana rehetra no natao omaly, 
voafaritry ny lalàna mifehy ny fandraharahana, hoy ny fanazavana. Tokony hijery izay tsy hahafaty 
ny mpitatitra ny fitondrana satria ny vahoaka no hibaby ny vokatry ny fisondrotana. Hatramin’izao, 
tsy naloan’ny fanjakana ny fanampiana amin’ny vidin-tsolika taona 2015. 

Tsy antenaina ny kalitao 

« Tsy mampanantena kalitao tsara amin’ny tolotra fitaterana anefa ny kaoperativa na hiakatra 
Ar aza ny saran-dalana, fa izay tsy hamono antoka fotsiny no atao. Amin’ny saran-dalana 750 Ar vao 
antoka ny kalitaon’ny fitaterana omen’ny mpitatitra », hoy ny filohan’ny UCTU. 

Tsiahivina fa faninefany nanondro fotoana ny UCTU hampiakarana ny saran-dalana ho 500 Ar. Voalohany 
fiandohan’ny 26 jolay, faharoa ny 26 aogositra, nahemotra ny 6 septambra ary manondro ny 4 oktobra 
indray. 

Tsy nitsinjo ny mpanjifa ny mpiaro ny zon’ny mpanjifa 

Amin’ny antokon-draharaha misahana ny fitaterana an-tanety (ATT), tsy fotoana hanondrotana 
saran-dalana izao manoloana ny fahasahiranan’ny mponina. Tokony hidinika ny fanondrotana miaraka 
kaominina Antananarivo Renivohitra ny mpitatitra satria izy no misahana ny fitaterana eto an-dRenivohitra 
ankapobeny. 

Mankato, ity fanondrotana ny saran-dalana ity ny fikambanan’ny zon’ny mpanjifa (VOMZM). Nailiny 
amin’ny ATT ny tsiny, nilazan’ny filohany, Rasolofosaonina Eugène fa “andraikitry ny ATT ny manara-maso 
kalitaon’ny kojakojan’ny fiara miditra eto tsy hamono antoka ny mpitatitra”. 



Les commentaires sont fermées. 

