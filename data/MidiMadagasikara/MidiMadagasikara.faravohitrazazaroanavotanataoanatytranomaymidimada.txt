FARAVOHITRA : ZAZA ROA NAVOTANA TAO ANATY TRANO MAY – MIDI MADAGASIKARA

Avy aty Analakely dia efa hita nijoajoala ny afo ary nanenika ny lanitra ny setroka mainty. Nandeha 
namonjy ilay toerana ny fiaran’ny mpamonjy voina ary teo no nahitana trano biriky efa somary antitra 
nirehitra. Niitatra tamin’ny trano fonenana iray teo amin’ny manodidina izany, raha araka ny 
mpamonjy voina. Ny tena natahorana dia ny fisian’ny zazakely roa tao anatin’ny trano. Saingy rehefa 
ny fanavotana rehetra sy ny fidirana an-tsehatry ny mpamonjy voina, dia tafavoaka soa aman-tsara 
ireo zaza. Ny niandohan’ny afo kosa dia tsy fantatra mazava, satria na ny mpamonjy voina izay nanontaniana 
dia mbola nisalasala ny amin’izany. Ny olona teo an-toerana indray no nihevitra fa mety ho “court-circuit” 
nitarika izany. 




















