SAKAVILANY TOLIARA II: TAKSIBOROSY NIVADIKA, OLONA ROA MATY, ZANDARY NY IRAY | NEWSMADA

Par Taratra sur 24/07/2017 

Olona roa maty (zandary ny iray) vokatry ny lozam-piarakodia tao Sakavilany Toliara II, ny zoma 
teo. Olona miisa 15 kosa naratra mafy ka isan’ireo naratra koa ny zandary roa. Niala tampoka teny 
ny fitoerana entana ka nahatonga ny loza… 

Taksiborosy avy any Ankazoabo hihazo an’i Toliara ity namoa-doza ity, 75 km mialoha ny hidirana 
tanànan’i Toliara no nitranga ny loza teo amin’ny fokontany Sakavilany Andranovory. Nisy zandary 
lahy nandeha tao anatin’io taksiborosy io hihazo an’i Toliara. Araka ny fampitam-baovao voaray 
any an-toerana, ny antony nahatonga ny loza, niala tampoka ny fitoerana entana tao ambon’ilay 
raha iny nidina fidinana iny ka nisarika ilay fiara nivadibadika intelo ka latsaka tany anaty lavaka. 
maty tsy tra-drano ny zazavavikely iray telo taona sy zandary GST iray miasa ao amin’ny borigadin’i 
Olona miisa 15 hafa naratra mafy ka isan’izany ireo zandary roa lahy. Tampoka ny fitrangan’ny loza 
tsy nisy azo natao mihitsy, araka ny fanazavan’ireo mpandeha. 

Nalefa haingana any amin’ny Hopitaliben’i Toliara ireo naratra. Nalefa any amin’ny fari-piadidin’ny 
ao Toliara kosa ny fatin’ilay zandary. 

Fa olona fito koa naratra mafy vokatry ny fahatapahan’ny frein-n’ny kamiaobe iray tao amin’ny 
antsoina hoe Bongalemanja Fiherenana, ny zoma tolakandro teo ihany. Nitondra trondro maina telo 
sy olona 10 ity kamiaobe tapaka frein tao anaty fiakarana ilay fiara ka nihemotra tampoka ary nivadika. 
any Tsiroanomandidy ireo naratra. 



Les commentaires sont fermées. 

