HAZAKAZAKA "15 KM DE TANA" :: LASAN’I MAMPITSOATSE SY NANIE NY LAHARANA VOALOHANY • AORAHA

Tonga voalohany teo amin’ny lehilahy sy vehivavy, nifaninana tamin’ny hazakazaka “15 km de Tana” 
teny Anosy, omaly, i Mampitsoatse (Cospn Boeny) sy Nanie Razafindrafara (3FANS La Pie), izay samy 
kalaza amin’ity hazakazaka lavitr’ezaka ity. Vitan’ity tompondakan’i Madagasikara “semi marathon” 
lehilahy ity tao anatin’ny fe-potoana 48’15 ny anjarany. Tamin’ny fe-potoana 51’02 kosa no nanaovan’i 
an’io halaviran-dalana io. Teo amin’ny laharana faharoa ho an’ny sokajy vehivavy no tafa­petraka 
Seheno Raharinirina, tompondakam-pirenena ho an’ny “semi marathon” (51’12). Samy avy ao amin’ny 
3FANS La Pie avokoa izy mirahavavy ireo. 

Nanao ny ainy tsy ho zavatra ihany koa ireo mpianatra. “Tsara ny zava-bitan’ireo ankizy nandray 
Manentana ireo sekoly izahay mba hampiditra azy ireo anaty kilioba. Noho ny fahitana ny lentan’ireo 
ireo ihany koa dia hikarakara matetitetika fifaninanana natao manokana ho an’ireo sekoly ihany 
izahay”, araka ny namaranan’i Nivo Harisoa Rakotoson. “Tratra ny tanjona. Raha mpandray anjara 
no nandrasana dia dimampolo sy telonjato izy ireo no tonga”, araka ny fanazavan’ny filohan’ ny 
Antananarivo renivohitra ho an’ny atletisma, Rakotoson Nivo Harisoa. 

Karazana hazakazaka telo no notanterahina nandritra ny fifaninanana. Teo ny 15km izay niainga 
amin’ny Tribonaly Anosy nihazo an’Ampefiloha, nitohy nankany Antanimena sy Soarano ary niverina 
Anosy. Nisy ihany koa ny fihodinana indroa ny farihin’Anosy. Ary farany ny natokana ho an’ny mpianatra 
ny “relais mixte”, ka i Nirintsoa Tahina Lalaina no nahazo ny amboara teo amin’ny sokajy lehilahy ary Solofohasimoria teo amin’ny vehivavy. 









Enregistrer mon nom, mon e-mail et mon site web dans le navigateur pour mon prochain commentaire. 



