AVY ANY AZIA  : MANAPOIZINA NY ZAVABOAHARY SY NY BIBY NY “SAOBAKAKA BOKA” | NEWSMADA

Par Taratra sur 09/06/2018 

Hita amin’ny faritra maro eto an-toerana izao ireo karazana « saobakaka boka », loza mitatao ho 
zavaboahary hafa. Manapoizina io « saobakaka boka » io, avy any Azia ny fiaviany, raha ny fikarohana 
fa tsy misy eto Madagasikara na Afrika. Ireo karazam-biby hafa maro mihinana azy io mety voapoizina. 
ny fikarohana nataon’ireo manampahaizana maro maneran-tany ihany, iray ihany amin’ireo karazam-biby 
mihinana azy io no mahazaka azy. 

Ny mampanahy, haingam-pitombo izy io. Ao anatin’ny 10 taona, mety tafakatra 7 hatramin’ny 21 tapitrisa 
isan’izy ireo, araka ny fikarohana vita ihany. Afaka manatody hatramin’ny 40.000 ny iray amin’izy 
Ny loza iray lehibe aterak’izany, ho faty izay bibilava mihinana azy, nefa raha mihavitsy ny bibilava, 
mahazo vahana ny voalavo ka hamerina indray ny aretina pesta. Ho simba ihany koa ireo karazan-javaboahary 
tsy fahita raha tsy eto Madagsikara. Nanomboka tsikaritra eto Madagasikara izy io ny taona 2008, 
avy amin’ireny sambo avy any Azia miditra eto amintsika ireny. 

Hatramin’izao, tsy hita ny hoenti-miady amin’io « saobakaka boka » io. Efa nisy ny fomba nenti-niady 
toy ny fandrika sy ny poizina saingy tsy mampiova zavatra. Ny hita hoe mahomby ny alikaola (éthanol) 
azy ireo, avy eo ny famonoana azy mivantana. Ny tantsaha efa mahantra, tsy manan-katao amin’izany. 
lazaina ho fototry ny olana ny fanatontoloana ny toekarena, nitarika ny « fanondranana » ireo biby 
avy any Azia, tonga aty Afrika misedra ny voka-dratsiny. 



Les commentaires sont fermées. 

