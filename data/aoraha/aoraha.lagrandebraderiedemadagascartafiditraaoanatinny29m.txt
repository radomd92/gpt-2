LA GRANDE BRADERIE DE MADAGASCAR :: TAFIDITRA AO ANATIN’NY 29 MARSA NY TSENABEN’NY FIHENAM-BIDY • AORAHA

Hahazo faran’ny herinandro lavalava ireo mpiantsena. Haharitra dimy andro indray ny tsenabe 
karakarain’ny Mada Vision, amin’ity andiany faharoa ity. Ny 27 hatramin’ny 31 marsa no hanatontosana 
“La Grande Braderie de Madagascar”, etsy amin’ny lapan’ny Kolontsaina Mahamasina. 

Tombony ho an’ireo mpitsi­dika ny fisian’ny andro tsy fiasana ny zoma 29 marsa, ka halalaka ny fiantsenana 
azy ireo. Hentitra amin’ny fanaraha-maso ireo mpivarotra amin’ny fampiharana ny fihenam-bidy 
fara-fahakeliny ny Mada Vision. “Vonona izahay ha­nampy ireo mpandray anjara, mba hahafahan’izy 
mivarotra ny entany hanomezana fahafaham-po an’ireo mpanjifa. Hisy ny fanaraha-maso ary handrai­sana 
izay tsy manaja izany”, hoy i Harilala Ramanan­tsoa, tompon’andrai­kitra voalohany eo anivon’ny 
Vision. 

Nifamarafara tsara tamin’ ireo mpivarotra ity farany, tamin’ny fihaonan’izy ireo ny ala­robia 
teo, tetsy amin’ny Motel Anosy. Na dia nihavitsy aza ireo tranoheva, dia nanome antoka kosa ny Mada 
sy ireo mpandray anjara fa karazan’ entana tsara kalitao samihafa no hamidy mandritra io dimy andro 
toy ny fitafiana, kojakoja an-dakozia, sakafo, haingon-trano, sy ny sisa. 









Enregistrer mon nom, mon e-mail et mon site web dans le navigateur pour mon prochain commentaire. 



