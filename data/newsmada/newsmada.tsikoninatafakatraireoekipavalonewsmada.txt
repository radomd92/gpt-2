TSIKONINA  : TAFAKATRA IREO EKIPA VALO | NEWSMADA

Par Taratra sur 24/09/2016 

Tafakatra hifaninana amin’ny dingana manasa-dalana amin’ny lalao “Tsikonina 2016” ireo ekipa 
mendrika. Fifaninanana mahandro sakafo malagasy ho an’ny ankizilahy sy vavy 8 hatramin’ny 12 
karakarain’ny kaominina Antananarivo Renivohitra amin’ny alalan’ny antokon-draharaha misahana 
kolontsaina sy ny fiarahamonina izy ity. Notanterahina teny Mahamasina ny alakamisy teo ny fifanintsanan’ny ekipa nisoratra anarana 
amin’ireo boriborintany enina eto an-dRenivohitra. Avy ao amin’ny boriborintany fahefatra, 
fahadimy ary avy amin’ny fikambanana Avotra ireto ekipa valo ireto. Hiatrika manasa-dalana amin’ny 
anio maraina izy ireo eny amin’ny kianjan’Andohalo ao anatin’ny hetsika “Haify Mampihavana” 
faha-3. Hanomboka amin’ny 9 ora maraina ny dingana manasa-dalana. Aorian’izay no hahafantarana ireo 
4 hiatrika ny lalao famaranana rahampitso eny Andohalo ihany. Tsahivina fa ankizy dimy tarihin’ny mpiandraikitra no mandrafitra ny ekipa iray mifaninana. Hita taratra tamin’ny alalan’ny fifanintsanana, omaly, fa liana amin’ny fikarakarana sakafo 
ny ankizy malagasy lahy sy vavy. 



Les commentaires sont fermées. 

