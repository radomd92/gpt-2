FARAVOHITRA : FIARA TELO NOFAOHIN’NY MPAMILY MAMO – MIDI MADAGASIKARA

Sady kivy no tezitra na ny tompon’ny fiara izay voadona na ny olona izay nahita ny fandehan-javatra. 
talata teo, tokony ho tamin’ny enina ora hariva, nisy fiara tsy mataho-dàlana nandeha mafy niakatra 
làlana “pavé” eny Faravohitra iny. Tsy voafehin’ilay mpamily intsony ny fiara ary nifatratra 
amin’ny fiara telo; izay nijanona antsisin-dàlana. Potika tanteraka ny tapany aorianan’ny iray 
ny roa kosa voakasika. Tsy nijanona akory ilay mpamily izay noheverina fa nentin’ny hamamoana 
lozam-pifamoivoizana izay nataony. Nitsoaka teo an-toerana izy ary soa ihany, fa nisy nahatsikaritra 
laharan’ny fiara. Noheverina ho mamo satria mbola nisy “cannette” labiera natsipiny teo an-toerana 
sady nitsoaka izy. Raha ny fitantaran’ny olona izay nijoro ho vavolombelona, dia fiara miloko 
ary mitondra ny laharana 5486 TAJ, “double cabine” io nandona io. Ny alin’iny ihany dia nandeha 
amin’ny pôlisy ny tompon’ny fiara ary nanao ny fitoriana. Mazava hoazy fa niatomboka teo ihany 
ny fikarohana ilay mpamily. 




















