FANETRIBE • AORAHA

Takon’ny raharaham-pifidianana tanteraka ireo olana zary tandra vadin-koditra amin’ny andavanandron’ny 
malagasy. Raha nifidy mba hahafoana an’ireny fomba ratsy mamohehatra ireny tokoa moa ka maninona! 
haverina foana ilay hoe tsy hiandry Filoham-pirenena vaovao akory vao hiaina fiovana mankany 
tsara lavitra noho ny teo aloha. 

Niharihary tamin’ny vaovaon-gazety tamin’ity herinandro ity, ohatra, ny raharaha nahavoarohirohy 
mpamily iray malaza ratsy amin’ny fandikan-dalàna sy faniratsirana mpitandro filaminana amin’iny 
mampitohy ny renivohitra sy Ivato iny. Ela nitoratorahana ka nahavoa voamason’angatra, ary mendrika 
sazy mba ho anatra ho an’ireo karazan’olona marobe tahaka azy eto amin’ity firenena ity. Isan’ireo 
ny mahalala olona etsy sy eroa, hono, mantsy ny tovolahy. Dia nisy manamboninahitra efatra sahy 
an-tsehatra saika hanafaka azy. Ny sokajina manampahefana toa an’ireo manamboninahitra ireo 
mila fongorina eto amin’ny firenena. 

Asa moa fa toa tsy mbola voaelingelina na voatohintohina iretsy begalona iretsy. Vao omaly anefa 
nasiaka hatrany amin’ny tsy fanekena an’ireo mpitandro filaminana tsy manara-dalàna ny Sekreteram-panjakana 
ny Zandarimariam-pirenena. Efa hita kosa aloha ny tsy fananan-kavana ao amin’io fianakaviamben’ny 
filaminana iray io. Ezaka mitohy sy mahomby no andrandraina. Mba tena hanaraka ny diany ireo sehatra 
Tsy hadinoina ny mitaky ny fanenjehana an’ireo fanetribe toa an’irony manamboninahitra miditriditra 
amin’ny fanelanelanana famoahana na fanafahana mpandika lalàna irony. 









Enregistrer mon nom, mon e-mail et mon site web dans le navigateur pour mon prochain commentaire. 



