FANENJEHANA MPANAO RATSY :: LEHILAHY VOALAZA FA JIOLAHY MATY VOATIFITRA TETSY ANDOHANTAPENAKA • AORAHA

Mahery vaika ny hetsika famongorana ny asan-jiolahy. Indraindray, eny an-dalam-be eny no miseho 
fifampitifirana ka tandindonin-doza hatramin’ny olon-tsotra. “Aleonay mamotsotra ireo jiolahy 
toy izay mitifitra azy ireo ka mety hahavoa olona”, hoy ny fanazavan’ ny lietnà-kolonely Randrianarivelo 
lehiben’ny Vondron-tobim-paritry ny Zandari- maria Analamanga, fotoana fohy taorian’ny zava-nisy 
Andohan- tapenaka, izay nahafatesana lehilahy iray voalaza fa jiolahy mpaka an-keriny. 

“Tokony ho tra-tehaka avokoa ireo jiolahy telo niaraka saingy vetivety dia nitangorona ny olona 
tsy afaka nitifitra intsony ireo zandary”, hoy izy ireo. 

Nisy olona iray efa avy lasibatry ny mpaka an-keriny mbola rahonan’ izy ireo halaina indray raha 
manome vola, araka ny fanazavan’ny avy amin’ny Zandarimaria. “Na tsy niteny taminay aza io olona 
dia fantatray avy amin’ny angom-baovao ny zava-misy. Rehefa nohamarinina ny vaovao dia tena nisy 
ka nofandrihina ireo jiolahy. Nifanaraka fa homena azy ireo ny vola tadiaviny ka natao ny fotoana. 
toerana hatrany izy ireo ary efa narahina nandritra ny roa andro teto an-drenivohitra. Nifanaraka 
teny Andohantapenaka ny fotoana hanomezana ireo vola, androany (Ndlr: omaly). Zandary avokoa 
ny tamin’ny manodidina saingy tsy nanao fanamiana”, hoy ny fitantaran’ity lehiben’ny zandary 
Analamanga ity. 



“Tsy avy hatrany dia nomen’ilay zandary anefa ny sakaosy nisy ireo vola fa hoe miandry ny baiko avy 
amin’ny tompon’ ny vola aloha. Teo anelanelan’izay, tsy nanaiky ny iray tamin’ireo jiolahy telo 
basy fa avy hatrany dia nisintona mafy ilay sakaosy. Voatery namoaka ny basy tany aminy ilay zandary 
nampitandrina azy nanao tifi-danitra. Nifandrombahan’ireo jiolahy indray ny basy, taorian’ 
ka io niafara tamin’ ny tifitra nahavoa nahafaty ilay nisintona ny sakaosy io. Tafatsoaka ireo 
rehefa nahita fa efa feno zandary manao fanamiana sivily samy namoaka basy teo amin’ ny manodidina”, 
hatrany ny loharanom-baovao. 

Tsy nety nilaza ny momba ity lehilahy voatifitra ity ny lehiben’ny zandary afa-tsy ny hoe efa fantatra 
momba azy fa mpanao fakana an-keriny eto an-drenivohitra izy. Ny ekipa manokana avy amin’ny “Escadron 
surveillance d’intervention” na ESI, eto Analamanga, no nanao ity hetsika, omaly, ity. 

“ Fanampiana ireo tobim-paritra manao hetsika sy manara-maso ny fandriampahalemana eto Antananarivo 
ny manodidina ny ESI. Raha mbola kelikely ny hetsika dia izy ireo no misahana azy fa raha efa miakatra 
kokoa dia miditra ny “Groupe de sécurité et d’intervention spéciale” na ny Gsis”, hoy ny lietnà-kolonely 
Anissé. 









Enregistrer mon nom, mon e-mail et mon site web dans le navigateur pour mon prochain commentaire. 



