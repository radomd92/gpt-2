TARIKA « EGEBA EST » TOAMASINA : NODIMANDRY NY ALAROBIA TEO I PASCAL JOSEPH – MIDI MADAGASIKARA

Sendra mandalo an-tanindrazana Atoa Pascal Joseph amin’izao fotoana izao, nefa izao nodimandry 
alarobia tolakandro teo tao amin’ny trano fonenany ao amin’ny « cité Béryl Rose » Tanambao V. Raha 
fanazavana, dia narary i Pascal Joseph izao nodimandry tampoka izao. Mbola andrasana ao amin’ny 
fonenany ity ny nofo mangatsiakany miandry ny fahatongavan’ny vady aman-janany avy any Frantsa, 
ny fanazavana hatrany. Atoa Pascal Joseph, dia isan’ny andrin’ny tarika Egeba Est Toamasina, 
fotoana nahatonga ny tarika tena nanana ny lazany, satria sady mpandrindra teo anivon’ity tarika 
izy no mpamoron-kira ihany koa, ka isan’ny tena nahalalana azy ilay hira malaza hoe : « Seragnan’i 
» sy ny « Antim-bavy namahan-jafy »…. Efa mipetraka any Frantsa ny tenany sy ny vady amn-janany, 
sady miasa izy any no mbola manohy ny maha-mpanakanto azy ihany koa. Very olo-manga izany ny zava-kanto 
Toamasina tamin’izao nahafaty an’i Pascal Joseph izao, very olo-manga ihany koa ny tarika Egeba 
ankehitriny na miezaka mitana ny zava-kanto Betsimisaraka aza izy ireo hatramin’izao. Eto dia 
fiononana ho an’ny fianakavian’i Pascal Joseph sy ny tarika Egeba Est. 




















