FANAFIHANA NIHARO HERISETRA : TRATRA, ENIM-BOLANA ATY AORIANA, IREO NAMONO MPIVAROTRA • AORAHA

Tsy mijanona ny fikarohana nataon’ny polisy na dia efa volana maromaro aza izay no nisehoan’ny 
namoizana ain’olona iray teny Andraisoro. Tratra tsirairay, tamin’ny faran’ny herinandro lasa 
ny olona telo voarohirohy tamin’io asa ratsy io izay niseho tamin’ny volana mey lasa teo. Mpivarotra 
tompona toeram-pisotroana ilay namoy ny ainy voatsindron’antsy. Mpifanerasera sy mpanjifa ao aminy ihany ireto voasambotra. 

Ankoatra ny vola dia voaroba ihany koa ny bisikileta sy ny karazan’entana maro toy ny vata fanamafisam-peo 
amin’ilay fivarotana voatafika. Nanomboka nanao ny angom-baovao rehetra sy ny fanadihadiana 
mpitandro ny filaminana ao amin’ny borigady misahana ny heloka bevava (Bc) etsy Anosy. Nahitam-bokany 
enim-bolana aty aoriana. 









Enregistrer mon nom, mon e-mail et mon site web dans le navigateur pour mon prochain commentaire. 



