MORAMANGA : JIOLAHY NANAFIKA NITAKY IRAY ALINA ARIARY – MIDI MADAGASIKARA

Ny alin’ny alakamisy tokony ho tamin’ny iray ora maraina teo no nisy niditra ankeriny tao an-tokan-tranon’ireto 
mivady manodidina ny 75 taona tao amin’ny fgokontany Ambohitranjavidy ato anatin’ny kaominina 
Moramanga. Nisaro-tava ireo jiolahy ary nitondra antsy sy hazo lava. Nitady vola iray alina tamin’ireto 
ka tsy nahita afatsy enina arivo ariary vola madinika noho izy ireo mpivarotra voamadilo sy voatabia 
tongolo vitsivitsy,tsy nahita izay nilainy ireo olon-dratsy dia daroka sy vely kibay no nasetrin’ireo 
azy mivady. Tsy afaka nietsika avokoa ireto zokiolona ka ny maraina mihintsy vao afaka niantso 
nmpitandro filaminana. Nandritra ny fitsirihana nataon’ireto farany no nahitana fa tsy nisy 
ny fanamafisam-peo sy ny fitaovana mora zaka tao an-trano. Efa eo am-pelatanan’ny zandary eo anivon’ny 
Moramanga ny fanadihadiana. 




















