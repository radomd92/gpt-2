FAMPIAKARANA SARAN-DALANA :: NISEDRA OLANA IREO MPANDEHA TAKSIBE SASANY TETO AN-DRENIVOHITRA • AORAHA

Tao anatin’ny fimenomenonana no niatrehan’ny ankamaroan’ ny mpanjifa ny fiakaran’ny saran-dàlana 
500ariary, ny sabotsy lasa teo. Mbola maro tamin’izy ireo no nifamaly tamin’ny mpanampy ny mpamily 
nihena ny famerim-bola. 

Tsy nandray saran-dalana tsy feno kosa ireo mpitatitra ka nahatezitra ny mpanjifa izany. “Efa 
misy saran-dalana 400 ariary izany intsony, amin’izao fotoana izao”, araka ny nambaran’ny mpanampy 
mpamily tamin’ny zotra 183. “Nifamaly tamin’ny mpitatitra tao amin’ny zotra 180 mampitohy an’Alarobia 
aho satria na toeram- piantsonana mifanakaiky aza, toy ny eo Ivandry mankany Antanimena dia 500 
ihany raha 300 ariary izany teo”, hoy ny fitantaran’i Zoely, mpandeha taksibe. 

Ankoatra izay, nanamafy ity farany fa tsy mbola mifanaraka amin’ny tolotra omen’ny mpitatitra 
fampiakarana saran-dalana izay ampiharin’izy ireo. Mbola misy ireo fiara ratsy ny seza ary mijanona 
amin’ny fiantsonana iray sady mihodina an-dalana tsy tonga hatrany amin’ny farany. 

Ho an’ireo mpitatitra kosa, nanamafy izy ireo fa baiko avy amin’ny filohana kaoperativa no antony 
ny saran-dalana. Raha tsiahivina dia, fanapahan-kevitr’ireo kaoperativa vitsivitsy ihany 
fampiakarana saran-dalana. Ho an’ireo ao anatin’ny vondron’ny mpitatitra an-drenivohitra 
UCTU mantsy dia mbola hanome fe-potoana hiomanan’ny mpanjifa izy ireo mialoha ny fampiharana 
fampiakarana ny saran-dalana ho 500 ariary. 









Enregistrer mon nom, mon e-mail et mon site web dans le navigateur pour mon prochain commentaire. 



