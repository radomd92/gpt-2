HOSOKA SY FAMPIASANA HOSOKA: LEHILAHY IRAY MIANDRY FOTOAM-PITSARANA | NEWSMADA

Par Taratra sur 08/02/2020 

Naiditra vonjimaika am-ponja eny Antanimora ny lehilahy iray tompon’antoka amin’ny fampiasana 
fifampivarotana fiara, omaly, taorian’ny niakarany fampanoavana. “Ireo namany telo kosa, nahazo 
vonjimaika”, hoy ny mpitandro filaminana nanao famotorana. Araka ny fantatra, sendra an’io lehilahy 
ny olona iray hikarakara taratasy fifampivarotana fiara ao Ambohidahy ka nampiasany fitomboka 
sy ny sonian’ny lefitry ny ben’ny Tanàna. Tsikaritry ny firaisana iray eto an-dRenivohitra anefa 
hosoka ireo fitaovana nampiasainy sy ny sonia ka nohamarinina avy hatrany izany. Vokany, tratra 
fa hosoka ilay antontan-taratasy nampiasain-dralehilahy ka noraisina avy hatrany ny fepetra 
izany. Fantatra tamin’ny fanadihadiana fa efa mpanao io asa io ny tenany rehefa misy olona mila 
maika ary misy ireo namany miara-miasa aminy amin’ny fanaovana izany. Eny Antaninarenina ny fanamboarany 
fitomboka mitovy. Natolotra ny fitsarana io lehilahy io sy ilay mpanelanelana, ny tompon’ny fiara 
ny mpividy. Ireo telo farany kosa, nahazo fahafahana vonjimaika. 





Votre adresse email ne sera pas rendue publique 















