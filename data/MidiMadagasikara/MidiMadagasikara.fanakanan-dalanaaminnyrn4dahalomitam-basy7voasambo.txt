FANAKANAN-DALANA AMIN’NY RN4 : DAHALO MITAM-BASY 7 VOASAMBOTRA – MIDI MADAGASIKARA

Dahalo mitam-piadiana fito izay mpanafika fiara ikoizana amin’ny RN4 no voasambotry ny Zandary, 
ary sarona niaraka tamin’ireto mpanakan-dalana ireto ihany koa ny basy miisa telo (basy vita gasy 
poleta iray) sy fitaovam-piadiana hafa toy ny famaky sy lefona ary antsy maranitra nampiasain’ireo 
nandritra ny asa ratsy nataon’izy ireo, ny alin’ny 5 jona lasa teo, tokony ho tamin’ny valo ora, 
Besely( PK 36), any amin’ny Kaominina Ambalakida, Distrikan’i Mahajanga II. Araka ny loharanom-baovao 
ny mpitandro filaminana mandray an-tanàna ny raharaha, dia fiara 4×4 iray no lasibatry ny fanakan-dalana 
12 lahy ny andron’ io, ary nirefodrefotra ny basy. Aorian’ny famotorana, dia hatolotra ny Fampanoavana 
ho ela ireto andian-dahalo tanora voarohirohy, raha mbola karohina fatratra atao hazalambo kosa 
ny jiolahy dimy tafaporitsaka. 




















