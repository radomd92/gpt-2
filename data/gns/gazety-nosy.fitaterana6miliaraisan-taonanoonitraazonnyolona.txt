FITATERANA : 6 MILIARA ISAN-TAONA NO ONITRA AZON’NY OLONA

Zava-dehibe amin’ny fitaterana ny mahakasika ny fiantohana ny mpandeha sy ny mpitatitra ary ny 
amin’ny tontolon’ny fitaterana. Eo anatrehan’ny loza fifamivoizana mitranga be dia be amin’izao 
izao dia niezaka ny hahafantatra ny fiantohana mahakasika ity raharaha ity izahay. 

Misy trano fiantohana maro eto Madagasikara ka isan’izany ny ny Havana, ny Aro ary ny MAMA. Ity farany 
tsy manao fiantohana hafa ankoatra ny fiarakodia sy ny môtô ka nofidiana hanaovana fanadihadiana. 

Mandeha dia mandeha nefa ny resaka fa sarotra ny fahazoana onitra ao amin’ity trano fiantohana 


Koa satria nanao fihaonana tetsy Anosy ireo mpandraharaha rehetra ao amin’ity trano fiantohana 
dia nohararaotina izany nanontaniana ny mahakasika ny filazana fa tsy mandoa onitra ny orinasa 
misy ny loza. Tamin’izany no nilazan’ny filohan’ny filankevi-pitantanin’ny MAMA fa mahatratra 
miliara ariary isan-taona no onitra aloany noho ny voina nitranga tamin’ny fitaterana. Misy koa 
fandraisana anjara tsy maintsy ataon’ny trano fiantohana raha vao misy ny loza. 

Fantatra nefa fa misy ny olona iharan-doza izay tsy mahafantatra ny zony amin’ny fahavoazana mahazo 
Tsy ao amin’ity trano fiantohana ity irery izany fa any amin’ny hafa koa. 

Raha ny fiantohana amin’ny ankapobeny manerana an’i Madagasikara dia mbola mila ezaka lehibe 
ary mbola vitsy ny Malagasy no tena mahafantatra ny maha zava-dehibe ity raharaha iray ity. 

Ho an’ny trano fiantohana MAMA manokana dia mandeha ny resaka ankehitriny fa misy ny ady an-trano 
anatiny ao. Toa ny fikambanana rehetra amin’izao fotoana izao no zava-mitranga satria nifindran’ny 
mpanao pôlitika ny orinasa ity ka miady ny hitondra ny mpikambana ao anatiny. 



