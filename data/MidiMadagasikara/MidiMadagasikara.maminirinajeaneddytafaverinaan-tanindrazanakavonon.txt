MAMINIRINA JEAN EDDY : TAFAVERINA AN-TANINDRAZANA KA VONONA HANOHY NY ASA SOSIALY FANAONY – MIDI MADAGASIKARA

Tafaverina an-tanindrazana i Maminirina Jean Eddy raha tsy teto Madagasikara fa tany ivelany 
ny taona vitsivitsy izay. Ny alakamisy 29 novambra teo no nanomana ny fitsenana azy makotroka tao 
seranam-piaramanidina Ambalamanasy ireo mpanara-dia azy tao anatin’ilay fikambanana MAMI, 
Mifanampy, najorony teto Toamasina. Taorian’izay dia nisy ny fihaonany nataon’ity filohan’ny 
MAMI ity tamin’ireo mpikambana ao aminy. Fihaonana natao tao amin’ny trano fandraisana lanonana 
Famille” Salazamay; ka nandritra izany no nilazany ny antony nialany teto Madagasikara, izay 
fitsaboana tena noho ny aretina nahazo azy tany ivelany. “Tonga ny fotoana iverenako eto an-tranindrazana 
ka hitohy ny fanasoavana ny mpiara-belona amin’ny maha-Malagasy Mifanampy ny fikambanana misy 
hoy Maminirina Jean Eddy tamin’ireo olona maro niatrika azy. Nandritra izao fihaonam-be izao 
no nilazan’ity filohan’ny MAMI ity fa ny 01 desambra izao dia hisy ny fihaonam-be sy fiarahana misakafo 
mpikambana rehetra ao anatin’ity fikambanana ity; izay hatrehan’ireo faritra telo misy ny fikambanana 
dia Toamasina – Menabe – ary Alaotra-Mangoro. Ankoatra izay, na maresaka aza ny resaka politika 
ny fiatrehana ny fihodinana faharoa dia tsy niloa-bava mikasika ny resaka politika mihitsy i Maminirina 
Eddy nandritra ny tafa nataony tamin’ny mpikamban’ny MAMI sy nandritra ny fitsenana natao azy 
an-tseranam-piaramanidina Ambalamanasy. 






















