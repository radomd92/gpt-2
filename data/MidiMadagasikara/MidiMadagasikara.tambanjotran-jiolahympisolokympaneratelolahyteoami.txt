TAMBANJOTRAN-JIOLAHY MPISOLOKY : MPANERA TELOLAHY TEO AMIN’NY FARITANY, NORAISIM-POTSINY TEO AM-PAMPIASANA KARA-PANONDRO HOSOKA – MIDI MADAGASIKARA

Ravan’ny mpitandro filaminana avy etsy amin’ny kaomisaria boriborintany faharoa, ny tambajotran-jioalahy, 
mpisoloky gaigilahy eto an-drenivohitra, ny faran’ny herinandro lasa teo. Telo izy ireo ary mbola 
namany hafa karohina amin’izao fotoana izao, raha ny fanazavana azo avy amin’ny loharanom-baovao 
ireo mpitandro filaminana. Izy telolahy ireto, dia samy karazan’irony mpanera sy mpanelanelana 
olona mikarakara taratasy eny amin’ny Faritany, Ambohidahy. Volabe efa tsy toko tsy forohana 
azon-dry zalahy ireto, raha ny fantatra hatrany. Tsy vitan’izay anefa, fa efa avy nisoloky vola 
toerana fampindramam-bola madinika ireny ihany koa ry zalahy ireto. Ny zoma lasa teo no nahazoana 
iray tamin’izy telolahy, teny Ambohitsoa, raha teo am-panaovana fisavana toy ny mahazatra ireo 
filaminana. Nahitana karam-panondro roa mantsy tany amin’ity lehilahy manodidina ny 35 taona 
izay nahitana anarana samy hafa saingy sary mitovy. Ny mahavariana, raha ny loharanom-baovao 
dia tsy natao “copie” izy ireto fa dia nomena ara-dalàna mihitsy ary misy sonia sy fitombokana tompon’andraikim-panjakana. 
teo araka izany ny fanadihadiana. Niaiky ity olona tratra ity fa ampiasan’izy ireo hisolokiana 
ireto kara-panondro hosoka ireto. Tamin’izany ihany koa no nanoroany ireo namany hafa, izay voasambotra 
sabotsy sy alahady lasa teo, teny Ambohidahy sy Andoharanofotsy. Hatolotra ny Fampanoavana anio 
telolahy mpisoloky sy mpanao hosoka ireto raha ny fantatra hatrany. Tsy mijanona hatreo anefa 
fanadihadiana, fa mbola misy olona hafa karohina. Ny hirariana fotsiny dia mba tena ireo atidoha 
olon-dratsy ambony latabatra no ho tra-tehaka mba tsy hisian’ny hafa mipoitra indray. Efa tsy 
tokoa mantsy no mitaraina fatratra sy efa very vola aman-tapitrisany maro amin’ny ataon’ireo 
eo Ambohidahy ireo. 



