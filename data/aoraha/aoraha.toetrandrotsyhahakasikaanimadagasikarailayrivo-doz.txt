TOETRANDRO :: TSY HAHAKASIKA AN’I MADAGASIKARA ILAY RIVO-DOZA JOANINHA • AORAHA

Nomena anarana ho Joaninha ilay tangoron-drahona narahi-maso tany amin’ny faritra avaratry 
Nosy Rodrigues rehefa nivadika ho rivo-doza. Omaly tamin’ny telo ora tolak’andro dia tany amin’ny 
400km atsinanan’Antalaha no nisy ny foibeny, araka ny filazana manokana avy amin’ny Sampana mpamantatra 
mety ho toetry ny andro, eny Ampasampito, omaly. 

Manodidina ny 65km isan’ora ny rivotra entiny ary arahina tafiotra mahatratra 90km isan’ora. 
ny vinavinan’ny Sampana mpamantatra ny mety ho toetry ny andro hatrany dia mety hivadika ho rivo-doza 
vaika izy ato anatin’ny roa andro ho avy. Na izany aza, tsy hahakasika an’i Madagasikara ity rivo-doza 
ity satria manambana ny nosy Rodrigues. Mahakasika ny mety ho toetrandro anio kosa dia nanamafy 
avy ao amin’ny Sampana mpamantatra ny mety ho toetry ny andro fa alizay malefaka no mandrafitra 
mety izany hatramin’izao. Any amin’ny faritra Atsinana , Vatovavy –Fitovinany, Atsimo Atsinanana 
mety hahitana orana . Orana tandrifin- drahona kosa no mety ho hita eto Antananarivo , Mahajanga,ny 
Diana, Menabe sy Atsimo Andrefana. Ho maina kosa ny andro any amin’ny faritra hafa, toy ny any Vakinankaratra, 
Mania, Matsiatra Ambony ary Ihorombe. Manodidina ny 16°C ny mari-pana ambany indrindra voavinavina 
Vakinankaratra. Mety hahatratra 35°C kosa ny mari-pana ambony indrindra toy ny any Maevatanàna. 









Enregistrer mon nom, mon e-mail et mon site web dans le navigateur pour mon prochain commentaire. 



