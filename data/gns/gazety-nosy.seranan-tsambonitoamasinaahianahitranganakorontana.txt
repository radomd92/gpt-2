SERANAN-TSAMBON’I TOAMASINA: AHIANA HITRANGANA KORONTANA NY FANITARANA

Nanao valan-dresaka ho an’ny mpanao gazety omaly zoma faha 08 novambra 2019 ny fikamban’ny zanak’i 
antsoina hoe « Adopt » izay ivondronan’ny mpandraharaha sy vato nasondrotra ny tany ary ny manam-pahaizana 
avy ao amin’ny faritanin’i Toamasina manontolo. Nanampy ity fikambanana ity koa ny SECES (Sendikan’ny 
mpikaroka sy mpikaroka mpampianatra ) eto amin’ny oniversite Antananarivo. 

Teo amin’ny Motel de Tanà etsy Anosy no nanaovany izany valan-dresaka izany izay mahakasika ny 
faneken’izy ireo ny fanitarana ny seranan-tsambo ao Toamasina ankehitriny. 

Nambaran’ny Adopt sy ny SECES Antananarivo ary fa tokony hiandry ny soso-kevitra avy amin’ny fanjakana 
izay nataon’ireo manam-pahaizana manokana momba ny fanorenana seranan-tsambo ary ny voka-dratsin’izany 
nananaovany tatitra ho an’ny mpitondra fanjakana Malagasy tamin’ny alalan’ny taratasy ofisialy 
faha 07 septambra 2015 mitondra ny laharana AMB/MGD/12/15. Noho izany dia tokony ho foanana ny 
ny fahazoan-dàlana momba ny tontolo iainana « permis environnemental » izay mahakasika ny fanitarana 
seranan-tsambon’i Toamasina ity. 

Voalazan’ny Adopt fa zava-doza ho an’ny vahoakan’i Toamasina sy ny firenena Malagasy ny fanohizana 
tetik’asa ity eo amin’ny seranan-tsambo noho ny antony manaraka ireto dia ny fiarovana ny tontolo 
andranomasina ka isan’ny lehibe amin’izany ny « récif corallien » izay iveloman’ny trondro ary 
manokana amin’izany ny antsantsa izay mivelona amin’izany. Tsy maintsy potika nefa ireo raha 
ny fanitarana. Mazava ho azy fa tsy maintsy handositra lavitra ny hazandrano izay nivelona tamin’izany. 
sahirana koa ireo mpanjono madinika ao Toamasina noho izany. 

Manaraka izay dia hisy koa ny fitomboan’ny poizina an-dranomasina noho ny fahasimban’ny tontolo 
ka hitera-doza amin’ny mponina izany. 

Eo amin’ny lafiny fanorenana fotsiny dia fasika 500 000m3 no ho voapozina avy amin’ny antsoina 
« PCBs ». Mitarika ny fahatsetsenan’ny lakan-dranon’i Pangalana izay vinany miditra amin’ny 
ka hiteraka fahasimbana tanteraka amin’ity renirano ity izay ampiasan’ny 80% ny mponina ao Toamasina. 

Ankoatr’ireo hoy ny Adopt sy SECES Tanà dia maro ny trano ho rava noho io tetik’asa io. 

Nanome soso-kevitra ny ADOPT sy ny SECES fa ny fanorenana ny seranan-tsambo any Ivondro izay tsy 
loatra an’i Toamasina no vahaolana amin’izao zava-doza amin’ny fanitarana ny seranan-tsambo 


Tsy ho voakitika ny « récif corallien » eo amin’ity seranana ankehitriny ity ary tsy ho simba ny tontolo 
any Ivondro. Manana halalina 20 m ny ao Ivondro ka ahavitana ilay antsoina hoe “port déclatemnet” 
amin’ny ranomasina Indianina manontolo ary tsara lavitra noho ny misy ao Maurice amin’izao fotoana 
Manaraka ny fenitra iraisam-pirenena koa ity toerana ity raha vita ary hoavy mamirapiratra ho 
Madagasikara eo amin’ny seran-dranomasina, hoy hatrany ny Adopt. 

Eo anatrehan’izany dia miangavy ny filoham-pirenena Andry Nirina Rajoelina ireto fikambanana 
mba hijery tsara ny antotan-taratasy momba ity raharaha ity ary hifampidinika amin’ny roa tonta 
ny mponina any Toamasina amin’ny alalan’ny manam-pahaizana ao aminy sy ny mpitantana ny seranana 
Toamasina ankehitriny. 

Ny irariana dia mba tsy ho toy ny raharaha eny Ambohitrimanjaka na Toliara Sand ity raharaha ity 
fotoanan’ny fifampiresahana sy ny fivoarana izao. 



