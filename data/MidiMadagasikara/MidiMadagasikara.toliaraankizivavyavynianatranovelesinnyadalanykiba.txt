TOLIARA : ANKIZIVAVY AVY NIANATRA NOVELESIN’NY ADALA NY KIBAY – MIDI MADAGASIKARA

Zazavavy iray mpianatra 10 taona eo ho eo no safotra tsy nahatsiaro tena, omaly antoandro, tany 
novelesin’ny adala tamin’ny kibay. Avy nianatra ity ankizivavy ity sy ny anadahiny izay nandeha 
hamonjy fodiana, nihinana mofo teny an-dalana, no sendra lehilahy adala iray. Nangataka mofo 
ity farany ka nanihanian’ilay tovolahy anadahiny. Lasa nihazakazaka nitsoaka izy, nony avy teo, 
ilay zazavavy tsy manan-tsiny tavela teo no avy hatrany dia novelesin’ ilay adala tezitra ny hazo 
ka naratra nivoa-drà teo amin’ny lohany, ary safotra niakarapoka tamin’ny tany. Raha vao nahita 
zava-nisy ny olona dia niezaka haingana namonjy an’ity mpianatra niharam-boina. Ilay lehilahy 
kosa tamin’io izay mbola nentin-kahatezerana nimenomenona eran’ny arabe no lasa nanohy ny diany 
ny lalana mankany Bazaribe iny. Maso mahita ao Toliara ao, dia mitombo isa hatrany ireo adala mirenireny, 
tsy vitsy amin’izy ireny no mamono sy mandratra olona, ka tokony handraisan’ny tompon’ andraikitra 
amin’izay, fa ny tsy manan-tsiny hatrany no mibaby ny rihitra rehefa mihetsika ny adalan’ireo 
saina. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

