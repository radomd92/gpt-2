AOK’IZAY NY GABORARAKA • AORAHA

Voatondro molotra lava ny kaominina Antananarivo renivohitra amin’ny fikorontanan’ny tanàna, 
mahakasika ireo mpivarotra amoron-dalana manelingelina ny fifamoivoizana eto afovoan-tanàna. 
hatramin’izay no nisy ny fitarainana sy fimenomenonana saingy noho ny raharaham-pifidianana 
notambatambazana aloha ireo mpivarotra sitrany hahay mba hampitombo ny isam-bato. Vao mainka 
nampahazo vahana ny gaboraraka izany. 

Ankehitriny, mavaivay loatra ny tsikera mahazo ny mpitantana ny kaominina, mahakasika ireo tsy 
isan-karazany eto an-drenivohitra. Asa mety hanao ahoana ny fifanjevoana ao anatin’izany? Hatramin’izay 
rehefa misy ny fandraisana andraikitra dia korontana sy savorovoro no setriny. Milaza azy ho madinika 
ireo mpivarotra. Ny fahantrany no tanisainy nefa tsy misy olona ambon’ny lalàna, na manan-karena 
na mahantra fadiranovana. Na izany aza, misy kosa ny fepetra tokony hifanaraka amin’izay, toy 
fanomezana toerana malalaka an’ireo mpivarotra hahafahany mivelona. 

Efa andron’ny fiovana sy ny fampandrosana izao. Mila tonga saina amin’izay ny olom-pirenena, 
hanaja ireo lalàna sy fepetra rehetra mba hanana ny hasina sahaza azy ity renivohitr’i Madagasikara 
Hatreto aloha mbola renivohitry ny gaboraraka no misy eto amin’ny firenena. Samy manao izay saim-pantany 
ny mpivarotra, na ny mpandeha an-tongotra, na ny mpitondra fiara, mpitarika sarety… Raha toa ka vonona hanaisotra ireo tsy mpanara-dalàna ihany ny kaominina, dia ataovy mazava sy 
mba tsy hampiverimberina izay gaboraraka izay intsony. Vahaolana maharitra mantsy no ilaina 
tsy fisehosehoana indray andro fotsiny. 









Enregistrer mon nom, mon e-mail et mon site web dans le navigateur pour mon prochain commentaire. 



