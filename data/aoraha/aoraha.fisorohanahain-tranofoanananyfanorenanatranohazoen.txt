FISOROHANA HAIN-TRANO :: FOANANA NY FANORENANA TRANOHAZO ENY ANOSIBE ANDREFANA • AORAHA

Nandray fepetra ny lehiben’ ny fokontany tao Anosibe Andrefana taorian’ny nisian’ ny hain-trano, 
7 novambra lasa teo. Mandrara ny hanorenan’ny mponina trano- hazo izy ireo ho fisorohana ny loza. 

“Iharan’ny hain-trano foana ety amin’ity faritra Anosibe Andrefana ity. Efa intelo izao no nisy 
may tety hatramin’ ny naha lehiben’ny fokontany ahy. Tsy ekeko intsony fanorenana tranohazo fa 
dia izao faha- voazana izao aza ve dia haha- finaritra”, hoy Randriniaina Teloson, lehiben’ny 
ao Anosibe Andrefana. 

Misy ny fanaraha-maso ataon’ ny eo anivon’ny fokontany mahakasika ity fanorenana ity. Anisan’ny 
noraisin’ izy ireo ny fiaraha-miasa amin’ ny mpitandro filaminana sy ny distrika ary ny kaominina 
an’ireo minia manao ny fanorenana tranohazo.“Hisy ny fidinana ifotony ataon’ ireo ambaratonga 
ka hiroso amin’ny fandrodanana avy hatrany izy ireo raha mahatratra fanorenana trano hazo ihany”, 
ny fanazavany hatrany. 

Betsaka ny fanorenana tsy ara-dalàna ety. Lalana kely no manelanelana ireo trano ireo, ka izany 
no mampihanaka ny afo haingana rehefa misy ny hain-trano. Raha tsiahivina dia tokantrano an-jatony 
may teny amin’io faritra io. Ny dimampolo mahery amin’ireo dia mbola mipetraka anaty tranolay 
fotoana izao. Sahirana ireto tokantrano ireto amin’izao na amin’ny lafiny sakafo izany na fonenana. 

Ho fanampiana ireto tokantrano ireto izay misy fianakaviana arivo dia nanolotra fanampiana azy 
ny “Fondation Telma”, ny sabotsy lasa teo. “Efa maro ihany ireo fikambanana nanome fanampiana 
ireo saingy tsy ampy izany. Izany indrindra no nanosika anay sy ny sehatra tsy miankina hanome vary, 
sy menaka ary sakafo isan-karazany isaky ny fianakaviana”, hoy indray i Bordes Lova Hasinirina, 
seraseran’ ny Axian. Miantso fiaraha-miasa amin’ny kaominina Antananarivo renivohitra (CUA) 
fikambanana ity mikasika ny tetikasa fanorenana trano biriky ho an’ny mponina Anosibe ho fisorohana 
hain-trano. 









Enregistrer mon nom, mon e-mail et mon site web dans le navigateur pour mon prochain commentaire. 



