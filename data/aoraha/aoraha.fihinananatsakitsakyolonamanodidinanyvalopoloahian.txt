FIHINANANA TSAKITSAKY :: OLONA MANODIDINA NY VALOPOLO AHIANA HO VOAPOIZINA ARA-TSAKAFO • AORAHA

Ahiahina fanapoizinana ara-tsakafo. Olona manodidina ny valopolo no voalaza fa narary noho ny 
tsakitsaky, toy ny ovy endasina sy karazan-tsakafo hafa, teny Bemasoandro Itaosy, araka ny tatitry 
Zandarimariam-pirenena, eny an-toerana. Saika nanatona tobim-pahasalamana sy mpitsabo avokoa 
marary rehefa nahatsapa fa tsy netinety taorian’ny fihinanana sakafo teo amin’ity mpivarotra 
ity. 

“Mangorangorana, mandoa sy mivalana, marary an-doha, mangovitra sy ny sisa no tsapa tamin’ireo 
tonga tato amiko. Fambara amin’ny trangana fanapoizinana an-tsakafo avokoa ireo”, hoy ny dokotera 
iray tamin’ireo mpitsabo nandray ny ampahany tamin’ireo marary. Voalazany fa tamin’ny talata 
marary no nilaza fa nihinana an’ilay sakafo saingy afak’omaly vao tonga tao aminy nitady fitsaboana. 



Nosamborina sy nanaovana fanadihadiana avy hatrany ny tompon’ny fivarotana, araka ny fantatra. 
Efa notazonina ato aminay mihitsy izy satria nisy ny fitarainana nalefan’ny mponina izay voasonian’ny 
maro”, hoy Ranariarisoa Olivier, lehiben’ny Borigadin’ny Zandarimariam-pirenena, eny Itaosy. 
avy hatrany ihany koa ilay trano fivarotana araka ny fanampim-panazavany. “ Nangatahana taratasy 
amin’ny kaominina ny fanatanterahana an’izany”, hoy izy. 

Tsy fantatra mazava ny akora niteraka ny tsy fahasalamana tamin’ireo olona am-polony ireo raha 
fanampim-panazavan’ny zandary. Samy nanana ny filazany rahateo ireo olona nanana fianakaviana 
aretina. Misy ireo milaza fa noho ny menaka nampiasain’ilay mpivarotra no nahatonga an’io tranga 


“Nalefa nanaovana fanadihadiana any amin’ny laboratoara ny ampahany tamin’ireo sakafo ireo 
hahafantarana ny tena marina mikasika an’izany”, hoy indray Raniriarisoa Olivier. Nisy tamin’ireo 
no voalaza fa tsy maintsy nentina niakatra teny amin’ny hopitaly Joseph Ravoahangy Andrianavalona 
no notsaboina, tany amin’ny CSB Bemasoandro sy hopitaly Itaosy kosa ny hafa. 









Enregistrer mon nom, mon e-mail et mon site web dans le navigateur pour mon prochain commentaire. 



