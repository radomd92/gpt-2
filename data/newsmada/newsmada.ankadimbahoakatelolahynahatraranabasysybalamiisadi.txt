ANKADIMBAHOAKA  : TELO LAHY NAHATRARANA BASY SY BALA MIISA DIMY | NEWSMADA

Par Taratra sur 22/08/2017 

Telo lahy nifanena tamin’ny polisy nanao fisafoana teny Ankadimbahoaka, ny asabotsy alina teo, 
nitsoaka raha vao nahatazana ny mpitandro filaminana. Nanenjika avy hatrany ireto farany ka tratra 
roa tamin’ireo, izay lehilahy 53 taona sy 27 taona. Basy calibre 12 vita gasy sy bala miisa dimy no 
tamin’ireo voasambotra ireo. Mbola nahitana antsy iray ihany koa tany aminy. 

Rehefa nataon’ny polisy ny fanadihadiana ireo olona ireo, fantatra fa novidin’izy ireo 150.000 
tany Ambositra ny basy sy bala ary saika amidy any Moramanga. Ireto olona ireto izay avy any amin’iny 
iny ihany. Natolotra ny fampanoavana, omaly, izy roa lahy ary naiditra am-ponja vonjimaika. Mbola 
namany hafa ihany koa karohina. 

Endriky ny fiparitahan’ny basy eto amintsika ny toe-javatra tahaka izao. Na basy vita gasy io na 
vazaha, loza mitatao ho an’ny olona ny fiparitahany. Tsy mahagaga raha manana basy avokoa ny jiolahy 
na eto an-dRenivohitra na ny any ambanivohitra. Sahy mifampitana amin’ny mpitandro filaminana 
izany ny olon-dratsy. Ny olon-tsotra no mandry andriran’antsy vokatr’izany rehetra izany. 



Les commentaires sont fermées. 

