FANADINANA BAKALOREA: 97 IREO MPIADINA TSY TONGA TAO AMIN’NY LMA | NEWSMADA

Par Taratra sur 01/10/2019 

Tsy afa-panadinana avy hatrany ireo mpianatra tsy manatrika taranja iray amin’ny fanadinana 
Ho an’ny etsy amin’ny foibem-panadinana LMA, nahatratra 97 ireo mpiadina tsy tonga raha 2 639 ireo 
anarana. Nisy mpianatra roa ihany koa tsy salama tao amin’ity foibem-panadinana ity, saingy efa 
fitsaboana izy ireo ka afaka niatrika fanadinana ihany. 

59 koa ireo tsy tonga tetsy amin’ny foibem-panadinana LJJR Analakely. Tsy maintsy nalefa nody 
mpianatra iray izay voamarina fa tsy niatrika adina fanatanjahantena. 

Nilamina tamin’ny ankapobeny ny fanadinana bakalorea eto Antananarivo. Vao maraina, nijery 
ny zava-nisy eny amin’ireo foibem-panadinana maromaro ny minisitry ny Fampianarana ambony sy 
fikarohana siantifika, iBlanche Richard. Niezaka namaha ny olana madinidinika ny tenany, toy 
tsy fahampian’ny mpanara-maso fanadinana izay tsikaritra ao amin’ny Ste Famille Mahamasina. 

Nosantarina tamin’ny taranja filozofia ny fanadinana, omaly maraina. Nisafidy ny lazaadina 
voalohany ny ankamaroan’ny tanora izay nanontaniana. Mahakasika ny maha zava-dehibe ny fahalalana 
eo amin’ny fiainana ny lohahevitra tamin’izany. 

Sarotra avokoa ny lohahevitra natolotra tao anaty lazaadina raha ny fanazavan’ny mpiadina hatrany. 
petra-kevitr’i Machiavel milaza ny filan’ny fanjakana ny tanjaka sy ny fampiharan-dalàna hitantanana 
vahoaka kosa ny tao anatin’ny lohahevitra faharoa. 

Hitohy hatramin’ny alakamisy izao ny fanadinana bakalorea ho an’ny sokajy ankapobeny ary hitohy 
10 oktobra kosa izany ho an’ny sokajy teknika. 



Les commentaires sont fermées. 

