DISTRIKAN’AMBOHIDRATRIMO : NOTOHANANA NY FIHARIAN’NY VEHIVAVY | NEWSMADA

Par Taratra sur 07/03/2016 

Nakotroka sahady ny fankalazana Andron’ny vehivavy ho an’ny distrikan’Ambohidratrimo izay 
tao amin’ny kaominina Ambatolampy Tsimahafotsy, ny asabotsy teo. Nisongadina tamin’izany ny 
ny fiharian’ny vehivavy mba hahaleo tena amin’ny fivelomana. 

Notoloran’ny vadin’ny filoham-pirenena, Rajaonarimampianina Voahangy zana-kisoa, zanak’akoho 
zana-trondro ireo vondrom-behivavy tao amin’ireo kaominina 24 ao anatin’ny distrikan’Ambohidratrimo. 

Ankoatra izany ny masomboly sy ny tolotra samihafa hahafahan’ny andriambavilanitra mihoitra 
fiainana. Tanjona ny hitaran’ny fihariana ka hampitombo ireo vehivavy misitraka izany ho avo 
heny amin’ny taon-dasa. 

Tetsy andaniny, nilaza ny vadin’ny ben’ny tanànan’Ambatolampy Tsimahafotsy, Rakotondralambo 
fa miandrandra tanteraka ny fahavitan’ny lalana mampitohy an’i Tsarasaotra sy Ivato, hitsenana 
fihaonamben’ny tany mampiasa ny teny frantsay. Tombony lehibe ho an’ny kaominina ny fahavitan’izany 
izany hahafahana mamoaka ny vokatry ny tany. 

Raha ny salanisa, vehivavy avokoa ny 54%-n’ny mponina eny amin’ity kaominina ity. Tanora latsaky 
20 taona kosa ny 60% ary ankizy tsy misitraka ny sekoly ny 25%. Fianakaviana maro anaka ary sahirana 
ny 4.500 amin’ny mponina 150.000. 

Vinan’ny kaominina Ambatolampy Tsimahafotsy ny hanangana kaoperativam-behivavy mivondrona 
tambajotra ho tanjaky ny fampandrosoana eny an-toerana. 

Ankoatra izany ny hananganana toerana fanaraha-maso ny zaza tratran’ny tsy fanjarian-tsakafo 
iaraha-miasa amin’ny fikambanana Zazakely. Tanjona ihany koa ny hanao kopia faobe ho an’ny ankizy 
ireo miditra an-tsekoly. 



Les commentaires sont fermées. 

