FAMATSIANA :: HITOMBO DIMY HETSY SY IRAY TAPITRISA NY MALAGASY HAHAZO RANO • AORAHA

Fampanantenana sy fanamby. Nisongadina tamin’ny Filankevitry ny minisitra afak’omaly, fa hisy 
dimy hetsy sy iray tapitrisa hahazo rano fitsotro madio hatramin’ny faran’ity taona ity. Amin’izao 
izao dia vao ny 13,53%-n’ny Malagasy no misitraka rano fisotro madio. 

Hitombo 56 000 tapitrisa ariary ny tetibola hahafahana mahatratra an’io tanjona io ka distrika 
ambin’ny folo no hahazo tombony: ny faritra Atsimo, Avaratra ary Atsimo Atsinanan’Antananarivo; 
any Mitsinjo, Ambalavao, Ambanja, Ambato-Boeny, Ambatolampy, Ambilobe, Antalaha, Belo sur 
Mahabo, Mahanoro, Mananjary, Marovoay, Moramanga, Nosy Be sy Sainte-Marie ary Vohémar. 



Hisy ny fitrandrahana lavadrano vaovao. Efa tafiditra amin’ny ezaka atao ny fanamboarana tobim-pamatsiana 
vavovao eny Amoron’ Ankona, izay hamokatra rano 100 m3 isan’ora. Ampy hamaha ny olan’ny rano amin’iny 
toy ny eny Ambohimangakely, Ambohi- mahitsy, Ambatomaro hatrany Ilafy iny. 

Ao anatin’ny vina hampiasana an’io tetibola io indrindra ny any amin’ny faritra. Ao ny fanarenana 
toho-drano sy fanoloana ary fanamafisana ny paompy any Ambodimanga sy fametrahana milina mamokatra 
630 KVA ho an’i Toamasina. Hisy ihany koa ny fanorenana tobim-pamokarana afaka mamatsy rano 3 600m3 
sy fampitomboana ny fanampiana rano ary ny fanadiovana ny rano ho an’i Mahajanga. 

Tsy latsa-danjan’ireoo ny fanamboarana toeram-pamokarana rano voadio 500 m3 sy fametrahana 
hahafahana mamokatra rano 6000 m3 isan’andro ary fanoloana ireo fantsona fitsinjaran-drano 
ho an’i Toliara. 









Enregistrer mon nom, mon e-mail et mon site web dans le navigateur pour mon prochain commentaire. 



anisany ao anaty politikan’ny fanjakana ny hanomezana rano fisotro madio ho an’ny vahoaka malagasy.efa 
ny asa efa mandeho toy ny any amin’ny tapany atsimon’ny nosy ,ny tanjona amin’izany, dia mba ny malagasy 
hisitraka rano fisotro madio sy ara-pahasalamana 

