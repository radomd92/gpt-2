TOAMASINA : MIARAMILA ZAZAVAO NANAMBANA BASY SY NANENDAKA – MIDI MADAGASIKARA

Zandary mpiray tsikombakomba amina andian-jiolahy sy mivarotra basim-panjakana ary mpiray 
amin’ny varotra taolam-paty, izao indray miaramila zazavao manao ny servisy ara-miaramilany 
Toamasina tratra tao Andranomadio indray nanambana basy sy nanendaka mpandalo. Izany no iainan’ny 
isan’andro amin’ny adalan’ireto ambara sy voalaza fa mpiaro ny vahoaka sy ny tanindrazana ary 
fananany ireto eto Toamasina. Antsoina hoe R.A izay 28 taona ity miaramila zazavao mpanendaka 
ka mpiasa monina ao Andranomadio 11/43 hamonjy asa vao maraina no nambanany basy sy noendahany. 
vatana ihany ity nokasaina endahina ka raikitra ny sakoroka teo amin’izy roa lahy. Nisy nahita 
izany na nanampy ity mpiasa nanohitra ilay miaramila mpanedaka koa izy ireo, noho farany tsy tohitra 
miaramila zazavao intsony ny zava-nisy dia nitsoaka izy ka nandritra izay dia latsaka ny basy teny 
Niverina teo amin’ity faritra nitrangan’ilay sakoroka anefa ity miaramila zazavao ity nitady 
basy latsaka, ka teo no nisy nahatsikaritra izy ka niantsoan’ny olona polisy avy hatrany ary voasambotra 
Araka ny angom-baovao mari-pototra dia miaramila zazavao voahiraka iambina trano na mpandraharaha 
izy ity, ka basin’ilay sinoa embenany ity nangalariny nanaovana asa fanendahana tsy hita popoka 
ity. Amin’ny maha-miaramila azy dia ny zandary no misahana ny fanadiadiana azy, raha ny polisy 
nisambotra azy. Ho hita eo ny tohiny… 




















