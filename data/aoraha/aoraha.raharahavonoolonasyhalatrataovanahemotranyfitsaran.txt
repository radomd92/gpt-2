RAHARAHA VONO OLONA SY HALATRA TAOVA :: NAHEMOTRA NY FITSARANA AN’ ILAY PRETRA AFAKA SY NY NAMANY • AORAHA

Nahemotra ho amin’ny volana novambra ho avy izao indray ny fitsarana ilay pretra afaka sy ny namany 
hafa, izay tsy afa-po tamin’ny sazy navoakan’ny Fitsarana. Nodi­dian’ity farany hisazy 25 taona 
avy izy ireo, nanomboka tamin’ny taona 2011. 

Raha noheverina ho efa nilamina ny raharaha hatramin’ izay dia naverina nodinihina teo anivon’ny 
tao Antsirabe indray izany, noho ny tsy fahafaham-pon’ireo voa­heloka ka nampiakatra ny raharaha 
amin’ny ambaratonga ambony. Tamin’ny alakamisy lasa teo, araka izany, no voatondro hiatrehan’izy 
sy ny fianakavian’ilay vehivavy maty novonoiny ny fiandohan’ny taona 2011, mpitory, ny raharaham-pitsarana 
io nahemotra io indray. 

Raha tsiahivina dia ny fisiana vehivavy iray nalain’ity pretra niala ity sy ny zanany lahy ary ny 
hafa am-pitaka no niandohan’ny raharaha, ny volana janoary 2011. Nisokatra ny fikarohana ka voamarina 
fa izy ireo no nahita ilay vehivavy farany. 

Nitohy ny fanadihadiana lalina nataon’ny fianakavian’ilay vehivavy sy ny mpitandro filaminana 
fantatra tamin’izany fa maty novonoina tamin’ny fomba feno habibiana ilay vehivavy mialoha ny 
azy tao an-tokotanin’ny trano fonenan’ilay pretra niala. 

Nalaza manerana ny tanànan’Antsirabe nanomboka teo ny resaka halatra taova izay niampangana 
ireo, ka niteraka horohoro ho an’ny mponina teto an-toerana sy ny manodi­dina. 

Olona fito izy ireo no voarohirohy tamin’izany ka afaka madiodio ny zanany vavy sy ny olona iray 
raha io voaleloka io kosa ka nahazo sazy an-tranomaizina mandritra ny 25 taona io ireo olona efatra 
Mbola karohina hatramin’ izao kosa ny lehilahy iray, izay voalaza ho mpandray anjara feno tamin’ity 
vono olona sy halatra taova ity. 











Enregistrer mon nom, mon e-mail et mon site web dans le navigateur pour mon prochain commentaire. 



