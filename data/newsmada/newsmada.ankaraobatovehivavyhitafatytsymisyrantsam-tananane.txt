ANKARAOBATO: VEHIVAVY HITA FATY, TSY MISY RANTSAM-TANANA | NEWSMADA

Par Taratra sur 14/02/2019 

Nampihoronkoditra! Fatim-behivavy iray no hitan’ny olona teny amin’ny fokontany Ankadilalampotsy, 
Ankaraobato, omaly maraina. Raha ny fahitana ny razana, tsy misy tongotra intsony, efa niendaka 
nofon-tratrany fa taolana sisa. Tsy hita intsony koa ny taova rehetra tao anatiny (fo, aty…). Taolana 
hita, tsy vitan’izay fa karandoha sisa hita fa efa nihintsana avokoa ny nofo rehetra tamin’ny hoditra 
lohany. Tsy hita intsony koa ny tanany roa. Tao anaty lobolobo somary kirihitra ny nahitan’ny olona 
fatiny ka ny vatany sisa hita. Nivarahontsana avokoa ny olona nahita ity fatim-behivavy efa simba 
Tsy misy namantarana azy intsony. Hatreto, tsy fantatra mazava izay tompon’antoka amin’ity vonoan’olona 
ity. Fa raha ny fahitana azy, efa novonoina tany an-toeran-kafa ity vehivavy ity mialoha ny nanariana 
teny Ankadilalampotsy. Mitaintaina indray ny ankamaroan’ireo mponina eny amin’ny fokontany 
noho ny fisian’ity fatin’olona ity. Tsy mandry fahalemana hatrany ny tanàna amin’ny afitsok’ireo 
sy ny mpamono olona. Andrasana, araka izany, ny tohin’ny fanadihadiana momba ity vonoan’olona 
habibiana ity. 



Les commentaires sont fermées. 

