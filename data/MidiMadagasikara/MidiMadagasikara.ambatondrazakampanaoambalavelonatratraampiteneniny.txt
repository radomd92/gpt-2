AMBATONDRAZAKA : MPANAO AMBALAVELONA TRATRA, AMPITENENINY  HATRAMIN’NY SARIBAKOLY – MIDI MADAGASIKARA

Saribakoly vavy kely no ivavahany sy rarahany ody maherivaika ka ampiresahany ary dia manatanteraka 
tiany hatao ilay devoly ao aminy . Karazana ody mahery « moara » taolana efa maina, ravinkazo , tapakazo, 
elo mena, tehina mena ary akanjo menamenabe no anaovany rehefa hiantso ilay fanahy ratsy izy. Raha 
ankizivavy manana anarana ranona ao an-tanàna dia iny no iantsoany ilay saribakoly vavy ao aminy 
efa voahozona sy nivavahany ary norarahany ranonjavatra ka toy ny miaina io saribakoly io ka izay 
hataony amin’ilay saribakoly no mahazo ilay zazavavy tompon’anarana. Lasa mitady hilefa mitabataba 
ary safotra mihitsy aza raha tsindriany ny kibon’ilay saribakoly ,asainy mitomany. Moa va tsy 
amin’ny horonan-tsary mampatahotra ireny hoy ny ray aman-dreny ao antanana mahafantatra azy. 
nanomboka tany amin’ny volana jiona 2015 tany ho any no efa nanomboka izao asan’ny maizina tao amin’ny 
iray atao hoe Tsaramandroso Bejofo Ambatondrazaka ity ,ka izay mihetsika Ambalavelona dia manonona 
anaran’ilay rangahy. Teo no nahatonga ny mponina hiakatra tany amin’ireo manampahefana aty Ambatondrazaka, 
niantso mpanao gazety hitantarana ny raharaha. Araka ny loharanom-baovao voaray dia nidina tany 
ny mpitandro ny filaminana nanao ny fanadihadiana ka vaky nandositra ilay nahavanona ny loza. 
ny ezaka natao dia sarona ihany izy niaraka tamin’ny ody ratsiny ka dia nampidirina am-ponja vonjimaika 
4 mianaka mpiray tsikombakomba .Nahitana sary omby tanimanga sy basy kilalao mihosotra fanafody 
satroka mena misy fitaratra koa tao aminy. Nambaran’ny ray aman-dreny lehibe iray ao an-tanàna 
ao aminy no maka fanafody ny dahalo rehefa handeha hanafika. Nandray fepetra ny vahoaka amin’izao 
izao ny hivavaka avokoa ,ary dia nanentana ny rehetra ny hamonjy fiangonana ,hitodika amin’Andriamanitra, 
efa manomboka miseho vatana ny devoly. Asa efa akaiky tokoa angamba ny farany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

