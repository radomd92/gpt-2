FANOMBOHAN'NY KAREMY :: MBOLA TSY NANOVA NY FOMBA FIASANY IREO MPIVAROTRA HANI-MASAKA • AORAHA

Nanomboka, omaly ny fotoanan’ny Karemy ho an’ireo mpino katôlika. Fotoanan’ny fivavahana, fibebahana 
ny fifadian-kanina, toy ny tsy fihinanan- kena ihany koa. 

Tsy nampiova ny asa fivarotan’ireo mpivarotra hani-masaka anefa ny fisian’izany fifadian-kanina 
fa nitazona ny sakafo nahazatra ihany izy ireo. “Ho anay manokana aloha dia toy ny mahazatra ihany 
sakafo namidinay androany toy ny fisian’ny laoka henan’omby sy ny henan- kisoa. Nampitomboina 
ny trondro sy ny legioma hitsinjovana ireo mpino katôlika misakafo eto aminay”, hoy ny mpivarotra 
teny Ampefiloha. 

Efa tsy vaovao amin’ ireo mpivaro-kena ihany koa anefa ity fotoana manan-danja ho an’ny mpino katôlika 
fa dia nanohy ny asa fivarotany toy ny isan’andro ihany izy ireo. “Misy fiantraikany kely amin’ny 
ihany ity fotoanan’ny Karemy ity satria mihena ny mpanjifa ny hena. Saika mirona any amin’ny fividianana 
sy ny hazandrano ny ankamaroan’ny olona rehefa toy izao”, raha ny nambaran’ireo mpivaro-kena 


Fantatry ny fiangonana katôlika eto Madagasikara fa mahantra ny ankamaroan’ny vahoaka malagasy, 
efa Karemy isan’andro ny fiainany, ka tsy terena hifady sakafo, fa izay mahatsapa afaka manao izany 
manao, raha ny fanazavan’ny tompon’andraikitry ny fiangonana katôlika. Ho an’izay mahavita 
afaka mifady hanina manomboka ny maraina ka ny hariva vao mihinana. Izay tsy afaka kosa dia isaky 
zoma, mandra-pahatongan’ny Paka, ny 21 avrily ho avy izao. Amin’ny finoana katôlika, dia efapolo 
alohan’ny Paka no manomboka ny vanim-potoanan’ny Karemy. 









Enregistrer mon nom, mon e-mail et mon site web dans le navigateur pour mon prochain commentaire. 



