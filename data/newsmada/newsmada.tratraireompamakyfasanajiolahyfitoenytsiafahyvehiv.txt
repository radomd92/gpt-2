TRATRA IREO MPAMAKY FASANA: JIOLAHY FITO ENY TSIAFAHY, VEHIVAVY IRAY ENY ANTANIMORA | NEWSMADA

Par Taratra sur 13/06/2019 

Nidoboka eny amin’ny fonjaben’i Tsiafahy ireo tambajotrana mpamaky fasana raha eny amin’ny fonjan’Antanimora 
ny vehivavy. Ireto andian-jiolahy ireto no tompon’antoka tamina vaky fasana teto an-drenivohitra 
Manjakandriana… 

Naharay tatitra ny tobim-paritry ny zandarimaria ao Manjakandriana fa misy olona tsy fantatra 
amin’iny kaominina Ambohibary iny, ny alatsinainy 3 jona 2019 tamin’ny 8 ora alina lasa teo. Nandefa 
mba hanao fisafoana ny kaomandin’ny tobim-paritra, ny alin’io ihany ka nisy mpandalo nahatsikaritra 
olona roa nampiahiahy ireo ka niantso ireo zandary mpanao fisafoana. Trara tao amin’ny toerana 
hoe Bevava manamorona ny RN 2 izy roa lahy ireo raha nikasa hihazo ho aty an-dRenivohitra. nandritra 
fanadihadiana azy ireo tany amin’ny birao ny zandary no nahitana tapaby maromaro sy barre-pince, 
ary vola tsangan’olona. Niaiky izy ireo raha nanontanian’ny zandary fa fitaovana fitondrany 
fasana izy ireo. Niroso tamin’ny fisavana ny tranon’izy ireo ny zandary taorian’izay. Olona iray 
indray tratra taorian’ny famotorana azy roa lahy ka nilaza anaran’olona roa hafa ihany koa izy 
mpiara-mamaky fasana aminy. Nifankahalala izy ireo nandritra ny fampifanatrehana, ary nilaza 
efa namaky fasana ary mbola nanonona olona roa hafa. Niaiky izy ireo fa mpamaky fasana ary nilaza 
ry zalahy ireo avokoa no tompon’antoka tamin’ny vaky fasana tamin’ny faritra manodidina an’Antananarivo, 
Andriampamaky, Talata Volonondry, Ambohimanga Rova Avaratra, Tsiafahy, Andoharanofotsy, 
Ambohibary ary Antsirabe sy ny maro hafa. Natolotra ny fampanoavana izy ireo ka nidoboka eny Tsiafahy 
jiolahy fito raha eny Antanimora kosa ny vehivavy iray. 



Les commentaires sont fermées. 

