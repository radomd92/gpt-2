FAMPIVONDRONAN-KERY :: MAMPITOVY TADIN-DOKANGA NY TIM SY NY HVM • AORAHA

Nihaona tany Parisy (Frantsa) ny lehiben’ny antoko Tiako i Madagasikara (Tim), Ravalomanana 
sy ny filoha mpa­norina ny antoko Hery Vaovao ho an’i Madagasikara (Hvm), Rajaonarimampianina 
tamin’ny sabotsy lasa teo. Tsy nisy fanambarana iombonana navoakan’izy mirahalahy taorian’izany 
izany ankoatra ny fahafantarana ny niompanan’ny resaka momba ny raharaham-pirenena, amin’ izao 
izao. Voakiana manokana ny lafiny fanatanterahana ny fifidianana kaominaly farany teo. 

« Nifanakalozan’ny roa tonta ny mikasika an’ireo hosoka niseho tamin’ireo fifidianana nisesy 
amintsika », araka ny fampitam-baovao nomen-dRakotovao Rivo, filohan’ny HVM eto Madagasikara, 
antso an-tariby, omaly. 

Nohazavain’ny sekretera jeneralin’ny Tim, Ramalason Olga amin’izao fifanatonany izao, kosa 
« mitovy ny fijery sady samy mahatsapa ny lesoka ataon’ny mpitondra sy ny voka-dratsin’ izany eto 
firenena izahay ka izany no hiarahanay”. « Hifanome tanana hiady amin’ny tsy rariny miseho eto 
firenena ny Tim sy ny Hvm. Samy hahaleo tena ny antoko roa tonta na dia hifanampy aza. Nisy ihany koa 
fanambarana an-tsoratra navoakan’ny HVM, izay mito­roka ireo tsy rariny rehetra, toy ny hala-bato, 
fanitsakitsahana ny Lalàm-panorenana sy ny sisa. Tetsy ankilan’izany nitory ny Vaomiera mahaleo 
misahana ny fifidianana (Ceni) eny amin’ ny Fitsarana misahana ny ady amin’y fanjakana ny Tim », 
itsy filohan’ny Antenimierandoholona itsy. 









Enregistrer mon nom, mon e-mail et mon site web dans le navigateur pour mon prochain commentaire. 



