NAHITANA BASY POLETA SY BALA MARO: KAPORALY AM-PERINASA TRATRA NANAO FANAFIHAN-JIOLAHY | NEWSMADA

Par Taratra sur 10/08/2019 

Tratra nanao fanafihan-jiolahy ny miaramila kaporaly iray mbola am-perinasa miasa ao amin’ny 
1/RM3 Analankinina Hopitalibe Toamasina, ny alarobia hariva teo tao Valpinson Toamasina, araka 
fampitam-baovao nampitain’ny polisy. 

Renim-pianakaviana iray avy nivarotra, nitondra vola handeha hody, no nifanehatra tamin’ireto 
nanao taingin-droa nandeha moto niaraka tamin’ny basy PA teo Valpinson. Nandritra ny fifanjevoan’ireo 
tamin’ilay renim-pianakaviana, nisy nahatsikaritra ny olona teo amin’ny manodidina ka raikitra 
hatrany ny fitsaram-bahoaka raha iny nikasa hitifitra fa tsy nahapoaka basy ireto andian-jiolahy 
Vokany, niharan’ny fitsaram-bahoaka ny iray raha afa-nandositra kosa ireo namany. Tsy azon’ireo 
kosa ny volan’ilay renim-pianakaviana mpivarotra. Naharay antso avy hatrany ny polisy taorian’izay 
tonga haingana teny an-toerana. Mbola teo am-panaovana fitsaram-bahoaka ilay jiolahy mihitsy 
fokonolona tamin’ny fotoana nahatongavan’ny polisy. Tratra tany amin’ilay jiolahy ny basy PA 
sy ny bala “22 long rifles” miisa valo. Nivoaka nandritra ny famotorana ity jiolahy ity fa miaramila 
am-perinasa ao amin’ny toby 1/RM3 ao Toamasina izy, araka ny tatitra nampitain’ny polisy hatrany. 
tamin’ny fisavana ny tranony ao amin’ny toby 1/RM3 Analankinina Hopitalibe ny polisy ka hita tao 
ny “badge”-na polisy iray sy ny moto an’ilay polisy notafihin’izy ireo, iray volana lasa izay, 
hamonjy fodiana ity polisy ity. Nandainga tamin’ny lehibeny ny kaporaly Florent, ny alarobia 
nanaovany io fanafihana io, fa hoe marary ny zanany. 



Les commentaires sont fermées. 

