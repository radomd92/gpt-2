LOZAM-PIFAMOIVOIZANA : OLONA AM-POLONA NAMOY NY AINY – MIDI MADAGASIKARA

Maro ny fanentana nataon’ireo zandary sy polisy ary ireo mpiasan’ny ATT mahakasika ny fepetra 
ny fifamoivozana ahazoana misoroka ny trangana lozam-piarakodia talohan’ny fetin’ny Noely. 
izany aza anefa dia mbola nahatratra enina ihany ny lozam-piarakodia nitranga nanerana ny nosy 
iny herinandro iny, araka ny tatitra nambaran’ny Tale jeneralin’ny ATT, Rakotondrazaka Andry. 
efatra tamin’izany taamin’ny zotra nasionaly, ny iray kosa zotra rezionaly ary ny iray tao amin’ny 
sub urbaine. Olona efatra ambin’ny folo no maty vokatr’izany ary nahatratra 30 ireo naratra. Mbola 
moa ny fanaovana atrikasa, toy ny « contrôle départ », miompana indrindra amin’ny fanaraha-maso 
lafiny tekinikan’ ireo fiara fitaterana ao Ambodivona sy ny Fasan’ny karàna. Ao anatin’izany 
ny fijerena ny isan’ny mpandeha. Eo ihany koa ny fanaraha-maso akaiky ny permis sy ny amin’ny fanomezana 
manokana, izay mazàna misy manao hosoka eo amin’ny fahazahoana azy tato ato. 

Ornella A.(Stagiaire) 

