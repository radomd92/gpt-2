ANDAPA : NASAINA NOHANINY MANTA ILAY GANA NANGALARINY – MIDI MADAGASIKARA

Tovolahy iray sahabo ho 22 taona eo no tra-tehaka ambodiomby nangalatra gana tany Andapa, afak’omaly 
tokony ho tamin’ny folo ora, ka niharan’ny hatezeram-bahoaka. Nihevitra ity mpangalatra ity 
tsy nisy olona tao amin’ilay trano mihidy, ka teo ampakana an’ilay vorona tao anaty fisoko izy no 
tovovavikely zanaky ny tompon-trano avy natsaka rano. Raikitra ny antso vonjy, nifanenjehana 
ny tanàna ity mpangalatra. Tratra ka niharan’ny daroka sy vono. Tsy vitan’izay fa mbola nampinanin’ny 
azy manta hatramin’ny volony sy ny tsinainy ilay gana, ary tsy navelan’ny olona mihitsy raha tsy 
tanteraka iray manontolo ilay vorona. Raha ny tati-baovao voaray, efa matetika ity tovolahy ity 
tra-tehaka amin’ny hala-botry, ary efa nigadra. Tsy mety fay anefa ity zatovolahy ity, fa mamerin-keloka 
ka nofaizin’ny Fokonolona mafy izy tamin’ity indray mitoraka ity. 




















