FANORENANA IFOTONY :: MIKATSAKA NY HAMERENANA NY SOATOAVINA MALAGASY NY CFM • AORAHA

« Ilaina averina maika ny tany sy ny hasian’ny tany ». Io no ventin-kevitra nofonosin’ny loabary 
nataon’ny Filankevitry ny fampihavanana malagasy (CFM), omaly, teny Faravohitra, nampitain’ny 
Andrianjava Serge, filohan’ ny vaomieran’ny fanorenana ifotony ny firenena. 

Amin’izao ankatoky ny fankalazana ny faha-60 taona niverenan’ ny Fahaleovantena izao dia ilaina 
ny mahalala ny tena tantaran’i Madagasikara marina. « Ny fanajana ny soatoavina dia fanohitra 
hahafahana mampandroso ny firenena. Ny hevitra voaray anatin’ny dinidinika toy izao dia entina 
fitondram-panjakana sy ny manampahefana rehetra. Tsy ho tsianjery na teny faneva fotsiny fa hampiharina 
samy Malagasy», hoy i Maka Alphonse filohan’ny CFM. Noraisiny ohatra tamin’izany ny Dina izay 
hampiharina fa hampanarahina ny fivoaran’ny toetrandro mba tsy hisy hanararaotra sy hampihatra 
amin’ny diso. Tombony ihany koa ny fahalalana ny tantaran’ny Malagasy satria: « tsy vitsy ny mivoy 
soatoavina hiteraka ady. Isan’izany ny adim-poko. Mila ahitsy izany». 

Nanazava ny Profesora Andrianaivoarivony Rafolo, mampianatra mpikaroka sy mpikambana eo anivon’ny 
Malagasy fa “ efatra ny sehatra hahafahana mamerina ny fampihavanana. Ny fahalalana ilay tany, 
ny mponina, ny teny ampiasainy ary ny fahalalana ireo soatoavina sy kolontsaina voiziny”. “Ireo 
ireo no atambatra dia hanome ny paikady hamerenana ny fihavanana. Ny fahalalana ny tena tantara 
izany no fototra iaingana”, hoy izy. 











Enregistrer mon nom, mon e-mail et mon site web dans le navigateur pour mon prochain commentaire. 



