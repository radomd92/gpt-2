ANOSIPATRANA : MPANENDAKA IRAY VOASAMBOTRA – MIDI MADAGASIKARA

Voasambotry ny polisy avy ao Ilanivato ny lehilahy fantatra fa manendaka sy manafika ireny olona 
fahana finday ireny. Teny Anosipatrana ity olona ity no tratra tamin’ny sabotsy lasa eo. Naharay 
avy amin’ireo olona niharan’ny endaka ny mpitandro filaminana noho ny zavatra nahazo azy. Natao 
fikarohana ka dia izao tratra izao ity jiolahy ity. A. Angelo no narany ary 23 taona izy. Ireo olona 
moto maninjara fahana no tena lasibatra. Ny iray voa farany dia mbola tsaboina eny amin’ny hopitaly 
ny ratra nahazo azy. Rehefa nofotorana ilay mpanendaka dia fantatra fa efa nigadra valo volana 
io fa nahazo famelan-tsazy. Tsy mandeha irery izy rehefa manao ny asa ratsiny. Amin’izao fotoana 
misy namany roa karohina. Omaly no natolotra ny Fampanoavana ity bandy ity. 



