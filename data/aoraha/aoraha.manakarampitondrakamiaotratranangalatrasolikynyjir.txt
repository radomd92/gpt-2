MANAKARA :: MPITONDRA KAMIAO TRATRA NANGALATRA SOLIKY NY JIRAMA • AORAHA

Tra-tehaka teo am- pangalarana solika fampiasan’ny orinasa Jirama ny lehilahy iray, mpamily 
«citerne» mitondra an’ireo solika ireo, tany Antanakidy Manakara, omaly antoandro. Io mpamily 
no voarohirohy voalohany amin’ity halatra ity ka noentina notazonina avy hatrany. Mbola misy 
hafa nokarohin’ny mpitandro filaminana, omaly. 

Kamiao mpitatitra sy mpamatsy solika ny orinasa Jirama any Atsimo Atsinanana ity kamiao “citerne” 
ity. Nisy nanome vaovao ny tompon’andraikitra eo anivon’ny Jirama, any Manakara amin’ny fisiana 
mangalatra ny solika hoentin’io fiarabe io. Niroso tamin’ny fanamarinana izany ny tompon’andraikitra 
ny Zandarimaria. «Nijanona teo akaikin’ny trano iray fanafenana ny solika halatra ny kamiao. 
tratra tao ny tompon-trano. Mbola hita tao kosa ny daba efatra feno solika 90 litatra», hoy ny zandary 
Manakara. 

Nambaran’ny avy eo anivon’ny orinasa Jirama fa solika miloko mena, izay fampiasan’izy ireo manokana 
lasibatra ity. Teo ihany dia nalefa sy naterin’ny zandary any Vangaindrano sy Vohipeno ilay kamiao, 
izy mamatsy solika amin’ireo faritra ireo. Voalaza fa tsy vao sambany ny fahitana trangana halatra 
Jirama toy izao. 









Enregistrer mon nom, mon e-mail et mon site web dans le navigateur pour mon prochain commentaire. 



