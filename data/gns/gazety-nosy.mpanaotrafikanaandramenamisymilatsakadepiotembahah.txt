MPANAO TRAFIKANA ANDRAMENA : MISY MILATSAKA DEPIOTE MBA HAHAZOANA NY “IMMUNITÉ PARLEMENTAIRE”

Accueil > Gazetin'ny nosy > Mpanao trafikana andramena : Misy milatsaka depiote mba hahazoana 
“immunité parlementaire” 

Publié le 28 février 2019 



Manomboka mitady ny fomba hiarovan-tena avokoa ankehitriny ireo mpanao ratsy eto amin’ny firenena 
ny tahotra ny ho voasambotra sy ny hiditra any am-ponja. Efa nampiseho ny fitondrana mijoro ankehitriny 
tsy misy intsony ny indrafo amin’ireo fanetriben’ny firenena, ao anatin’izany ny mpanao kolikoly 
ireo mpanondrana an-tsokosoko ny harem-pirenena, indrindra fa ny andramena. Mikasika izay resaka 
andramena an-tsokosoko izay indrindra, dia fantatra ankehitriny fa misy mpandraharaha malagasy 
voatonontonona amina trafikana andramena no mikàsa hirotsaka ho fidiana solombavambahoaka 
fifidianana, ho tanterahina ny 27 mey ho avy izao. Any amin’iny faritra atsinanan’ny Nosy iny moa 
misy ity mpandraharaha malagasy iray ity, ary tamin’ny taona 2017 no tena nahafantaran’ny be sy 
maro azy rehefa nisy naka an-keriny ny zanany. Tsiahivina fa tamin’izany fotoana izany dia nisy 
feo nandeha fa tsy raharaha « kidnapping » tsotra ity niseho tao Toamasina ity fa trafikana andramena 
tena tao ambadika, ary karazan’ny valifaty na ilay ambara amin’ny teny frantsay hoe « règlement 
comptes » no nitranga. Araka ny efa voalaza tery ambony, mitady ny fomba hiarovan-tena amin’ny 
ho fanenjehan’ny fitsarana azy ity mpandraharaha voatonontonona amin’ny resaka fanondranana 
andramena ity ka vahaolana hitany ny firotsahana kandidà ho solombavambahoaka. Tsiahivina ihany 
fa manana an’ilay zo manokana antsoina hoe « immunité parlémentaire » ny depiote sy ny loholona 
tsy azo samborina raha toa ka voasaringotra amina raharaha maloto. Izay no antony hihazakazahan’ity 
iray ity eny Tsimbazaza, mba tsy ho voakitikitika any aoriana any rehefa mipoitra ny marina momba 
aferana andramena nataony. Manoloana ny toe-javatra tahaka izao, izay heverina fa tsy hitondra 
mihitsy ho an’ny firenena satria manome vahana ny tsy maty manota, dia hanaovana antso avo ireo 
eo anivon’ny CENI mba hijery sy hanadihady akaiky an’ireo olona rehetra mpilatsaka ho fidiana 
depiote. Mety tsy olona iray mantsy no manana eritreritra ny hialokaloka ao ambanin’io « immunité 
» io fa mety ho maro manerana ny Nosy. Tsy voatery ho mpanondrana andramena an-tsokosoko fa mety 
mpanao kolikoly avo lenta ihany koa. 





