FACEBOOK : NIHEVITRA NY HAHAZAKA SIPA KANJO VOASOLOKY, LASA HATRAMIN’NY VOLA TANY AMIN’NY BANKY – MIDI MADAGASIKARA

Vola mitentina fito hetsy ariary teo ho eo no lasan’ireo olon-dratsy, niampy ny finday avo lenta 
lafo vidy, ny solosaina tao an-trano sy entana maro samihafa. Sendra ny patsa iray tsy omby vava 
tovolahy iray nihevitra ny hahazaka sipa « tsara tarehy » tao anaty Facebook. Nifamadika ambony 
mantsy ny resaka rehefa nisy ny fihaonana mivantana, satria lasa voarahona ho nanodinkodina zaza 
ampy taona ny anao lahy ka nampandoavin’ny « anadahin-jaza » vola be ary tapitra nalainy ireo fananana 
vidy. 

Efa tokotany iray lehibe filalaovan’ireo mpisoloky indray ny tambazotra sosialy amin’izao. 
moa fa hoe mety ho tsy tena anarana sy tena sarin’ny tena no ampiasaina. Toy izany no nahazo ity tovolahy 
izay nahita ny sarin’ity « sipa tsara tarehy » tao anaty FB. Nanomboka nampiresaka sy nifanerasera 
ary tonga hatrany amin’ny fifampitoriana fitiavana ampitain-davitra. Taorian’io, dia tapa-kevitra 
hoe hihaona mivantana amin’izay ary tohizana ho « tena izy ilay fitia ». Tamin’ny fotoana nihaonana 
dia nilaza ilay « ikalavavy » fa tsy afaka tampoka fa ny anadahiny no hitsena an’ilay tovolahy. Tonga 
fotoana nifanomezana « ranadahy ». Nony tonga tany an-tranon’ity farany amin’izay anefa no nivadika 
resaka. Ilay tovovavy notoriana fitiavana tsy hita tabilao, fa i ranadahy no nitondra ny baolina 
nanomboka nandrahona an’ilay tovolahy. Voalaza teo fa tsy ampy taona io ilay anabaviny adalain’ilay 
ary zanaka mpitsara. Nanomboka teo ny fanendahana « mihaja » satria nalain-dranadahy an-keriny 
finday avo lenta teny amin’ilay tovolahy. Tsy vitan’izay, fa mbola nasaina naka vola fito hetsy 
tany amin’ny banky ihany ingahirainy ary mbola nalaina ihany koa ny solosainy tany an-tranony. 
fitoriana avy hatrany moa ilay tovolahy ary nosamborina « ranadahy ». Tamin’ny fisavana ny tranon’ity 
dia mbola hita tao ilay solosaina sy ilay finday ary entana hafa nalaina an-keriny. Vola efatra 
ariary teo ho eo kosa sisa no ambin’ilay fito hetsy ariary nangalarina. Efa naverina tamin’ny tompony 
moa ireo entana. Ilay lehilahy « anadahin-jaza » (raha tena hisy ilay anabaviny?) kosa efa nanaovana 
ary inoana fa tsy maintsy nadoboka am-ponja vonjimaika. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

