HERISETRA ANY AN-DAKILASY: ROA ISAN-KERINANDRO NY FITARAINANA VOARAIN’NY ONEP | NEWSMADA

Par Taratra sur 11/01/2020 

Mahazo vahana ny herisetra mianjady amin’ny ankizy any an-dakilasy ataon’ny mpanabe. Voararan’ny 
ny fikasihan-tanana na ny fampihorohoroana ny mpianatra. Misy ny sazy karazany roa miandry ny 
herisetra. 

“Isan-kerinandro, mahazo fitarainana roa ny Ofisim-pirenena miahy ny sekoly tsy miankina (Onep) 
ny herisetra ataon’ny mpampianatra amin’ny mpianatra any an-tsekoly”, hoy ny talen’ny Onep, 
Tsarasidy Marcellin, omaly teny Analakely. Miseho amin’ny endrika roa ny herisetra, ny fikasihan-tanana 
ny mpianatra sy ny fampihorohorona miteraka korontana saina. Samy voararan’ny lalàna avokoa 
endrika herisetra roa. Amin’izao fotoana izao, betsaka ny tranga miseho eny amin’ny tambajotran-tserasera 
anisan’izany ilay mpampianatra amin’ny sekoly tsy miankina nanongo zaza telo taona ka nivoa-dra 
ny talata lasa teo. Nametraka fitarainana ny ray aman-dreny ary eo am-pikarakaraka ny sazy ho an’ity 
nanao herisetra ity ny tomponandraiktry ny Onep. Ny lalàna misy sy manan-kery dia manome fahefana 
Onep hanasazy ny mpampianatra manao herisetra: voalohany ny fampitandremana, manaraka ny fampitsaharana 
asa ary farany ny fisintonana tanteraka ny fahazoan-dalana hampianatra. Manana adidy ihany koa 
talen-tsekoly manoloana ny zava-mitranga ao amin’ny sekoly tantaniny ka mizara ny andraikitra. 

Raha mitory eny amin’ny fitsarana koa ny ray aman-dreny, mbola misy ny lalàna famaizana manasazy 
fikasihan-tanana zanak’olona. Dingana hafa mihitsy izay ankoatra ny sazy omen’ny Onep. 

16 000 ny sekoly tsy miankina 

Misy fomba hafa entina manitsy ny kilonga madinika raha misy ny tsy mety any an-dakilasy ary nahazo 
momba izany ny mpampianatra matoa nahazo ny fahazoan-dalana hampianatra. Raha misy ny tranga 
miseho amin’ny mpianatra any an-dakilasy, atao an-tsoratra ny fitarainana alefa any amin’ny 
Onep eo Analakely. Midina ifotony mihitsy ny tomponandraikitra mijery ny zava-misy. Ny ray aman-dreny 
mety manana porofo ampiarahina amin’ny fitarainana. 

16 000 ny sekoly tsy miankina manerana ny Nosy raha 40 eo ho eo ny mpiasan’ny Onep. Ny fahazoan-dalana 
no fitaovana fanaraha-maso ny mpampianatra tsirairay satria misy fepetra vao mahazo izany. 



Votre adresse email ne sera pas rendue publique 















