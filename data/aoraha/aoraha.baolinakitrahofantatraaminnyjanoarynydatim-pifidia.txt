BAOLINA KITRA :: HO FANTATRA AMIN’NY JANOARY NY DATIM-PIFIDIANANA FMF • AORAHA

Tao anatin’ny dimy amby roapolo andro nijoroan’ny komity ho amin’ny fanavaozana ny Federasiona 
baolina kitra izay dia nanambara ny hamoaka ny datim-pifidianana ny mpikambana ao aminy, omaly, 
amin’ny tranoben’ny baolina kitra, eny Isoraka. «Homena amin’ny volana janoary ho avy izao ny 
izay nahazoana fankatoavana tamin’ny Federasiona iraisam-pirenena. Marihiko fa foana avokoa 
filatsahan-kofidiana tamin’ny farany teo fa miainga amin’ny lisitra vaovao mihitsy isika. Hiezaka 
ny hamita ny adidy napetraka taminay hatramin’ny fiafaran’ny fotoam-piasanay, amin’ny volana 
ho avy izao », hoy i Attalah Béatrice, filohan’ny « Comité de normalisation » eo anivon’ny Fede­rasiona 
baolina kitra. Hatramin’izao fotoana izao aloha dia ny CAN Beach Soccer, izay nandraisantsika anjara tany Ejypta, 
asa maika natrehan’izy ireo. Hifantoka amin’ny solontena amin’ny fifi­dianana (Délégués) any 
rantsa-mangaikan’ny federasiona izy ireo, ankehitriny. « Mety hisy ny famerenana ny fifidianana 
amin’ireo seksiona na ligim-paritra nisy olana, raha misy izany », hoy i Sahondra Rabenarivo, 
ao amin’ny komity. 

Ankoatra izany dia nanambara ihany koa izy ireo fa « nahazo fanasana avy tany amin’ny Emirat Arabes 
hiatrika lalao ara-pirahalahiana amin’izy ireo, amin’ny 21 na 28 desambra ho avy izao, ka ity firenena 
no hiantoka manontolo ny Barean’i Madagasikara”. Misy olana anefa izany satria maro ireo mpilalao 
afa-miala any amin’ny kliobany satria tsy andro natokan’ny Fifa hamelana azy ireo hiatrika lalao 
ireo daty ireo. 









Enregistrer mon nom, mon e-mail et mon site web dans le navigateur pour mon prochain commentaire. 



