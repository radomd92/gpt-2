ANTSIRABE : MISY MANONGOTRA NY LALAMBY – MIDI MADAGASIKARA

Lasibatry ny jiolahy indray ny lalam-by eto Antsirabe, efa nanomboka tamin’ny iray vola lasa izany 
mbola mitohy ihany ankehitriny. Tsy dia tranga mpiseho eto Antsirabe ny hala-by, indrindra fa 
fotodrafitrasa toy itony, saingy efa mitatra ny toetsain’ireo jiolahy. Asa ! noho ny tsy fisiana 
ka dia ny lalamby indray no lasibatra. Mahatratra 12 metatra eo no efa banga tamin’ny lalamby ao 
raha ny fantatra. Olona sendra nandalo no nahatsikaritra izany ka nampandre haingana tany amin’ny 
Nidina teny ifotony ny fokontany nijery ny zava-nisy ka hita fa nisy nangalatra tokoa ny ampahany 
lalamby. Mbola nisy ampahany tamin’ny vy tsy voahongotra tsara ka navelan’ireo olon-dratsy teo 
toerany ihany. Nihevitra ny fokonolona fa mety mbola hiverina ireo jiolahy haka io ampahany sisa 
io ka nanao fiambenana, saingy tsy nisy vokany izany. Efa nisy ny tatitra nomena ny tompon’andraikitry 
orinasa Madarail ka miandry izay fepetra horaisina ny fokonolona. Mampalahelo ny zava-mitranga, 
raha tsy misy ny fepetra raisina haingana. Ny lalam-by izay namela tantara tsy azo fafana, indrindra 
ny namoizana ain’ny Malagasy maro tamin’ny fananganana azy. 



