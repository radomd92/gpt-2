MAMORY IVATO : DIMY LAHY NANAFIKA « CYBER », MATY VOATIFITRA NY MPIAMBINA – MIDI MADAGASIKARA

« Cyber » iray vao nisokatra vao tsy ela akory izay, no lasibatry ny asan-jiolahy ny sabotsy hariva 
teo. Vola manodidina ny roa tapitrisa ariary teo no lasan’ireo olon-dratsy. Maty notofirin’ireo 
dimy kosa ny mpiambina an’ity toerana ity. 

Nandriaka ny rà teny Mamory Ivato, ny harivan’ny sabotsy lasa teo, tokony ho tamin’ny enina ora 
fahefany tany ho any. Nirefodrefotra ny basy. Jiolahy dimy lahy nitondra basy mahery vaika sy poleta 
niditra tao amina toerana fikirakirana « internet ». « Mety ho efa tsikaritry ny mpiambina ny fihetsik’ireo 
ka nandray ny andraikiny avy hatrany izy » hoy ireo mponina teny an-toerana. Atody miady amam-bato 
ny an’ity tovolahy ity. Tsy nisy alaharo alaharo ny an’ireto jiolahy tsy mifaditrovana ireto fa 
hatrany dia ny basy teny an-tanan’izy no nasetriny an’ilay mpiambina. Niantefa teny amin’ilay 
mpiambina an’ity toerana ity ny bala maro izay nahalavo azy. Maty tsy tra-drano ny lehilahy. Amin’ny 
ora hariva izany no tena fiasana ho an’ireo « cyber ». Mbola maro araka izany ireo olona nikirakira 
internet » tao amin’ilay toerana no niditra ireo olon-dratsy. Ambonin’ny vola tao amin’ity « cyber 
ity dia mbola nanendaka ireo mpanjifa ihany koa ry zalahy. Ary tsy vitan’izay nanendaka fa mbola 
olona ihany koa. Vehivavy iray, mpanjifa tao an-toerana no nodarohan’izy ireo ka naratra mafy 
amin’ny tongony. Tapaka mihitsy moa ny feny, raha ny loharanom-baovao avy eo anivon’ireo mpitandro 
Vola nahatratra tany amin’ny roa tapitrisa ariary tany ho any kosa no nentin’ireo olon-dratsy 
niampy fahana finday manodidina ny roa hetsy ariary teo. 

Vao nirefotra ny basy dia efa nandray ny andraikiny ny mponina niantso mpitandro filaminana, izay 
haingana teny an-toerana. Raikitra avy hatrany ny fifanenjehana tamin’ireo mpanafika. Tsy lasa 
ny iray tamin’ireo olon-dratsy ka tra-tehaka. Tafaporitsaka niaraka tamin’ny vola kosa ny efa-dahy 
Efa mandeha ny famotorana ity olon-dratsy tratra ity, izay nentina avy hatrany tany amin’ny biraon’ny 
teny Ivato. Mitohy kosa ny fikarohana ireo namany hafa, raha ny vaovao hatrany. Efa nomena ny havany 
vatana mangatsiaka an’ilay tovolahy namoy ny ainy. Nentina namonjy toeram-pitsaboana kosa ilay 
Akaiky tokoa ny fety dia mirongatra indray ny asan-jiolahy. Vao tsy ela tokoa mantsy, teny Ambohidratrimo 
no nisiana fanafihana fivarotan-tsolika. Mbola miriaria any ireo olon-dratsy saingy efa fantapantatra 
« camera » kosa ny endriny. 



Zidane on asa tokony hataon’ny mpitondra Ny filaminana vaigon-dohan-draharaha. Ary tsy tokony 
intsony ireny basy mandehadeha ireny. Avy aiza izy ireny. Tokony handresy mahatra NY mponina ireo 
NY filaminana @ VOKATRY Ny asany. 


















