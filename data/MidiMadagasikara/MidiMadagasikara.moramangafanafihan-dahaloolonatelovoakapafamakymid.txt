MORAMANGA : FANAFIHAN-DAHALO, OLONA TELO VOAKAPA FAMAKY – MIDI MADAGASIKARA

Telo mirahalahy no voakapan’ny antsin’ireo mpandroba tamin’ny tongony raha iny handeha hanavo-tena 
ny alin’ny zoma 24 febroary 2017 tao amin’ny trano fonenean’izy ireo nandritry ny fanafihina nahazo 
ireo. Fianakaviana iray 10 mianaka avy nivarotra omby izao nisy nanafika izao. Vola 7 hetsy sy omby 
no lasan’ireo olon-dratsy miaraka tamin’ireo bokin’omby sy ny kara-panondron’ny tompony ary 
finday. Mbola teo am-piandrasana sakafo hariva ireto fianakaviana no niditra an-keriny ireo 
Zazakely 1 taona sy 2 taona no anisan’ny niharan’ny herisetra satria voaompa no voatrerona raha 
na miteny, indrindra moa raha sendra nahajery ireo dahalo tafiditra tao an-tranony. Tsy nikasika ireo renim-pianakaviana izy ireo, fa dia ireo lehilahy 
tao anaty fianakaviana ihany. Dimy lahy mitondra basy lava sy antsibe no tonga tao ary ny iray tamin’izay 
nisaron-tava. Ny fifanampian’ireo fokonolona no nahatonga ireto marary teto amin’ny hopitaly teto Moramanga tonga nanolotra fanampiana ho azy ireo ny mpitondra teto an-toerana 
notarihan’ireo solombavambahoaka mirahalahy ny Dr Rajaobelina Lova sy Randriamahefa Henri 
Miantso ny fandraisan’andraikitra ny mpitandro filaminana sy ireo solombavambahoaka indrindra 
hanampiana ny isan’izy ireo hiasa any an-toerana, raha toa ka vitsy ny isan’ireo miasa any ambanivohitra 
any amin’ireny toerana ireny no anjakan’ny tsy filaminana 




















