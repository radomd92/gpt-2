IVANDRY : MPANENDAKA TRA-TEHAKA TEO AM-PANAOVANA NY ASA RATSINY – MIDI MADAGASIKARA

Misy vokatra. Tato ho ato izay tokoa, dia samy nahamarika ny rehetra ny fisian’ireo andiana mpitandro 
manao lahara-manjohy misafo ireny elanelan-trano rehetra ireny. Mahatsiaro tena ho afak’ahiahy 
ireo mponina manoloana izany, ary tsapa fa ahitam-bokatra ilay paik’ady. Toy ity nitranga tetsy 
ity mantsy, raha tra-tehaka teo am-panaovana ny asa ratsiny mihitsy ny mpanendaka rain-dahiny 


Araka ny tatitry ny polisim-pirenena dia olona handeha hamonjy fodiana no saika lasibatra tamin’io 
io, tokony ho tamin’ny valo ora sy sasany alina tany ho any. Namoaka sabatra avy hatrany ity olon-dratsy 
ilay olona ary nandrahona ny hampiasa tsy am-pisalasalana izany fivaotam-piadiana teny an-tanany 
raha tsy manaiky izay rehetra teneniny. Mazava ho nentin’ny tahotry ity farany ka saika hanome 
zavatra sarobidy tany aminy. Tamin’izay fotoana izay anefa no nandalo mihitsy ireo pôlisy mpanao 
avy amin’ny kaomisarian’ny boriborintany fahavalo tetsy Analamahitsy. Raha vao nahatazana 
mpitandro filaminana ny anao dia rafitra nitsoaka, saingy tsy lasa lavitra akory. Raha ny fanazavana 
dia vao nivoaka ny fonja ny tamin’iny tapak’iny volana nivalona iny ity lehilahy ity, kanefa dia 
niverina tamin’ny asa ratsy fanaony izao ihany. Mbola resaka fanendahana ihany moa no nahavoarohirohy 
tamin’izay. 

Fa amin’izay lafiny izay, tsapa tokoa fa mazàna ireo olona avy nifonja dia miverina ihany amin’ny 
ratsiny. Hilàna hevitra sy tetik’ady maty paika mihitsy araka izany ireny olona ireny, hamerenana 
indray eny anivon’ny fiarahamonina sy mba tsy hiverenany intsony amin’izay asa ratsy nampigadra 
izay. Fa tsy hoe « fialana sasatra sy fakàna traikefa » araka ny filazan’ny ankamaroan’izy ireo 
any am-pigadrana any. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

