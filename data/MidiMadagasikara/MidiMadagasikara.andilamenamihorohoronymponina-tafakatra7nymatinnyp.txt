ANDILAMENA : MIHOROHORO NY MPONINA -TAFAKATRA 7 NY MATIN’NY PESTA – MIDI MADAGASIKARA

Nanomboka ny volana aogositra 2014 teo no nahitana ny tranga hafahafa eo amin’ny fahasalamana 
anatin’ny fokotany Sahavolo Andilamena. Nanomboka nisy ny maty ary mbola nisy ihany koa ny narary 
Raha ny loharanom-baovao voaray dia efa voamarina fa pesta no mitranga ao Sahavolo, tanàna iray 
ho 15 Km miala an’Andilamena ary efa tafakatra 7 izao no maty . Nivory maika ary araka izany ireo tompon’andraikitra 
ao Andilamena ary dia nidina ifotony nanao ny fanentanana rehetra amin’ny tokony hatao amin’ity 
mahafaty ity. Matahotra sy mihorohoro ny mponina indrindra ny ao Andilamena amin’izao fotoana 
ka manao antso amin’ny fanjakana ny tokony hiarovana haingana ny vahoaka amin’ity areti-mandoza 
Ny mponina ao Sahavolo rahateo moa dia mivezivezy isan’andro ao Andilamena. 



