FAHASALAMANA : 17 TAPITRISA DOLARA HIADIANA AMIN’NY TAZOMOKA | NEWSMADA

Par Taratra sur 06/02/2016 

Nandray ireo tompon’andraikitra ambony mpiara-miombon’antoka eo amin’ny sehatry ny fahasalamana 
filoha Rajaonarimampianina Hery, teny Iavoloha ny alakamisy teo. Noraisiny tamin’izany ny avy 
Global Fund, Ariane Lopez Hunte sy ny avy amin’ny Gavi, Véronique Maeva Fages. 

Notronin’ny solontena maharitry ny Unicef miasa eto Madagasikara, Elke Wisch, sy ny solontena 
ny OMS miasa eto, Charlotte Faty Ndiaye, izy ireo tamin’izany fihaonana izany. 

Ho an’ny Global Fund, nilaza i Ariane Lopez Hunte fa « eo am-pamaranana ny famolavolana ny famatsiam-bola 
amin’ny ady atao amin’ny aretina tazomoka, VIH/Sida ary raboka no tena himasoan’izy ireo amin’izao 
izao». Mitentina 17 tapitrisa dolara izany vola izany. Efa hatramin’ny taona 2004 ny tetikasa 
ny fahasalamana niarahana tamin’ny Global Fund ary mitohy hatramin’izao. 

Tetsy andaniny, nilaza ny avy amin’ny Gavi fa tonga amin’izao fihaonana izao izy ireo miaraka amin’ny 
eo amin’ny sehatry ny fahasalamana rehetra ho amin’ny fanombohana ny famatsiam-bola indray manodidina 
vaksiny hanamafisana ny fahasalaman’ny ankizy malagasy. 

Voakasik’izany indrindra ireo faritra tena saro-dalana izay tokony hamafisina hatrany ny fanaovam-bakisiny 
amin’ireny toerana ireny. Tanjon’ny Gavi ny hanatanteraka tetikasa vaovao mitentina 16 tapitrisa 
izay hotanterahina ao anatin’ny telo taona manaraka. 

« Amin’ity herinandro ity, hamarana indrindra ny drafitrasa rehetra ho fanatanterahana izany 
izany izahay hahafahana manomboka ny asa amin’ny volana marsa ho avy izao », hoy ny tompon’andraikitra 
amin’ny Gavi. 

Nanararaotra ny fihaonana tamin’ny filoha ihany koa izy ireo hijerena ny fahafahana miasa maharitra 
amin’ny sehatry ny fanaovam-baksiny, ny lalàna mikasika izany… 



Les commentaires sont fermées. 

