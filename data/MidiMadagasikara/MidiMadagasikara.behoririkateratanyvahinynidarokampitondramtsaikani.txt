BEHORIRIKA : TERATANY VAHINY NIDAROKA MPITONDRA MÔTÔ, SAIKA NIHARAN’NY FITSARAM-BAHOAKA – MIDI MADAGASIKARA

Saika raikitra indray ny sakoroka, omaly. Teratany vahiny iray no saika niharan’ny hatezeram-bahoaka, 
Behoririka. Raha ny fitantaran’ireo nanatri-maso teny an-toerana, dia nandona mpitondra môtô 
teny an-toerana ny fiara nentin’ity vahiny ity, ary izy indray avy eo no ilay olona voadona. Amin’izao 
ny fety izao tokoa dia somary manahirana tanteraka ny fandehanana eny amin’ireny toerana be olona 
be tsena ireny, anisan’izany Analakely sy Behoririka. Tomefy olona hatrany anaty arabe, antony 
tanteraka ireo mpitandro fiara, eny fa na hatramin’ireo mpitondra môtô aza. Tao anatin’izany 
izany, tokony ho tamin’ny telo ora tolakandro teo ho eo, no nitranga ity korontana ity. Tsy afa-miala 
habetsaky ny olona teo alohany ilay môtô ka tafajanona. Tamin’izany anefa no notrongisin’ilay 
tsy mataho-dalana, avy ao afara izy ka nianjera. Nanomboka teo no nitangorona ny olona. “Nivoaka 
tao anaty fiara ny mpamilin’ilay tsy mataho-dalana, izay teratany vahiny. Nivazavaza an’ilay 
môtô” hoy ny fitantarana mpivarotra iray teny an-toerana, nanatri-maso tanteraka ny zava-nisy. 
fantatra na naninona nony avy teo, fa avy hatrany dia nokendain’ilay mpamily ilay mpitondra môtô, 
nomeny ny totohondry” hoy hatrany ity olona ity. Izay fihetsika izay no anisan’ny nampitroatra 
olona efa nitangorona. Saika hisambotra ity vahiny ity ireo olona, saingy nitsofoka haingana 
anatin’ny fiarany, ary nirifatra nitsoaka ity olona namono. Toraka baoritra sy izay zavatra hitan’ireo 
teny an-toerana sisa no azon’ireto farany natao. Tonga teny an-toerana taorian’izay ny pôlisy, 
nitondra ilay mpitondra môtô naratra, voadaroka teo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

