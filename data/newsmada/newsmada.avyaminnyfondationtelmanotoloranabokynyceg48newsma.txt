AVY AMIN’NY FONDATION TELMA  : NOTOLORANA BOKY NY CEG 48 | NEWSMADA

Par Taratra sur 13/03/2018 

Nanolotra boky 29 000 ho an’ny CEG 48 manerana ny Nosy ny Fondation Telma. 400 ny boky fampianarana 
isaky ny CEG ary hapetraka ao amin’ny trano famakiam-boky. “Hahazo anjara koa ny sampandraharaha’ny 
misahana ny boky sy ny fandaharam-pianarana”, hoy ny filohan’ny Fondation, Isabelle Salabert, 
teny Soavimasoandro. Iray amin’ireo CEG notolorana boky ny eny Soavimasoandro, nahazo fitaovana 
koa ny EPP. Nangataka ny handraisana ny mpampianatra Fram enina ao amin’ny CEG ho mpiasam-panjakana 
solontenan’ny ray aman-drenin’ny mpianatra. 

Ny sefo fokontany kosa, Ramahazosoa Benjamin, niangavy ny hanorenana lycée satria voatery mianatra 
Analakely, Ambohimanarina na Analamahitsy ny mpianatra rehefa afaka BEPC. Manana toerana malalaka 
ny EPP Imamba, afaka hananganana fotodrafitrasa ho an’izay lycée izany. Voaray ny fangatahana, 
ny minisitra Rabary Paul fa efa misy ny sampana misahana ny lamina momba izany ao amin’ny minisitera. 



Les commentaires sont fermées. 

