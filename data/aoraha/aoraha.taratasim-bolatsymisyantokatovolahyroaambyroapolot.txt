TARATASIM-BOLA TSY MISY ANTOKA :: TOVOLAHY, ROA AMBY ROAPOLO TAONA, NANGALATRA SADY NISOLOKY • AORAHA

Voatazona atao andrimaso eny amin’ny biraon’ny Kaomisarian’ny polisy, eny Analamahitsy, nanomboka 
alahady lasa teo, ny tovolahy iray, roa amby roapolo taona. Voarohirohy tamin’ny halatra sy fisolokiana 
Anio no hanolorana azy eny amin’ny Fampanoavana, araka ny nambaran’ny mpanao famotorana, omaly. 

Nanatona teny amin’ny mpitandro filaminana avy hatrany ny tompon’andraikitra tao amina toeram-pivarotana 
iray noho izy ireo voasoloky. Hosoka sady efa tsy mandeha intsony ny taratasy fakàna vola eny amin’ny 
voarain’izy ireo avy tamina lehilahy iray. Niroso tamin’ny fikarohana ny polisy. Voasambotra 
amin’ny trano fonenany teny Mandrosoa Ivato, tamin’ny alahady lasa teo, ny tovolahy vao roa amby 
taona. 

«Nividy môtô lehibe iray mitentim-bidy roa amby roapolo tapitrisa ariary tao amin’io fivarotana 
ity tovolahy ity. Taratasy fahazoana maka vola eny amin’ny banky no nomeny. Teny amin’ny banky 
eo no nahafantaran’ny mpivarotra fa voasoloky izy ireo», araka ny fanampim-panazavana avy amin’ny 
Mbola tratra tao an-tranon’ity mpisoloky ity ilay kodiaran-droa ka naverina tamin’ny tompony. 

Tamin’ny famotorana sy fakàna am-bavany an’ity voarohirohy no nahafantarana ny mombamomba ny 
fakàna vola amin’ny banky nividianany môtô. Fantatra fa niasa sy nipetraka tamina teratany vahiny 
izy. Niala tao izy rehefa avy nangalatra ny taratasy fakàna vola amin’ny banky izay miisa efatra 
mpampiasa azy io niaraka tamina vola vahiny maromaro, tamin’ny volana jona lasa teo. Nampandre 
tompon’andraikitra teny amin’ny banky ilay teratany vahiny noho ny fahaverezan’ireo taratasy 
Nofoanana ny fahazoana maka vola tamin’ireo taratasy ireo. 

Ankoatra ity nividianana môtô ity dia efa nividianany solika ihany koa ireo taratasy hosoka ireo. 









Enregistrer mon nom, mon e-mail et mon site web dans le navigateur pour mon prochain commentaire. 



