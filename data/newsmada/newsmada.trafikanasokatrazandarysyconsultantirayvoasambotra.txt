TRAFIKANA SOKATRA  : ZANDARY  SY « CONSULTANT » IRAY VOASAMBOTRA | NEWSMADA

Par Taratra sur 26/11/2016 

Tambajotra matanjaka sady iraisam-pirenena ! Nanao ny asany tokoa sady deraina ny vokatra mifanandrify 
asany nataon’ny mpitandro filaminana, indrindra ny zandarimariam-pirenena. Omaly, tamin’ny 
ora maraina, tonga teny Ampasampito ny zandary, taorian’ny loharanom- baovao azony. Tratra ny 
telo, ka zandary amperinasa ny iray, miampy olona iray miasa na manao tolotr’asa (consultant) 
mpamatsy vola iraisam-pirenena eto amintsika. Olon-tsotra kosa ny fahatelo voarohirohy. Araka 
loharanom-baovao ihany, tazonina eny amin’ny tobin’ny zandarimaria eny Ankadilalana ireo olona 
ireo. 

Raha zohina ny raharaha, fantatra fa teo am-pifanarahana hivarotra sokatra, karazana “angonoka 
sivy” izy ireo. Rehefa tonga teny Ampasampito ny mpitandro filaminana, sokatra, karazana “radiata” 
10 ny hita tao an-trano. Dikany, miha mavesatra ny fiampangana, satria misy ny fisolokiana. 

Tsy tanteraka izao fanenjehana ny mpanao trafika harena voajanahry izao, raha tsy eo ny fandaharanasa 
ny lalàna iadiana amin’ny fanaparam-pahefana amin’ny fandripahana ny harena voajanahary eto 
(Alarm). Fiaraha-miasa iarahan’ny Alliance voahary gasy, ny minisiteran’ny Tontolo iainana, 
Fitsarana, ny Zandraimariam- pirfenena, ary ny fikambanana maro miaro ny tontolo iainana. 



Les commentaires sont fermées. 

