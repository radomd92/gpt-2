FADIN-TSERANANA IVATO : “HEROÏNE” ANTSASA-KILAO NAFENINA TANATY TAOZAVATRA MALAGASY – MIDI MADAGASIKARA

Saika nety ny “ketrika” ho an’ireo mpanao trafikana zava-mahadomelina mahery vaika, saingy soa 
fa mbola teo ireo mpiasan’ny fadin-tseranana hanakana izany ! “Heroïne” eo amin’ny 500 grama teo 
eo no saron’ireo mpiasan’ny fadin-tseranana teny Mamory Ivato, ny alin’ny talata lasa teo. Tanaty 
saika halefa izy io, na “colis”, tamin’ny sidin’ny kaompania Air France. Ary any Canada no tanjony 
rehefa avy mandalo an’i Frantsa. Raha ny zava-nitranga, araka ny fanazavàna azo teny an-toerana, 
efa nampiahiahy tany am-boalohany ihany ireo entana, saika haondrana ireto, izay karazana taozavatra 
vita amin’ny rofia. Ny iray tamin’ireo entana ireo anefa no avy hatrany dia nanintona ny mason’ireo 
ny amin’ny fomba nandrariana ilay rofia izay efa somary lehibe kokoa raha mitaha amin’ny hafa, 
indrindra ihany koa ny amin’ny lanjany, izay mavesatra. Rehefa nojerena akaiky dia hita fa fantsona 
no nofonosina rofia, toy ireny harona mahazatra ireny. Tao anatin’io fantsona io dia nahitàna 
fotsifotsy. Mailo avy hatrany ireo mpiasa ka nanajanona avy hatrany ireto entana ireto, hozahana 
Nentina notiliana ilay vovo-javatra fotsifotsy tao anatin’ilay fantsona ka sarona teo fa zava-mahadomelina 
vaika fantatra amin’ny anarana hoe “heroine” izy io. Tamin’ny fotoana nandalovanay teny dia mbola 
am-pamahana ilay rary rofia ireo tompon’andraikitra. Ny hany azo antoka, hoy ny fanazavàna hatrany, 
tsy latsaky ny 500 grama izy io. Raha kajiana tsotsotra amin’ny kajy ambany, amin’ny hoe 140.000 
iray grama amin’ity rongony ity dia tombanana any amin’ny 70 tapitrisa any ho any ny teti-bidin’ity 
saron’ny fadin-tseranana ity. Tsy fantatra mazava aloha hatreto ny tena tompony sy ny mpandefa 
Ny hany nambaran’ireo tompon’andraikitra avy ao amin’ny Fadin-tseranana dia hoe teratany vahiny 
io, ary efa nomena ny tompon’andraikitry ny filaminana misahana ny resaka zava-mahadomelina 
fanadihadiana rehetra makasika ny fikarohana izay tao ambadik’izao trafika izao. 




















