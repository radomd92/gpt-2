TOLIARA : SARIM-BAVY MPANAO SINTO-MAHERY SAIKA MATIN’NY OLONA – MIDI MADAGASIKARA

Lehilahy sarim-bavy iray sahabo ho 25 taona, malaza ratsy eo an-tanana faingan-tànana sy mpisoloky 
naratra mafy nivindana vava sy nivonto teta-maso rapa tarehy voadaroka.Tratra nangalatra finday 
mitentim-bidy roa tapitrisa ariary tamina tokantrano iray tao amin’ny fokontany Tsimenatse 
afak’omaly tolakandro. Raha ny fanazavana azo dia niditra tampoka tao an-tranon’olona ity pelaka 
izay nilaza rehefa nofotorana fa hitady ilay mpiasa an-trano tao hono ! 

Nifanenjehana eran’ny tanàna. Hitany « mi-charge » teo ambony latabatra tsy lavitra ny varavaravambe 
ilay finday avolenta, ka tonga dia nalainy. Naneno nisy niantso tampoka anefa io telefaona io. 
ny tompony tao amin’ny efitra ambadika saika handray ny antso ary taitra nahita an’ ilay sarim-bavy 
niaraka tamin’ny findainy. Raikitra ny hazolava (antso vonjy). Nifanenjehana eran’ny tanàna, 
voasambotra ilay mpangalatra. Gadra lava. « Raikitra ny daroka sy vono, ary saika nanaraka hatramin’ny ain-dehibe raha nisy kely 
hoy ireo mpiara-monina leom-boan’anana amin’ny asa ratsiny nanatri-maso. Raha ny fanazavana 
dia isaky ny sarona amin’ny asa ratsiny ity sarim-bavy antsoina hoe : T. ity dia mifona hatrany, 
mamerin-keloka avy eo tsy mety fay, na dia efa nigadra noho ny fisolokiana sy halatra aza ny tenany. 

