FJKM AMBOHIMALAZA FIRAISANA  : HOTOKANANA NY TRANO FIANGONANA VAOVAO | NEWSMADA

Par Taratra sur 21/07/2016 

Hotontosaina ny 30 sy 31 jolay izao ny fitokanana ny trano fiangonana an’ny FJKM Ambohimalaza Firaisana 
Vaovao. Eny Ambatobe Ambohimalazabe no misy azy ity. Nahavita ezaka lehibe ireo mpino sy ny zanaky 
fiangonana, miely hatrany ampitan-dranomasina any, satria lehibe ny tranon’Andriamanitra 
ireo, izay amina velarana 4.200 m2. 

Entanina hanotrona izao lanonam-pitokanana izao ny mpino sy ny taranaka rehetra. Hosantarina 
fitokanana ofisialy arahina fanompoam-pivavahana izany, ny asabotsy 30 jolay. Ny ampitson’io 
hiara-hisaotra an’Andriamanitra amin’ny alalan’ny fanompoam-pivavahana lehibe. 

Raha tsiahivina, notanterahina tamin’ny taona 2012 ny fiadiana ny fototry ny trano fiangonana. 
taorian’izay, ny 25 desambra 2013, efa afaka nankalaza ny Fetin’ny Noely tao am-piangonana, izay 
voatafo, ireo mpino. 

Fotoan-dehibe hoan’ny mpino rehetra sy ny zanaka am-pielezan’ny FJKM Ambohimalaza Firaisana 
Vaovao ny 30 sy 31 jolay izao. Efa ela ny niandrasan’izy ireo ny fahavitan’ny trano fiangonana vaovao, 
tsy nikelezan’izy ireo aina. 



Les commentaires sont fermées. 

