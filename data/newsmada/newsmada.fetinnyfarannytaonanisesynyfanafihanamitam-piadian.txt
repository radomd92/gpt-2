FETIN’NY FARAN’NY TAONA  : NISESY NY FANAFIHANA MITAM-PIADIANA TANY TOAMASINA | NEWSMADA

Par Taratra sur 02/01/2017 

Tsy mandry fahalemana! Vao ny alin’ny zoma faha 30 desambra monja, nanao ranolava ny fanafihana 
tany Toamasina, ka fanafihana miisa telo niseho. Olona iray voatafika naratra mafy voan’ny bala, 
mbola eo am-panesorana ny bala tavela eo amin’ny sandrin’ ilay niharam-boina ny mpitsabo. Tokony ho tamin’ny 6 ora hariva, nisehoan’ny tranga 
tao amin’ny tokantrano iray tany Tanambao fahadimy. Ity farany izay voaroba vola be sy finday ary 
volamena. Tamin’ny 10 ora alina ny tranga faharoa tao Ambalamanasa. Jiolahy miisa enina nirongo 
nanafika tokantranona fianakaviana iray. Nofatoran’ izy ireo ny raim-pianakaviana ary voarahona 
basy ny vady aman-janany ka nanao izay danin’ny kibony ireo jiolahy nitatitra ny entana izay tiany rehetra tao. 

Tokony ho tamin’ny 12 ora sy 30 minitra alina kosa ny tranga fahatelo tao amin’ny fokontany Depot 
Tsy nisy valaka tamin’ ity faharoa ny fisehon’ ity farany raha ny fitantaran’ny niharam-boina hatrany. Jiolahy tsy latsaky ny enina teo ihany koa no tonga nandrohana teo an-tokontanin’ 
ireo ary nanao amboletra namaky ny varavaran-trano ary nanapoaka basy ka tsy nisy sahy nivoaka 
fokonolona . Nanao famotorana ny polisy. 





Les commentaires sont fermées. 

