ANDRAISORO : TAXI-BE TAPAKA « FREIN », NANDONA FIARA ROA SY TRANON’OLONA – MIDI MADAGASIKARA

Olona iray naratra mafy, fiara telo no potika niaraka tamin’ny rindrin-tranon’olona. Izay no 
ny lozam-pifamoivoizana nitranga teny Andraisoro omaly. Taxi-be iray, zotra 147 no anton’izany 
izany, rehefa voalaza fa nilaozan’ny hisatra ity farany, kanefa dia fidinam-be ny lalana. Handeha 
asa maraina ity taxi-be ity no sendran’io olana io, izany hoe, mbola tsy nitondra olona tao anatiny. 
nidina fotsiny ilay Fiara-be. Toerana isan’ny be olona sy be fiara iny faritra iny, indrindra raha 
maraina izany. Manampy trotraka rahateo ny fahateren’ny lalana. Teo anatrehan’izany zavatra 
izany dia tsy hitan’ny mpamilin’ity taxi-be ity intsony izay natao ka hany heriny dia nanao izay 
ny fiara tamin’ny alalan’ny fandomana zavatra. Fiara kely iray, taxi, niantsona tsy lavitra teo 
voadona voalohany, ary nitsimbadika ambony ambany, taorian’izay dia niantefa teny amina fiara 
iray zotra 141 ity farany rehefa namarana ny diany teny amina tranon’olona. Naratra mafy vokatr’izay 
izay ny mpamily ary nentina novonjena haingana teny amin’ny hôpitaly. Nampandrenesina kosa tetsy 
ireo pôlisy misahana ny lozam-pifamoivoizana izay tonga nanao ny fizahana ifotony sy ny fanadihadiana 
an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

