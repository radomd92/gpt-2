ANOSY AVARATRA  : VEHIVAVY SY JIOLAHY, NANAFIKA  FIVAROTAM-PANAFODY | NEWSMADA

Par Taratra sur 18/09/2017 

Olon-dratsy dimy izay vehivavy ny iray, nitondra PA roa, niaraka tamina fiara Peugeot 405 manga 
tsy misy laharana, no nanafika ny fivarotan’olona iray, izay fivarotam-panafody sy quincaillerie 
enta-madinika, teny Anosy Avaratra, Sabotsy Namehana, ny asabotsy teo tamin’ny 2 ora tolakandro. 
haingana ny zandary sy polisy eny Sabotsy Namehana ireo niharam-boina raha vao lasa ireo mpanafika. 

Raha vao naheno izany ny élément mixte (GN-PN-AM) nanao fisafoana teny amin’ny manodidina, nijery 
hatrany io toe-javatra io. Nanao ny sakana ka tratra teny Antsofinondry ilay Peugeot 405 ka roa 
ireo voasambotra tao ary isan’izany ilay vehivavy. Voasakana teo Sabotsy Namehana koa ny taxi-be 
nandehanan’ny sasany tamin’ireo jiolahy ka rehefa nosavana tsirairay, lehilahy miisa efatra 
noahiahiana ho isan’ny nanao io fanafihana io tao anaty fiara. 

Voasambotra daholo, noho izany, ireo olona nahiahiana ho nanafika. Tafaverina ny solosaina entin-tanana 
vola tsy fantatra ny isany, ary zavatra maro samy hafa. Tsy nisy naratra na aina nafoy. Misahana 
ny famotorana ny BC sy ny borigady Sabotsy Namehana. 



Les commentaires sont fermées. 

