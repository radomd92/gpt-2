ANTSALOVA : TAPAKA NY LALANA, TSY MANDEHA NY JIRON’NY JIRAMA, MIDANGANA NY VIDIM-BARY SY PPN – MIDI MADAGASIKARA

Noho ny fahatapahan’ny lalana vokatry ny fiakaran’ny rano amin’izao fotoam-pahavaratra mahabe 
izao, dia mitoka-monina tsy afaka mifamevivezy intsony any amin’ny distrika hafa ny mponina ao 
distrikan’ Antsalova, faritra Melaky, izay miaina anaty fahasahiranana tanteraka ankehitriny. 
120 km monja kanefa andro maromaro vao tonga any an-toerana, ary tafakatra valo alina ariary ny 
amin’izao. Mampikaikaika ny vahoaka ihany koa ny fiakaram-bidin’ny entana ilaina amin’ny fiainana 
sy ny fidangan’ny vidim-bary izay tsy mitsaha-mitombo, 700 ariary ny iray kapoaka, ka tsy takatry 
ankamaroan’ny olona intsony. 

Noho ny fahasimban’ny milina mpamokatra herinaratry ny Jirama, nanomboka afak’omaly tolakandro, 
miaina ao anaty haizin’ny tsy fisian-jiro tanteraka ny mponina mitebiteby lava. Araka ny tati-baovao 
ny fahanteran’ny fitaovana no miteraka ny fahatapahan-jiro lava any an-toerana. Raha tsiahivina, 
fanamboarana ny gropy izay simba, ny 17 janoary lasa teo. 11 andro taorian’izay vao niverina kely 
famatsiana herinanatra, nefa efatra andro monja taorian’io fahavitana io indray dia izao mitranga 
indray ny fahasimbana, ary hatramin’ny fotoana nanoratana ny lahatsoratra, tsy mbola niverina 
ny herinaratra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

