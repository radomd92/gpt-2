TOAMASINA: RAVAN’NY POLISY IREO ANDIAN-JIOLAHY MPANAO FANAFIHANA | NEWSMADA

Par Taratra sur 14/02/2019 

Nidoboka am-ponja ao Ambalatavoahangy Toamasina ireo andian-jiolahy tarihin’i Mandignisoa 
raindahiny amin’ny fanafihana mitam-piadiana miharo vonoan’olona tao an-drenivohitry ny faritra 
Raha ny tatitra nampitain’ny polisy, andian-jiolahy mpanao fanafihana ao Toamasina ry zalahy 
ka anisan’izany ireto toerana manaraka efa nanaovan’izy ireo fanafihana ireto : ny tao Valpinson, 
2018, ny kioska eo amin’ny tetezana Ankirihiry, nanafika sy nitifitra ka nahafaty olona tao Tanambao 
ny 28 janoary 2019, teo amin’ny fiantsonan’ny taksiborosy ao Tanambao Fahadimy, toy izany koa 
tao Tsarakofafa ary tao Mangarano. Nohamafisin’ny polisy hatrany fa mbola ireto jiolahy ireto 
ny isan’ny tompon’antoka tamin’ny fitifirana ilay polisy tao Tanamborizano raha hihazo ny trano 
iny izy. Niainga avy amina loharanom-baovao no nahafahan’ny polisy nisambotra ireto jiolahy 
ireto. Mbola eo am-pikarohana ny naman’ireto jiolahy voasambotra ireto ny polisy. Anisan’ireo 
karohin’ny polisy i Vahiny sy i Mamonjisoa izay voalaza fa manana basy Kalachnikov ary nitsoaka 
an-dRenivohitra raha nitsoaka any Ambovombe Androy kosa i Mbiry. 



Les commentaires sont fermées. 

