ALAROBIA AMBONILOHA : SAIKA RAIKITRA NY SAKOROKA, NANDÀ NY FAMETRAHANA “PYLÔNE” TENY AN-TOERANA NY MPONINA – MIDI MADAGASIKARA

Nikorontana vao maraina ny teny Amboniloha omaly. Efa nifamory teny an-toerana ireo mponina, 
ny fametrahana “pylone” tamina trano lehibe iray. Efa tonga tao amin’ity farany mantsy ireo mpiasa 
niomana ny hametaka izany. Nitombo tsikelikely teo ireo olona ary nitangorona. Velona ny horakoraka 
tsoka kiririoka. Nikatso tanteraka ny fifamoivoizana, tokony ho tamin’ny 11 ora tany ho any ary 
raikitra ny sakoroka. Voatery niditra an-tsehatra mihitsy ny pôlisy teo anatrehan’izany. “Tsy 
ny hamatrehana an’io eto am-povoan-tanana eto izahay” hoy ny antsoantson’ireo olona. Raha ny 
ho izy tokoa mantsy dia tsy tokony apetrapetraka foana sy na aiza na aiza izy ireny noho ny taratra 
mitondra vokatra ratsy ho an’ny fahasalamana. Fa ambonin’izay fantatra ihany koa fa tsy nahazo 
velively, na tany amin’ny fokontany na tany amin’ireo ambaratonga mahefa ihany koa ny orinasa 
hametraka an’ity “pylone” ity teny an-toerana. “Tsy nisy akory ny fangatahana alalàna taty amiko 
tsy nahafantatra ny fisian’io asa io velively ny tenako” hoy Atoa Rakotoarisoa Harijaona, sefo 
eny an-toerana. Nandray ny andraikiny avy hatrany ity sefo fokontany ity, tonga teny an-toerana 
tamin’ireo mpitandro filaminana nampijanona ny asa. Nisy ihany koa mantsy ny taratasy fampitandremana 
kaominina hampitsaharana ity asa ity. Nilamina ihany izany korontana izany ny tolakandron’ny 
rehefa navoaka sy nalefa nody ireo mpiasa saika hametaka ity fitaovana ity. 




















