SAMBAVA : FALY LOATRA TAMIN’NY FANDRESEN’NY BAREA, LEHILAHY IRAY MATY TAMPOKA – MIDI MADAGASIKARA

Mirona mankany amin’ny fijerena CAN ny ankamaroan’ny olona ankehitriny. Eny na dia ireo tsy tia 
rototra amin’ny baolina kitra aza, dia manaraka ny lalao rehefa ny ekipam-pirenena Malagasy no 
anjara. Raha ny vaovao voaray, noho ny haravoana diso tafahoatra tamin’ny fandresena azon’ny 
Malagasy amin’ny baolina kitra (Barea) nanoloana ny « Hirondelles »-n’i Burundi, dia raim-pianakiavana 
monina ao amin’ny Fokontany Ambodisatrana ao an-tampon-tanànan’i Sambava, izay voalaza fa faly 
loatra no nanao krizy fientanam-po tampoka. Raha antany vao tonga tao an-tranony avy nijery baolina 
« écran géant » tao Sambava Centre ity lehilahy ity, dia nitolefika, ka nentina haingana namonjy 
nefa tsy tana intsony ny ainy tamin’ny 11 ora alina, na dia niala nenina mafy tamin’ny famonjena 
aza ireo mpitsabo. Namela kamboty telo mianadahy ratompokolahy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

