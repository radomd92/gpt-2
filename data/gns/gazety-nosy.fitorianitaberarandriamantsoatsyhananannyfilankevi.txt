FITORIAN’I TABERA RANDRIAMANTSOA : TSY HANANAN’NY FILANKEVI-PANJAKANA FAHEFANA NY MITSARA AZY ?

Roa andro nifanaovana fangala-piery? Izay no kisary hita hatramin’ny talata teo teny amin’ny 
ny lapan’ny fitsarana teny Anosy. Ny talata teo tokoa mantsy no tokony ho niaraha-niatrika teo anivon’ny Filankevi-panjakana, 
rafi-pitsarana tampony misahana ny fandinihana ny ady ifanaovana amin’ny fanjakana, an’ilay 
Tabera Randriamanantsoa sy i Guy Maxime Ralaiseheno. I Tabera Randriamanatsoa izay mpifaninana 
filohampirenena amin’izao fifidianana hatao amin’ny faha-7 Novambra izao, ary i Guy Maxime Ralaiseheno 
fantatra ny maro tamin’ny naha-ben’ny tanàna teo aloha azy tany Ankaraobato Tanjombato. 

Inona moa, hono, ny vontoatin’ny fitorian’izy ireo? Tsy inona akory fa ny fangatahana ny Filankevi-panjakana 
hampiantona ny fampiharana an’ilay didim-panjakana manaika ny mpifidy handatsa-bato amin’ny 
novambra ary ambonin’izay dia ny fangatahana ny fanafoanana an’io didim-panjakana io. Ny antony, araka ny vontoatin’ny fitoriana dia hoe “tsy voahaja ny fepetra momba ny fitantanan-draharaham-panjakana 
pitsopitsony takian’ny lalàna amin’ny tontolon’ny famoahana didy aman-dalàna iray hanan-kery”. 
fanampim-panazavan-dry Tabera Randriamanantsoa mantsy dia hoe “rehefa misy didim-panjakana 
ireny, indrindra fa fanaikana vahoaka hifidy, ohatra, dia tsy vitan’ny hoe “avoaka amin’ny gazetim-panjakana 
didy izao” fa faritana koa ny hoe “mihatra ary manan-kery avy hatrany izao didy izao raha vao mivoaka 
haino aman-jery”. Io famoahana an’io didim-panjakana fanaikana ny mpifidy io tsy navoaka tamin’ny haino aman-jery 
nokianin-dry Tabera Randriamantsoa sy Guy Maxime Ralaiseheno. Manana ny lanjany tokoa eo amin’ny 
lalàna na didy iray hanan-kery ny fanajana ny pitsopitson’izy ireny na ny antsoina hoe “procédure 
Tokony ho nifandaharana teny amin’ny Filankevi-panjakana izany io raharaha io ny talata, saingy 
omaly tolakandro. Tonga indray ny omaly tolakandro, dia peta-dridrina no hita hoe “ahemotra amin’ny 
ho avy izao, faha-11 Septambra”. 

Teo anilan’io, azo ambara ho nifanindran-dalana taminy, dia nivoaka ny fanehoana na “avis” avy 
Fitsarana avo momba ny Lalàmpanorenana (Hcc). Nangataka ny hevitra ny Hcc mantsy ny praiminisitra 
Christian momba ny sokajy voajanaharin’io didim-panjakana miantso ny mpifidy handatsa-bato 
na ilay antsoina hoe “nature juridique”. Dia novalian’ny Hcc omaly hoe isan’ireo didim-panjakana antsoina hoe “acte du gouvernement” 
io. Rehefa ny didy na fanapahana iray raisin’ny governemanta no voasokajy ara-boajanahary hoe 
de gouvernement” dia midika izany fa tsy azo angatahana fanafoanana eo anoloan’ny Filankevi-panjakana. 

Ny dikan’izay dia tsy maintsy mifototra amin’izay rafi-pisainana izay ny Filankevi-panjakana 
hiresaka momba an’io fitorian-dry Tabera Randriamanantsoa sy Guy Maxime Ralaiseheno io amin’ny 
faha-11 septambra. Izany hoe “satria tsy azo entina angatahana fanafoanana eo anoloan’ny Filankevi-panjakna 
didy toa izany, dia hanambara ny Filankevi-panjakana, satria fitoriana tonga teo aminy ny avy 
Tabera Randriamanatsoa fa “tsy manana ny fahefana hitsara an’io izahay eto amin’ity rafi-pitsarana 
ity”. 

Ny tsikaritry ry Tabera Randriamantsoa sy ny namany aloha dia hoe “nisy tandindon-dRatsirahonana 
tao anatin’io fanehoan-kevitry ny Hcc io.” 

Hifarana eo koa izany ny momba ity raharaha iray ity. 

