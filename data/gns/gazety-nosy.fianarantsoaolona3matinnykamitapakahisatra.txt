FIANARANTSOA : OLONA 3 MATIN’NY KAMIÔ TAPAKA HISATRA

Nampivarahontsana ny mponina ao Isaha, any Fianarantsoa ny lozam-pifamoivoizana mahatsiravina 
tany an-toerana, omaly tolakandro. Tapaka hisatra ilay kamiô lehibe mpitondra entana ka nifaoka 
maro. Vokany, lehilahy iray sy vehivavy 2 no maty teo no ho eo ary olona 8 hafa kosa naratra mafy. Ny 
azo avy an-toerana no nahafantarana fa efa ratsiratsy ny hisatr’ity fiarabe ity kanefa mbola nentina 
entana ihany. Marihana fa anisan’ny tompon’andraikitra amin’ny trangana lozam-pifamoivoizana 
izao ny DGSR na ny « Direction Générale de la Sécurité Routière ». Io rafitra io mantsy no tompon’andraikitra 
raha misy ny lozam-pifamoivoizana. Ny fanaraha-maso ny fiara rehetra mifamoivoy eto amintsika 
andraikitra ny DGSR. Midika izany fa raha ny gaboraraka eo amin’ny fitsirahana ny fiara, dia tompon’andraikitra 
ity rafitra ity. 

