ANOSIZATO : MPANAO BIRIKY MATY AN-DRANO TEO IKOPA – MIDI MADAGASIKARA

Fatin-dehilahy iray no nakarin’ny mpamonjy voina avy etsy Tsaralalàna avy ao amin’ny ranon’Ikopa 
Anosizato omaly maraina ka naterina tao amin’ny Tranom-paty etsy Ampefiloha rehefa vitany fizahana 
BMH sy ny mpitandro ny filaminana. Araka ny fantatra dia mpanao biriky eny amin’ny faritra Anosizato 
ny lehilahy. Niaraka tamin’ny namana mpiara-miasa aminy izy no nitranga izao loza izao. Voalaza 
handeha hody any Ambohitompoina izy ireo rehefa avy nandray vola. Teny an-dalàna anefa, dia nisolifatra 
ity lehilahy ity ka nianjera tao anaty rano raha nandalo ny moron’Ikopa izy ireo Niezaka namonjy 
ireto namany saingy tsy nisy azo natao intsony fa efa nentin’ny rano ranamana. Tsy maintsy niditra 
noho izany ny “Pompiers” etsy Tsaralalàna. 

Na izany aza anefa, tsy maintsy nanokatra fanadihadiana ihany ny mpitandro ny filaminana satria 
ny fantatra dia nitondra vola 300 000 ariary ity niharam-boina tamin’io fotoana io. 




















