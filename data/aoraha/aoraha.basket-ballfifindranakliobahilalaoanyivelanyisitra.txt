BASKET-BALL FIFINDRANA KLIOBA :: HILALAO ANY IVELANY I SITRAKA SY NTSOA MIRAHALAHY • AORAHA

Hikopak’elatra hilalao amina klioba any ampitan-dranomasina, manomboka amin’ny volana aogositra 
avy izao, ireo mpirahalahy Raharimanantoanina Sitraka sy Henintsoa. Mpilalao samy ranjanana 
2,05m avokoa izy roa lahy ireo. 

17 taona iry voalohany ary 20 taona kosa ilay faharoa. Samy niantomboka nilalao tao amin’ny BCR 
mirahalahy. Nanohy tao amin’ny Dream Team SC, taty aoriana. Efa nilalao taom-pilalaovana roa 
amin’ny Ascut Atsinanana i Ntsoa. Nandritra ny Afrobasket U16, tany Maorisy, ny taona 2017, no 
nisy nitily i Sitraka izay nahitana klioba amerikanina, eoropeanina, toy ny Frantsay sy Espaniola 
ekipa arzantina sy afrikanina ihany koa. Efa tamin’ny taon-dasa, araka izany, no tokony ho nandeha i Sitraka saingy mbola napetraka laharam-pahamehana 
famitany ny fanadinana bakalôrea ka izay no antony tsy mbola nandehanany. Tsy afa-panadinana 
tamin’ny taon-dasa. Isan’ireo nanaraka ny “sport étude”, tany Tsiroanomandidy, tamin’ny nanomanana 
Afrobasket, tany Maorisy, iny ity mpilalao zandriny ity. “Tafaverina an-tanindrazana izy , tamin’ny 
alina. Nanainga nihazo an’i Tsiroanomandidy vao maraina niatrika fanadinana, ny alatsinainy”, 
ny fitantaran’ny reniny. 

Fepetran’ny fifindrana 

Ankehitriny, nanapa-kevitra ny fianakaviany fa klioba any Frantsa, any Chalon-sur-Saône no 
ka haharitra telo taona ny fifanarahana. “Io klioba io no handrindra ny fanarahany fiofanana araka 
any an-toerana”, hoy hatrany ny reniny. I Ntsoa, zokiny, Ntsoa, kosa dia efa nihazo an’ny nosy Maorisy, 
ho herinandro lasa izao, hanohy fianarana any amin’ny Oniversiten’ny Mascareignes. Kilasy faharoa izy teny amin’ny Iscam, nianatra momba ny fitantanana orinasa. Klioba maorisianina 
hilalaovany any an-toerena saingy nisafidy tsy mbola hilaza ny anaran’ity klioba ity ny fianakaviany. Hovitaina amin’ny volana aogositra avokoa ny taratasy fifindran’izy roa lahy ireo klioba. “Araka 
lalàna mifehy ny fifindrana iraisam-pirenena dia ny saran’ny fikarakarana taratasy mitentina 
euros no aloan’ny klioba mpandray”, araka ny fanamarihan’ny Sekretera jeneralin’ny Federasiona 
Basket-Ball, Ralalaharison Tsiry Colombe. Tsy mandray na ny ariary kosa aza, tsy mitovy amin’ny 
klioba eto an-tanàna, ny klioba namolavola, dia ny Dream Team SC. 









Enregistrer mon nom, mon e-mail et mon site web dans le navigateur pour mon prochain commentaire. 



