DIHY – FITETEZANA FIRENENA : HOENTINA AN-TSEHATRA ETO NY « TORDRE » | NEWSMADA

Par Taratra sur 23/11/2017 

Mitondra zava-baovao indray ny Institut français de Madagascar (IFM) etsy Analakely. Tsy inona 
fa soradihy miavaka, tsy mbola fahita, mitondra ny lohateny hoe « Tordre », izay azo adika koa hoe 
Manolana ». Hoentina an-tsehatra, ao amin’ity foibe ity, izany ny asabotsy tolakandro izao. 

Namorona ity soradihy « Tordre » ity, ny taona2014, ny mpanakanto antsoina hoe Rachid Ouramdane, 
any Angers, saingy miasa any Frantsa ary mitety firenena maro. 

Araka izany lohateny izany, hibahan-toerana ny fahaizana manetsiketsika ny vatana, izay entin’ny 
azy maneho hevitra, mitantara, maneho fihetseham-po, sns. Lalaovin’olon-droa ny « Tordre » : 
Lora Juodkaite, avy any Lituanie, sy i Annie Hanauer, teratany britanika. Samy mpandihy matihanina 
roa ireo ary miara-miasa amina mpamorona maromaro. 

Tafiditra ao anatin’ny fitetezana firenena maro ny fitondrana an-tsehatra ity soradihy « Tordre 
ity eto amintsika. Heverina fa tsy ho vitsy ny mpankafy soradihy ankehitriny, indrindra ny tanora, 
liana amin’izany. 





Les commentaires sont fermées. 

