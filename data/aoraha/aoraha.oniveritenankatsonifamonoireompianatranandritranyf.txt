ONIVERITEN'ANKATSO :: NIFAMONO IREO MPIANATRA NANDRITRA NY FITOKONANA • AORAHA

Nifamono ireo samy mpianatra nandritra ny fitokonan’ ny mpampianatra mpikaroka sy ny mpampianatra 
mivondrona ao amin’ny Seces sampana Antananarivo miaraka amin’ny mpianatra sy ny mpandraharaha 
anivon’ny Oniversiten’Antananarivo etsy Ankatso, omaly. Tovovavy iray ao amin’ny sampam-pianarana 
na «Sociologie» no voafelaky ny tehamaina nandritra ny famoahana mpianatra tany amin’ny efitrano 
vokatr’izany. «Nandritra ny famoahan’ ny mpianatra mpitokona ireo ankizy mbola tany amin’ny 
fianarana dia nisy naka sary. Sorena vokatr’izany ireo mpianatra nandrava ka avy hatrany dia nisintona 
mpianatra tamin’ny vozon’akanjony sy niteny hoe fafao ny sary. Tovovavy iray nikitika finday 
no avy hatrany dia voafelaka raha iny nikitika finday», hoy i Noasivelo Baholy, filohan’ny fikambanan’ny 
ao amin’ny sampam-pianarana Haifiarahamonina. 

Nilaza ity farany fa tsy eken’izy ireo ny herisetra sy ny fanerena ny ankizy hanao fitokonana ary 
ny fepetra sy fitsipika rehetra mifehy ny mpianatra. 

Manoloana izany, nilaza ny filohan’ny Oniversiten’ Antananarivo, Ramanoelina Panja fa «ny Seces 
tompon’ andraikitra amin’ny zava-nitranga androany (ndlr: anio) ». « Nisy fifanarahana napetraka 
tsy mahazo mitsofoka any amin’ny efitrano fianarana ny mpianatra mandritra ny fitokonana. Tokony 
ny zon’ireo mpianatra te-hianatra ihany koa. Hisy ny fampanantsoana amin’ny alatsinainy ho avy 
dia ho hita eo», hoy ihany izy. 









Enregistrer mon nom, mon e-mail et mon site web dans le navigateur pour mon prochain commentaire. 



