HOE ”TSY NETY NIJANONA” TEO AMIN’NY SAKANA…  : ZANDARY NITIFITRA SPRINTER, MPANDEHA IRAY MATY | NEWSMADA

Par Taratra sur 19/09/2016 

Mpandeha iray (lehilahy 49 taona) maty voatifitra teo amin’ny lamosiny. Iray hafa kosa naratra, 
teo amin’ny sorony. Hoe “tsy nety nijanona” ity taksiborosy Sprinter nitondra azy ireo ka izay 
nitifiran’ny zandary azy. “Tsy nikasa ny hitsoaka velively izahay”, hoy kosa ny mpamilin’ilay 
nanizingizina. 



Hadisoana (bavure)! Izay no azo ilazana ny nataon’ireo zandary roa lahy tamin’ireo efatra nanao 
routier”, teo amin’ny fokontany Tombontsoa, kaominina Andranomanelatra Distrikan’Antsirabe 
tamin’ity taksiborosy Sprinter iray avy any Fianarantsoa hihazo an’Antananarivo, ny marainan’ny 
17 septambra 2016 teo. Niantefa teo amin’ny fitaratra aorian’ilay taksiborosy ka niantefa tamin’ilay 
nipetraka tao amin’ny seza ny bala. Nandriaka eran’ny fiara ny ra sy ny atidohany raha ny zava-nisy 
tao anatin’ilay taksiborosy eo amin’ny sary teny Fasan’ny Karana ny asabotsy teo. 

Voalazan’ny fampitam-baovao avy amin’ireo zandary nanao sakana anefa fa hoe nampijanona fiara 
nanao “caravane” izy ireo mba hitsirihana ireo mpandeha ao anatiny. Tsy nety nijanona teo amin’ny 
anefa ilay fiara taksiborosy Sprinter iray izay namarana ny laharana ka voatery tsy maintsy nitifitra 
kodiaran’ny fiara izy ireo mba hampijanonana azy. 

Nohamafisin’ny mpamilin’ilay taksiborosy kosa anefa teny Fasan’ny Karana, ny asabotsy antoandro 
fa zandary roa lahy ireto nanao barazy nandefa ireo taksiborosy nanao “caravane” ireto. Maty teny 
vokatry ny lalana ratsy ny jiro ankavian’ny fiara. “Ahoana io jironao maty io ry sofera?, hoy ilay 
iray, araka ny fanazavan’ity mpamily ity hatrany. Naka sisiny nijery izany jiro maty izany, ilay 
no nirefotra tampoka ny poabasin’ilay zandary avy aoriana. “Tsy nikasa hitsoaka velively aho 
taitra noho ny firefotry ny basy satria tsy noheveriko ho zandary intsony izy ireo fa nitifitra 
fiara avy hatrany”, hoy hatrany ny fanazavan’ilay mpamily. Taitra, araka izany, ny mpandeha rehetra 
taksiborosy nanao “caravane” ka voatery nampiakatra ny hafainganam-pandeha ny mpamilin’ireo 
rehetra. Tao Andranomanelatra anefa dia nijanona ilay mpamily satria misy olona maratra ao anaty 
mba hamonjy mpitsabo. Io mpitsabo io no nandrenesana fa namoy ny ainy ny iray tamin’ireo mpandeha 
fiara. Efa nahazo fitsaboana kosa ilay olona iray naratra teo amin’ny sorony, araka ny tatitra 
amin’ny zandarimariam-pirenena hatrany. 

Nosokafana ny famotorana… 

Misy hatrany ny fihoaram-pefy na tsy fahafehezana ny fitsipika mifehy sy ny fitaovam-piadiana 
am-pelatanan’ny mpitandro filaminana sasantsasany. Manampy izany ny tsy fanajana ny fitsipi-pitondrantena 
misy koa ireo olona tsy natao ho mpitandro filaminana mihitsy fa noho ny resaka vola sy ny tsy fananana 
lasa mifatratra manao ity asa ity na tsy mahafehy izany aza ireo olona sasany. Aiza ny fanadihadiana 
momba ireny olona ireny raha te ho mpiaro ny vahoaka sy ny fananany? Ireny ny zava-nitranga tany 
izay namoizana ain’olona tsy manan-tsiny. 

Na teo aza anefa izany, nanamafy kosa ny zandary fa nosokafana avy hatrany ny famotorana mba hahafantarana 
marina momba ity tifitra namoizana ain’olona ity. Notanana ao amin’ny vondron-tobim-paritra 
Antsirabe ilay zandary nitifitra mba hanaovana fanadihadiana. Nilaza ny zandarimariam-pirenena 
tsy mitanila amin’ny fanadihadiana izay ataony ka na avy amin’iza na avy amin’iza ny antony nahatonga 
zava-nitranga tsy maintsy hampiharina ny lalàna. 

Andrasana, araka izany, ny tohin’ny fanadihadiana ary ny irariana tsy ho very anjavony izany ka 
tsy hahatonga ny olona tsy hahatoky ny mpitandro filaminana intsony. Ny zandarimariam-pirenena 
no nandray an-tanana ny fikarakarana ny fampodiana ny fatin’ilay niharam-boina any an-tanindrazany 
Andranovorivato Fianarantsoa. 



Les commentaires sont fermées. 

