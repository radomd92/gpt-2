GERALD RAMANGASOAVINA : OLONA AMBONY TAMIN’NY TETEZAMITA NO MANAFINA AZY?

Nisesisesy tato ho ato ny fisamborana sy fampidirana am-ponja tompon’andraiki-panjakana ambony 
amin’ny resaka kolikoly sy fanodinkodinam-bola. Ny farany teo dia ny Tale jeneralin’ny fadintseranana 
aloha, Rabenja Eric Narivony, sy mpiasa 3 hafa eo anivon’ny fadintseranana ihany no nampidirina 
vonjy maika noho ny resaka hosoka sy kolikoly avo lenta. Ity farany izay voampanga ho mpiray tsikombakomba 
Mbola Rajaonah, mpanefoefo sady mpanolotsain’ny filoha teo aloha Hery Rajaonarimampianina. 
fa mbola misy maromaro ireo olona karohin’ny Bianco izay voarohirohy amina raharaha maloto teto 
firenena, isan’izany ohatra ny tompon’ny orinasa Mada Terrain, Gerald Herilanja Ramangasoavina. 
farany izay tsiahivina ihany fa voasaringotra ao anatin’ilay raharaha famarotana ny tany nanorenana 
Villa Elizabeth eny Ivandry, trano nipetrahan’ny filoha teo aloha Zafy Albert. Ny volana janoary 
taona 2018 no namoahan’ny Birao mahaleo tena miady amin’ny kolikoly filazàna fikarohana na “avis 
recherche” i Gerald Ramangasoavina. Mandrak’ity anefa ny androany, tsy mbola voasambotra ny 
noho ny antony tsy fantatra. Ny azo antoka aloha dia tsy nitsoaka any ampitan-dromasina i Gerald 
satria vao nivoaka ny filazàna fikarohana avy amin’ny Bianco dia efa namoahan’ny IST (Interdiction 
sortie de territoire) ny tenany. Ankehitriny dia misy ny loharanom-baovao izay milaza fa misy 
manafina sy miaro ity tompon’ny orinasa Mada Terrain ity ary tsy olom-pirenena tsotra fa olona 
tao anatin’ny fitondrana Tetezamita. Izay no mety antony tsy ahitana azy mihitsy satria na io olona 
azy io aza dia mbola manana fifandraisana akaiky amin’ny fitondrana mijoro, ankehitriny. Tsara 
ny mampahatsiahy fa voasaringotra tamin’ity raharaha Villa Elizabeth ity ihany koa ny tale jeneralin’ny 
fananan-tany teo aloha sy ny mpiara-miasa aminy roa. Ireto olona telo ireto izay nampidirina am-ponja 
maika eny Antanimora ary mbola eo am-piandrasana ny fotoam-pitsaran’azy ireo. 

