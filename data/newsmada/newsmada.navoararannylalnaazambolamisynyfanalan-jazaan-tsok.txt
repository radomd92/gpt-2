NA VOARARAN’NY LALÀNA AZA…  : MBOLA MISY NY FANALAN-JAZA AN-TSOKOSOKO | NEWSMADA

Par Taratra sur 28/01/2017 

Mila ho isan’andro ny fanalan-jaza ataon’ny dokotera tonga eny amin’ny hopitaly. Misy fotoana 
mahatratra dimy izany ao anatin’ny iray andro, raha ny fanazavan’ny dokotera mpampiteraka amina 
iray mipetraka etsy Analamahitsy. 

Fanalan-jaza noho ny antony ara-pahasalamana na antony hafa hahazoana alalana amin’ny dokotera 
ankamaroan’ireo. Misy koa ireo nanala zaza an-tsokosoko tany ho any tonga eny amin’ny hopitaly 
sendra ny fahasarotana avy any. 

Tato anatin’ny 10 taona izao, betsaka ny vehivavy tsy mahatondra vohoka hatramin’ny farany. Maro 
antony mahatonga izany fa anisan’ny tena olana fototra matetika ny rarin-tsaina izay tsy voafehy 
mampikorontana ny toe-batana raha ny fanazavan’ny dokotera hatrany. 

Matetika, mitsahatra an-tenantenam-potoana ny fitomboan’ilay zaza ka maty ao am-bohoka. Voatery 
maintsy esorina izy ireny hanavotana ny ain’ny reniny. Indraindray reraka loatra ilay renim-pianakaviana 
afa-jaza ary tsy maintsy asorina sy diovina ny tranon-janany. 

Betsaka ny tranga handraisan’ny dokotera fepetra tsy maintsy hanalana ny zaza ao an-kibo ary mandalo 
maro vao raisina ny fanapahan-kevitra. Efa manao ny fanavotan’aina rehetra koa ny dokotera vao 
amin’io fetra farany io. 

Tazana matetika eny anivon’ny fiarahamonina ihany koa anefa ny fanalan-jaza iniana hatao vokatry 
vohoka tsy nirina na efa miparitaka aza ny karazana fandrindram-piterahana eto amintsika. 

Voararan’ny lalàna ny fanalan-jaza eto Madagasikara. Iharan’ny sazy avokoa na ilay vehivavy 
nanala zaza na ny dokotera miray tsikombakomba sy miantsehatra mivantana sy ankolaka amin’ilay 


Iniana tsy resahina ity fanalan-jaza an-tsokosoko ity na dia efa fantatry ny fiarahamonina izao 
fa misy toerana na dokotera efa malaza amin’izany. Samy mangina ny rehetra. Toy ny mandeha ho azy 
amin’ny andavanandrom-piainan’ny fiarahamonina. 

Ny any Etazonia izao anefa nanokana enina andro hanaovana “diabe ho an’ny aina” ny mponina any an-toerana 
ny ady amin’ny fanalan-jaza. 

Nahafaly ny vahoaka amerikanina ny nanafohanan’ny filohan’izy ireo vaovao, Donald Trump, ny 
ho fanampiana ireo fikambanana mikarakara sy manohana ny fanalan-jaza any an-toerana. 



Les commentaires sont fermées. 

