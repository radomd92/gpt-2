HETSIKA ETSY ANALAKELY :: NAMPITANDRINA NY PRÉFET, TSY HIHEMOTRA IREO MPITARIKA • AORAHA

Hiroso hatrany. Hotanterahana, anio, etsy Analakely ny hetsi-bahoaka ho an’ny tena fanovàna 
ny Fanorenana ifotony an’i Madagasikara, tarihan’ ireo sendika sy fikambanana ary antoko politika 


Nohamafisin’i Roland Dominique Rakotoniaina, solontenan’ny Hetsika ho an’ny fanorenana ifotony 
tao amin’ny onjam-peon’ny « Antsiva », omaly, fa tsy misy miova ny fandaharam-potoana hanehoana 
ny hamerenana ny fahefana eny ifotony. 

« Fotoana izao hitenenana an’ireo zavatra tsy mety rehetra eto amin’ny firenena. Mahatsiaro voafitaka 
ankamaroan’ireo olom-pirenena izay nitaky ny fanovàna ary mbola mangetaheta an’izany ankehitriny 
hoy izy. Nambaran’ny Préfet de police eto Antananarivo renivohitra, ny jeneraly Ravelonarivo 
kosa, omaly, fa tsy « mbola naharay fangatahana fahazoan-dalana mikasika ity hetsika ity ny tenany 
« Tsy azo atao ny mandika lalàna ary aoka isika tsy ho lasa za-dratsy amin’ny fanaovana hetsika tsy 
toy izany. Efa tsy mitovy tamin’ny tranga nisy teo aloha ny zava-misy ankehitriny», hoy izy. 

Manoloana izany dia notsipihin-dRakotoniaina Roland Dominique fa « samy tompon’io toerana io 
Malagasy rehetra ka tsy tokony tsy hisy fanavakavahana ny hafa izay mba te haneho ny heviny ». 









Enregistrer mon nom, mon e-mail et mon site web dans le navigateur pour mon prochain commentaire. 



