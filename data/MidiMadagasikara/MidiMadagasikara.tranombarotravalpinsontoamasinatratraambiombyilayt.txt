TRANOMBAROTRA VALPINSON TOAMASINA : TRATRA AMBIOMBY ILAY TERATANY IVOARIANINA MPISOLOKY NIFAMPITADIAVANA – MIDI MADAGASIKARA

Teratany ivoarianona antsoina hoe Dallah, tsy manana pasipaoro any aminy nefa tafiditra tsy nisy 
eto amintsika, no saron’ny polisin’ny FIP teo am-pisolokiana tranombarotra iray tao Valpinson 
ny alahady 20 janoary teo. Tonga tamin’ity tranombarotra mpamongady zava-pisotro iray ity teratany 
tsy manana taratasy ahafahany mipetraka eto Madagasikara ity. Nandresy lahatra an’ity tompon’ilay 
ity ny tenany fa manana vola be ka afaka miara-miasa tsara amin’ilay tranombarotra amin’ny fampitomboana 
asa fanaony, saingy raha nandeha ny resaka dia nivadika resaka fampitomboana vola ny raharaha, 
noraisiny ohatra ny vola 20 tapitrisa ariary ho lasa 60 tapitrisa ariary avy hatrany raha ataony 
fombafomba rehetra amin’izany. Hain’ilay tompon’ny tranombarotra anefa fa fisolokiana no tian’ity 
ivoarianina atao ka nametraka vela-pandrika niaraka ny tenany sy ny FIP tamin’ny faneken’ity 
tranombarotra ity ny fangatahany fa ekeny ny fampitomboana ny vola ny 20 tapitrisa ariary nolazain’ilay 
ivoarinina ity. Rehefa tena raikitra anefa ilay fifanarahana dia nahatsapa zavatra hafahafa 
teratany ivoarianina, ka raha nikasa ny hitsoaka iny dia noraisim-potsiny niaraka tamin’ireo 
entiny milaza fa fampitomboana vola teny aminy. Ny fakana am-bavany azy no nahalalana fa ao Antananarivo 
no mipetraka na tsy manana taratasy ahafahany mipetraka eto Madagasikara aza, saingy mandeha 
isaky ny faritra momba ity fampitomboana vola ity ho fidiram-bolany. Ny polisy misahana ny heloka 
vava no misahana ny fakana am-bavany an’ity teratany ivoarinina ity ka hatolotra ny fitsarana 
ny tenany hamaritra ny heloka vitany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

