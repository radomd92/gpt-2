FAHAMAIZANA TANY ANTSIRABE :: KILAN’NY AFO IREO TRANO LEHIBE TELO TAO ATSINANANTSENA • AORAHA

Fianakaviana efatra ambin’ny folo no niharam-boina taorian’ny firehetan’ny trano lehibe telo, 
Atsinanantsena Antsirabe, ny alin’ny talata lasa teo, nanomboka tamin’ny valo ora. Sady toeram-pivarotana 
trano fonenana ireo kilan’ny afo ireo. Potika sy rava avokoa ny entan’ireo olona sivy amby efapolo 
tao amin’ireo trano ireo. Entam-barotra maro mitentim-bidy an-jatony tapitrisa ariary no voalaza, 
levon’ny afo tao amin’ny rihana ambany. Soa fa tsy nisy ny aina nafoy na ny naratra na dia goavana 
ny fahavoazana nihatra tamin’ireo tra-boina. 

Nilaza ho nahita tselatra herinaratra teo amin’ny andrin-jiro manoloana ny trano lehibe iray 
olona nipetraka manodidina teo. Raha ny filazan-dry zareo dia io no ahiana ho nitarika ny firehetan’ity 
izay sady ahitana toeram-panamboarana vata fampangatsiahana ity. Nipoaka ny entona tao amin’io 
io vantany vao tratran’ny afo. Izay no heverina ho nahagoavana ny firehetana. 

Niezaka nifehy ny fahamaizana tamin’ny alalan’ny fifanomezan-tanana ireo mpiara-monina saingy 
naharesy tosika ny afo satria efa nahazo ireo trano roa hafa mifanila aminy. 

Olana goavana sedrain’ny tanànan’Antsirabe efa ho an-taonany maro izao ny tsy fananany sampana 
voina. Efa nisy hatrany ny fampanantenana nisesy teo amin’ireo tompon’andraikitra isan-tsokajiny 
hatreto dia io voatery mampiasa ny herin-tsandry hamonoana afo io hatrany ny mpiara-monina rehefa 
ny tranganà fahamaizana toy izao niseho afak’omaly alina izao. 









Enregistrer mon nom, mon e-mail et mon site web dans le navigateur pour mon prochain commentaire. 



