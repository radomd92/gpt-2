BASKET - RANOMASIMBE INDIANA :: NOMONTSANIN’I MADAGASIKARA I LA RÉUNION • AORAHA

Tsara fanombohana ny ekipa malagasy amin’ny taranja basket-ball nandritra ny andro voalohany 
fiadiana ny amboaran’ny ranomasimbe Indiana ho an’ny klioba tompondaka manana atleta misy fahasembanana 


Fandresena avy hatrany no nanokafan’ireo mpilalao ny andro voalohan’ny fifaninanana, teny amin’ny 
Fanatanjahantena Mahamasina, omaly. Nandresy tamin’ny isa tokana nanoloana an’i La Réunion 
ekipan’ny Mada 1, tamin’ny isa 46 noho 45. 

Mafy ny fifandonana. Efa saika resy ny ekipa malagasy. “Sahirana mihitsy isika tamin’ity lalao 
satria nanova paikady ry zareo Renioney. Androany (omaly) izahay, noho izany, vao nanova ny rindran-damina 
Tanjona hatramin’ny voalohany ny hahazoana ny laharana voalohany”, araka ny fanazavan’i Ramos, 
ny ekipa Mada 1. 

Tsy misy ny vondrona fa mihaona avokoa ireo ekipa malagasy roa (Mada 1 sy Mada 2) miaraka amin’ireo 
tsirairay, avy amin’i Kaomôro sy Maorisy ary La Réunion. 

Nifandona, omaly, ihany koa ireo ekipa malagasy roa. Ny Mada 1 hatrany no tafavoaka mpandresy tamin’ny 
68 noho 35. Hitohy anio eny amin’ny lapan’ny Fanatanjahantena ny fihaonana. Ireo ekipa efatra voalohany 
hiatrika ny lalao manasa-dalana, amin’ny sabotsy ho avy izao. 











Enregistrer mon nom, mon e-mail et mon site web dans le navigateur pour mon prochain commentaire. 



