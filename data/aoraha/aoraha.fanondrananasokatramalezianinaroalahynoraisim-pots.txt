FANONDRANANA SOKATRA :: MALEZIANINA ROA LAHY NORAISIM-POTSINY TENY IVATO • AORAHA

Tonga, tamin’ny 23 jona lasa teo, teto Mada- gasikara ireo teratany malezianina roa lahy ary nikasa 
hiala an’i Mada- gasikara, afak’omaly. Teo am-pandraisana fiaramanidina “Air Mauritius” izy 
no tra-tehaka niaraka tamin’ny sokatra miisa roa amby roapolo nataony tao anaty valizy. Ireo fitaovana 
an’ny Fadintseranana no nahitana ireo biby. 

Mihevitra ny seranam-piaramanidina ho gorobaka tokoa, angamba, ireto teratany vahiny ireto fa nataon’izy ireo tsara tao anaty valiziny ireo biby ary nanaiky hampandalovina 
fitaovana fitarafana ireo valiziny izy ireo, tamin’ny harivan’ny 25 jona, tokony tamin’ny 4 ora 
Vao nandalo anefa ireo valizy dia hita fa misy zavatra hafahafa tao anatiny. 

“Amin’ny tranga toy ireny dia tsy maintsy eo anatrehan’ny tompony no amoahana ireo entana raha 
ny tompony. Nosokafana ireo valizy dia hita tao ireo zana-tsokatra roa amby roapolo. Tsy nandà 
nanaraka izay fepetra rehetra atao manoloana ny fahatrarana toy izao ireo tompon’ny entana”, 
ny loharanom- baovao avy eny amin’ny seranam-piaramanidina Ivato. 

Voatazona vonjimaika ireo Malezianina ireo fa tsy afaka nandray ny zotram-piaramanidina tokony 
nandehanany kosa izy ireo. Voalaza fa mbola atao famotorana izy ireo ka aorian’izay vao ho fantatra 
momba azy roa lahy, araka ny loharanom-baovao ihany. 

Ireo biby kosa dia efa natolotra ny sampan-draharaha misahana ny fiahiana ny biby. “Atoka-monina 
toerana iray aloha izy ireo mandritra ny andro maromaro vao azo averina any amin’ny toerana tokony 
azy”, hoy ihany ny loharanom-baovao. 









Enregistrer mon nom, mon e-mail et mon site web dans le navigateur pour mon prochain commentaire. 



