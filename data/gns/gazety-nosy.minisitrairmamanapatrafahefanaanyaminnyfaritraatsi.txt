MINISITRA IRMA : MANAPATRA FAHEFANA ANY AMIN’NY FARITRA ATSINANANA

Fitarainana telo sosona no voarainay mahakasika ny fanjakazakana ataon’ny minisitra Irma Lucien 
minisitra ny Mponina amin’izao fotoana izao. Tsy izy irery ihany fa ireo olona mpomba azy koa. Ity 
minisitra ity nefa no miseho azy ho lehiben’ny antoko Mapar sy TGV any amin’iny faritra iny. 

Tamin’ny alahady faha 27 janoary 2019 lasa teo dia nifanaraka ny mpanohana an’i Andry Rajoelina 
Mahanoro fa hanao fety noho ny fahalaniany. Ny mpandraharaha izay nanohana ity kandidà ity tany 
no nandray ny andraikitra rehetra amin’ny fikarakarana ny fety. Nanontany tamin’ny tompon’andraikitra 
amin’ny foibe taty Antananarivo ireto olona ireto amin’ny fanatanterahana izany. Isan’ny nanaiky 
koa ramatoa minisitra Irma Lucien. 

Samy nanome izay foiny avokoa ny mpandraharaha rehetra. Nisy iray tamin’izy ireo nanome omby iray 
vary 10 gony. Raha naheno izany ny ministra Irma dia nosakanany ny fanomezana satria hono tsy nandalo 
aminy. Naveriny amin’ilay olona nanome azy ny omby sy ny vary. Niteraka resabe amin’ny olona ao 
ity raharaha ity ankehitriny. 

Tsy ireo ihany no fanaparam-pahefana any amin’ny faritra Mahanoro, Vatomandry ary Toamasina 
fa izy ny mifehy ny mpiasam-panjakana ambony sy ny olona izay mieritreritra fa hanampy ny fitondrana 
ankehitriny. 

Tsorina ny resaka fa maro no olona any an-toerana no tsy mankasitraka izao fihetsika izao ka mety 
zavatra izany amin’ny fifidianana izay ho depiote manaraka eo. 



