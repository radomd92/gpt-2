SAMBAVA : FIARA NIDONA TAMIN’NY ANDRIN-JIRO, TOVOVAVY MPIANATRA IRAY MATY TSY TRA-DRANO – MIDI MADAGASIKARA

Nitrangana lozam-pifamoivoizana nahatsiravina indray tao Sambava tampon-tanàna renivohitry 
Faritra Sava, afak’omaly alina tokony tamin’ny folo ora tao Antaimby. Fiara “camionnette marque 
miloko fotsy nandeha mafy no nifatratra tamin’ny andrin-jiro vato, ka tovovavy mpianatra iray 
taona avy any Maromby, izay nipetraka tamin’ny sisiny havanan’ny fiara tra-doza no maty tsy tra-drano, 
maratra mafy nihosin-drà tapa-tongotra sy vaky loha kosa ny olona roa tamin’ny “devant”. Ireto 
moa hatramin’izao, raha ny tati-baovao voaray farany, dia mbola tsy mahatsiaro tena miady amin’ny 
tsaboina ao amin’ny hopitaliben’i Sambava. Tanora telo mianadahy avy namonjy lanonana efa samy 
hamonjy fodiana no tao anatin’ity fiara tra-doza ity, izay nahitana karazan-toaka tsy lany, raha 
fanazavana azo hatrany. Niakatra ny herin’ny toaka, ka nirimorimo be tamin’ny fiara nentiny ny 
21 taona. Tsy voatazony intsony ny familiana ny fiara, ka nifatratra tany amin’ny andrin-jiro 
amin’ny sisin-dalana, ary potika tanteraka sady nipoaka ny motera. 




















