LALAO AFRIKANINA - TENISY AMBONY LATABATRA :: NOTSAPAINA MANOKANA IREO MPILALAO HO ANY MARAOKA • AORAHA

Maro ny resaka nandeha mikasika ny fisafidianana ireo mpilalao handrafitra ny ekipam-pirenena 
taranja tenisy ambony latabatra, tany amin’ny Laolaon’ny Nosy 2019 tany Maorisy. Voalaza fa tsy 
fifaninanana fitsapana izany fa notendrena avokoa ireo mpilalao. Nasiana fitsapana mihitsy, 
izany, mialoha ny hisafidianana indray ireo handeha any Maraoka mandritra ny Lalao Afrikanina, 
19 hatramin’ny-31 aogositra. “Teny nomen’Ambinintsoarivelo Jean Herley, filohan’ny federasiona 
ny taranja tenisy ambony latabatra ny nanaovana iny lalao fitsapana, ny faran’ny herinandro teo 
Hialana ihany koa amin’ireo resaka mandeha indray toy ny tamin’ny Lalaon’ny Nosy 2019”, hoy Rakotoarisoa 
tale teknika nasionalin’ny federasiona. 

Tsara vokatra indrindra nandritra izany Rakotoarisoa Setra, Razafindralambo Zo Nandrianina 
i “Lino”, Jonathan Nativel ary Lefitriniaina Rinauld. “Voaporofo ihany fa ireo nandeha tany amin’ny 
Nosy ihany ireo efatra voalohany nandritra ny fitsapana”, hoy hatrany ny tale teknika. 

Hanomboka rahampitso eny Ankadimbahoaka ny fampivondronana. “Mitovy tamin’ny fiomanana tamin’ny 
Nosy ihany ny fanomanana ny Lalao Afrikanina io na ambony kokoa aza ny haavo teknikan’ireo mpifanandrina 
izany”, araka ny namaranan-dRakotoarisoa Tahiry ny fanazavany. 











Enregistrer mon nom, mon e-mail et mon site web dans le navigateur pour mon prochain commentaire. 



