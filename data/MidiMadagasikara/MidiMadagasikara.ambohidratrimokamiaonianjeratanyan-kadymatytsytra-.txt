AMBOHIDRATRIMO : KAMIAO  NIANJERA TANY AN-KADY, MATY TSY TRA-DRANO ILAY MPAMILY – MIDI MADAGASIKARA

Zava-doza indray no nitranga omaly, teny Antohibe Ambohidratrimo. Kamiao iray no nianjera tany 
hantsana ka nahafaty ny mpamily nitondra azy. Voalaza fa efa alina no nitrangan’ity loza ity saingy 
maraina tamin’ny 6 ora sy sasany tany kosa vao hitan’ny fokonolona ny zava-nitranga. Ireto farany 
nampandre avy hatrany ny tompon’andraikitra teny an-toerana sy ny mpitandro ny filaminana hijery 
ny zava-misy. Marihina fa kamiao mpanamboatra làlana eny amin’ny « Digue » Andohatapenaka ity 
an-kady ity. Hatreto, tsy misy mahafantatra izay tena zava-niseho marina sy ny antony nitarika 
loza izao. Raha ny fijerin’ireo rehetra nanatri-maso, dia ny halalin’ny tevana izay manodidina 
20 metatra eo miampy ny hamafin’ny dona sy tsindry nahazo ilay mpamily no nitarika ny fahafatesany. 
ho manodidina ny tamin’ny 2 ora maraina kosa no nitrangan’ny loza. Ny fanazavana nentin’ny Komandin’ny 
Ambohidratrimo no nahafantarana, fa tamin’ny 1 ora sy sasany maraina io kamiao io no farany nanao 
pointage » teny Andohatapenaka, talohan’ny nodiany teny Ambohidratrimo. « Fanaon’ireo mpitondra 
ireo ny maka toerana takontakona sy sisintsisiny rehefa vita ny asan’izy ireo, mba hatoriana amin’izay. 
dia maizina anefa ny andro ka azo eritreretina fa tsy tsinjon’ilay mpamily ny lavadavaka tamin’ny 
nalehan’ilay fiara izay tena antsisiny tokoa. Ireo lavaka ireo anefa dia manodidina ny 15 metatra 
avokoa. Tafiditra tany ny kodiarana ka dia nitarika ny fianjeran’ilay fiara tany amin’ny hantsana 
hoy hatrany ny tenany. Efa nalefa eny amin’ny hopitaly CHU Anosiala ny razana ary efa tonga eny ihany 
ny fianakaviana tompo-manjo. 



condoléancés a la famille paix à son ame 

toutes mes condoélances à la famille et proche de défunt chauffeur, paix à son ame! 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

