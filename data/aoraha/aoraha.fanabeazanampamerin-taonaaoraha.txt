FANABEAZANA MPAMERIN-TAONA • AORAHA

Tsy ny mpianatra no diso variana amin-javatra hafa. Sahirana amin’ny andavanandro tokoa ireo 
aman-dreny saingy mba miandrandra ny fahatafitan-janany amin’ny fianarana ihany izy ireo. Marina 
mitokon-dava ny mpanabe, kely ny karama, ao ihany koa ireo mila miverina miofana mba hahavita ny 
amin’ny fampitana fahalalana amin’ireo zanaka amam-para. Tsy azo odian-tsy hita ireo sekoly 
miankina izay diso tia vola loatra loatra ka tsy manaja ny fenitry ny fanabeazana takiana aminy 
Iaraha-manaiky ny tsy fitohizan’ny asam-panjakana isaky ny misy fiovana ny mpitantana ny firenena. 
fitambaran’ireo lesoka rehetra ireo no miafara amin’ny fitotongan’ny voka-panadinana, toy 
tamin’ny BEPC farany teo. Iraisana ny hadisoana. Samy tompon’antoka izy firy tonta ireo. Hadalana ny fanilihana ny andraikitra 
na izaroa, amin’izao fotoana izao. Mbola mistery ny havoakan’ny voka-panadinana Bakalôrea manaraka 
Toa sarintsarina raharaham-pirenena fa tsy misy zava-matotra ny fikarohana vahaolana maharitra 
manatsara sy mampivoatra ny tontolon’ny fanabeazana eto Madagasikara. 

Mpiray tsikombakomba avokoa, ohatra, na ireo nampiaka-peo tamin’ny fitazonana ny tetiandrom-pampianarana 
amin’ny fandrafetana an’ilay Teti-pivoarana ho an’ny fanabeazana (PSE) na ireo nivazavaza nitaky 
famerenana ny tetiandro teo aloha. Mikirozaroza kosa ny hazondamosin-dRafanjakana, na dia azy 
ny fanapahana farany. Saingy ilay tena fanapahan-kevitra mahasoa sy mitsinjo taranaka tokoa 
Nefa dia ain-dehiben’ny firenena izany sehatry ny fanabeazana izany. Mbola ho re aoriana kely 
fa sorona tamin’ny fifanolanana momba ny PSE ireo zanaka malagasy nandia ny taom-pianarana 2018-2019, 
ny fitsetserana fotsiny natao tamin’ireo mpianatra lasibatry ny “Fanagasiana”. Mamerin-taona 
isika amin’ny sehatry ny fampianarana, satria tsy mba mandroso mihitsy, hatramin’izao. Samia 
! 









Enregistrer mon nom, mon e-mail et mon site web dans le navigateur pour mon prochain commentaire. 



