BEFORONA : MPITANDRO FILAMINANA MAMPIHOROHORO – MIDI MADAGASIKARA

Tapaka ny làlana mampitohy an’Antananarivo sy Toamasina, ny alahadin’ny Pentekosta teo ao amin’ny 
Beforona distrikan’i Moramanga noho ny fitokonana nataon’ireo fokonolona teo amin’io Kaominina 
sy ny manodididina. Ny antony, dia noho ny fitakian’izy ireo ny famoahana lehilahy iray avy ao an-toerana; 
nosamborin’ny zandary vao mangiran-dratsin’ny alahady io ihany. Ity farany izay niezaka nandamina 
iray tao anaty alim-pandihizana ny sabotsy alina raha nikasa ny hanadala an-dRamatoa vadiny ka 
nanamparan’ity mpitandro ny filaminana ity ny fahefany . 

Taorian’izay, dia nisy ny fifampikasihan-tànana ka naratra vokatr’izany ilay mpitandro ny filaminana 
ny lefitry ny Ben’ny Tanàna .Niaka-pofona arak’izany ny fokonolona raha vantany vao naheno, fa 
ilay lehilahy tompom-bady ka raikitra teo ny barazy fanapahan-dàlana, ny alahady teo. Tonga tao 
Lehiben’ny Distrikan’i Moramanga nifandamina niaraka tamin’ ireo olobe sy ny mponina ary ny Chef 
poste tao Beforona kanefa tsy nahitana vokany satria tsy nety namoaka ilay nosamborina ny Zandary 
an-toerana. Tnga teo ihany koa ny solombavambahoaka iray avy any Fenoarivo Atsinanana, Atoa Mohamad 
ka nifampiresaka tamin’ireo vahoaka nitokona nanapaka ny lalana, teo no nandraisany fanapahan-kevitra 
tany Moramanga nifampiraharaha tamin’ny Commandant de Compagnie Moramanga. Rehefa izay dia 
fa havoaka ilay rangahy ary tsy asiana arakaraka ny momba azy, fa ilay mpitandro ny filaminana kosa 
anjaran’ny Lehibeny ao amin’ny zandarimariam-pirenena no mijery ny momba azy manokana. 




















