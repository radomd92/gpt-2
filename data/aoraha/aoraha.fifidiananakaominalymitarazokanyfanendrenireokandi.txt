FIFIDIANANA KAOMINALY :: MITARAZOKA NY FANENDREN’IREO KANDIDÀ NY MPITANTAM-BOLA AMIN’NY FAMPIELEZAN-KEVITRA • AORAHA

Mitohy ny antso ataon’ny Vaomiera mahaleo tena misahana ny fifidianana (Ceni) amin’ny tokony 
kandidà ben’ny tanàna sy kandidà mpanolotsaina ny mpitantam-bola ôfisialiny amin’ny fampielezan-kevitra. 

Tsy mbola nisy nanao izany ireo mpifanandrina rehetra manerana ny Nosy hatreto, araka ny fampitam-baovao 
amin’ny rantsamangaikan’ny Ceni miandraikitra ny fanaraha-maso ny filatsahan-kofidiana (Ovec) 
tamin’iny herinandro iny. Nohazavain-dRavalitera Jacques Michael, tompon’andraikitra voalohany ao amin’ny Ovec Nanisana, 
“takian’ny lalàna mifehy ny fifidianana ny tsy maintsy hanendren’ny kandidà tsirairay avy mpitantam-bola 
fampielezan-kevitra. Mialoha ny hidirana amin’ny fotoanan’ny fampielezan-kevitra, izay hisokatra 
5 novambra no tokony hanaovana an’izany satria paikady hoentina mampifandanja ny herin’ny mpifanandrina 
sady fampiharana ny mangarahara amin’ny fanamarinana ny loharanom-bola hoampiasaina”. 

Hatramin’izay nisiana fifidianana teto Madagasikara anefa dia an-kavitsiana ireo kandidà nanendry 
amin’ny fampielezan-kevitra. Etsy an-danin’izany, ny lalàna mifehy ny fifidianana tsy mamaritra 
ny fe-potoana tokony hanaovana an’izany fanendrena izany. Tsy mbola nisy rahateo olona nosaziana 
ny tsy fananana mpitantam-bola amin’ny fampielezan-kevitra. 











Enregistrer mon nom, mon e-mail et mon site web dans le navigateur pour mon prochain commentaire. 



