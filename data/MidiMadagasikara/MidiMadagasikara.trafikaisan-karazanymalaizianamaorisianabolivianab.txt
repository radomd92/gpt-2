TRAFIKA ISAN-KARAZANY : MALAIZIANA, MAORISIANA, BOLIVIANA, BREZILIANA MD – MIDI MADAGASIKARA

Azo deraina ny ezaka izay nataon’ny tompon’andraikitra tato ho ato. Saika mba sarona avokoa izay 
ny hanondrana zava-manan’aina voaaro ary koa ny trafika zava-maha-domelina mahery vaika. Tamin’ny 
herinandro lasa teo no nidoboka ao Antanimora ireo malaiziana roa izay nikasa ny nitondra sokatra 
izay nafenina tao anatin’ny valizy efatra saingy sarona nandritry ny fitsirihina. Tsy ireo ihany 
ny teratany vahiny izay efa tazomina any am-ponja amin’izao fotoana satria mbola ao koa ireo maorisiana 
telo izay nikasa ny hanondrana rongony mahery vaika (drogue dure), ny boliviana sy breziliana 
voarohirohy noho ny raharaha mitovy. Momba ny zava-maha-domelina dia efa voaporofo tanteraka 
fa toerana handalovan’izany eto Madagasikara. Mora kokoa ny hampidirana izany ao amin’ny nosy 
sasany toa an’I Maorisy izay be mpidoroka indrindra eto Afrika, raha miala avy eo amintsika. Izay 
kajin’ireo mpanondràna izay efa mahafantatra ny fisian’ny kolikoly avo lenta. Tsy nahomby anefa 
tato ho ato satria mba sarona hatrany arak’izay voalaza etsy ambony, ary nisesisesy aza, ireo fikasana 
Ny mahavariana kosa, tamin’ny sasany tamin’ireo raharaha ireo, dia ny fidirana an-tsehatry ny 
izay voakasika ny amin’ny mba hamerenana ny olony any amin’ny taniny ka any no hitsaràna azy sy hitazomana 
azy ireo. Mba tsy nanaiky koa anefa ny manam-pahefana Malagasy ny momba an’izany. Mipetraka ny 
hoe firenena tsy misy fanjakana ve ny fiheveran’ireo firenena sasany ny nosintsika? Taiza no mba 
Malagasy izay nanao heloka bevava tany amin’ny firenen-kafa ka nampodiana teto amin’ny firenena 
dia teo aza ny fangatahana? Mila mitohy ny ezaky ny manam-pahefana isan’ambaratongany, ny mpitandro 
filaminana sy ny ladoany ary ny fitsaràna, mba hanovana izany fijery manivaiva izany. 




















