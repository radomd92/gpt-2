ONIVERSITEN’ANKATSO : MANDEHA TSARA NY FANADINANA

Nanambara omaly ny sendikan’ny mpampianatra mpikaroka-mpikaroka mpampianatra (Seces) eto 
fa « noho ny tsy fisian’ny tohin’ny dinika eo amin-dry zareo sy ny tompon’andraiki-panjakana dia 
ny asa fampianarana sy ny fikarohana ry zareo”. Omaly aza dia nambara fa « nakaton-dry zareo ny vavahady 
eny amin’ny oniversiten’Antananarivo ». 

Asa aloha na mba misy ihany koa ny fepetra tokony hiantefa na ampiharina amin’ny olona mahasahy 
lainga toa izany na ahoana fa tsy nisy vavahady nikatona izany teny amin’ny Oniversiten’Ankatso 
Afaka nivoaka sy niditra ny faritra ny oniversite ny mpampianatra sy mpianatra mbamin’ny mpandraharaha 
na ny olona hafa manana raharaha atao eny. 

Etsy ankilany, tsy marina koa ny filazana fa miato ny asa fampianarana rehetra eny. Nanohy an-tsakany 
andavany ny fanadinana ireo mpianatra miatrika an’izany fa tsy nisy nanohintohina. 

Ny olon-tsotra tsy mahafantatra ny tena zava-misy eny amin’ny oniversite no mety ho voapoizin-tsaina 


Ny fitondram-panjakana, tamin’ny alalan’ny ministeran’ny Fampianarana ambony aloha dia nanipika 
“hitohy ny fifampidinihana amin’ny sendika Seces, hiaraha-mikatsaka ny famahana ny olana na 
ny fitakian’izy ireo, rehefa vita ny fanadinana bakalorea”. Ny sabotsy teo no vita ny fanadinana, 
heverina fa efa misy ny famaritana ny tetiandro hirosoana amin’ny fanohizana an’izay dinika izay. 



