FAMONOANA AN’ I ROMAIN SY MAGALIE TAO STE MARIE : OMENA VALISOA IZAY OLONA MANOME VAOVAO MARIM-POTOTRA | NEWSMADA

Par Taratra sur 25/08/2016 

May volon-tratra mihitsy ny manam-pahefana eto amin’ny tanàna amin’ny fanomezana baiko hanafainganana 
fanadihadiana momba ny famonoana ireo Frantsay roa tany Sainte Marie. Izao, miala any ny valisoa 
Mila hafainganina ny raharaha ! Tamin’ny alalan’ny valandresaka tamin’ny mpanao gazety niarahan’ny 
i Ste Marie, lehiben’ny faritra Analanjirofo, Ramarson Jacques, ary ny tonia mpampanoa lalana 
fitsarana ambaratonga voalohany Toamasina, Rajaonah Lauret Thierry no nilazan’ ireto olom-panjakana 
fa mila hafainganina ny raharaha ka omena valisoa tsy ampoiziny izay manome loharanom-baovao 
hafahana mahita ny tena marina. “Tsy anatin’ny kolontsain-tsika malagasy ny mamono olona ary 
hafainganina ny fanadihadiana sy fikarohana mba ivoahan’ny marina”, hoy ny lehiben’ny faritra. 

Hatreto aloha, raha ny loharanom-baovao hatrany, fantatra teo amin’ny fifandraisana tamin’ny 
telefaonina sy fanaovana soratra maro sosona (SMS) ny laharan-taribin’ ilay teratany frantsay hafa sakaizan’ i Magalie teo aloha. Ity farany izay heverina ho anisan’ny atidoha namono 
an’ i Romain sy Magalie noho ny fisarahana teo amin’ny roa tonta. Mbola petrakevitra ihany anefa 
fa mbola anatin’ny fanadihadiana ny mpitandro filaminana. 

Saika itodihan’ny mpanara-baovao maneran-tany ity raharaha famonoana an’ i Romain sy Magalie, 
frantsay roa mpanao asa soa nisy namono tamin’ny fomba feno habibiana tao amin’ny Nosy Ste Marie 
alin’ny asabotsy hifoha ny alahady 21 Aogositra lasa teo . Vokany, nanao be midina any an-toerana avokoa amin’ izao fotoana izao ireo ankolafin-kery 
momban’ny fitandroana ny filaminana, ankoatry ny polisy sy zandary ary tafika. 

Ny firenena frantsay rahateo efa nanery an-kolaka ny fitondrana malagasy mba hanafaingana ny 
ary hahita haingana ny tompon’antoka amin’izao vonoan’olona izao. Asa, hisy vokany ity fanambazana 
sy fanerena ataon’ny Frantsay ity. 



Les commentaires sont fermées. 

