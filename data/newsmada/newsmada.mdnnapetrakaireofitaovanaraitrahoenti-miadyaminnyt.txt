MDN: NAPETRAKA IREO FITAOVANA RAITRA HOENTI-MIADY AMIN’NY TSY FANDRIAMPAHALEMANA    | NEWSMADA

Par Taratra sur 09/07/2019 



Napetraka amin’ny fomba ofisialy, omaly eny amin’ny minisiteran’ny Fiarovam-pirenena (MDN) 
ireo fitaovana vaovao harifomba ara-kajy mirindra hiadiana manokana amin’ny tsy fandriampahalemana. 
nitsidika sy nijery ny fomba fampiasana izany ny mpikambana eo anivon’ny governemanta notarihin’ny 
Ntsay Christian, notronin’ny minisitry ny Fiarovam-pirenena, ny Jly Rakotonirina Léon Richard, 
ireo mpiara-miasa aminy. Niaiky ny lehiben’ny governemantana fa manana fitaovana tsara sady 
azo hiasana avy hatrany ny Foloalindahy malagasy izay azo heverina fa hahazoana vokatra tsara 
handraisana fanapahan-kevitra haingana. Nohamafisiny fa ilaina koa ny fiaraha-miasa eo anivon’ny 
governemanta sy ny eo anivon’ny fiadidiana ny Repoblika ary ny primatiora hahazoana vokatra azo 
sy mahomby. Fanamby napetrany rahateo ny hisian’ny fifandrindrana asa sy ny fifanampiana eo amin’ny 
mpikambana ao amin’ny governemanta. Nisy ny fampisehoana sahady ireo tranga tena iainana sy ny 
hampiasana ireto fitaovana avolenta ireto. Tsy hijanona eto an-dRenivohitra ihany ny fampiasana 
ny fampiharana ireto fitaovana ireto fa hiitatra manerana ny Nosy, araka ny fanazavany. Marihina 
ahitana « moniteur », « poste de commandement », « postes radio VHF », « cameras de surveillance » 
amin’ireo kojakoja mifanaraka aminy ireto fitaovana ireto. Haingana ny famonjena vonjy ireo 
izany sy ny fanamorana ny fandraisana fanapahan-kevitra andrasana amin’ity « centre de coordination 
vaovao napetraka ity, araka ny fanazavan’ny MDN hatrany. 



Les commentaires sont fermées. 

