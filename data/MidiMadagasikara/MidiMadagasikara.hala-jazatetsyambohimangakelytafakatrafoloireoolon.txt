HALA-JAZA TETSY AMBOHIMANGAKELY : TAFAKATRA FOLO IREO OLONA NANAOVANA FAMOTORANA – MIDI MADAGASIKARA

Niasa mafy ary nanao izay tratry heriny tanteraka ny zandary teny Ambohimangakely tamin’ny fanavotana 
zaza nisy naka an-keriny teny an-toerana, ny faran’ny herinandro lasa teo. Azo lazaina fa tao anatin’ny 
fohy monja mantsy dia hita ilay zaza, avotra soa aman-tsara sy salama, na dia nahitana mangana kely 
aza teo amin’ny sandriny. Voasambotra ihany koa tetsy andanin’izay ireo atidoha nikotrika izany, 
Ambohimangakely sy Ambohimalaza. Raha ny momba ireto farany, fantatra fa ankoatr’ireo tena nandray 
nivantana, izay nahitana ilay mpiasa an-trano vehivavy naka ilay zaza sy ireo mpiray tsikombakomba 
: ny nitazona (lehilahy), ny mpitaiza (vehivavy) ary ilay lehilahy saika haka ny vola ho tambin’ny 
azy, dia nisy olona hafa notanana sy natao famotorana teny anivon’ny zandary. Anisan’izany, ny 
nitondra ilay ramatoa mpiasa an-trano tao amin’ity tokantrano ity, tao ihany koa ireo olona voalaza 
nampiseho fihetsika hafahafa sy nampiahiahy, ka tsikaritry ny fianakaviana taloha sy taorian’ilay 
an-keriny. Nisy enina izy ireo ka vehivavy ny dimy ary lehilahy efa nahazo taona ihany ny iray. Fantatra 
araka ny fanazavana azo hatrany, fa mety ho anio izy folo mianadahy ireto no hatolotra ny Fampanoavana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

