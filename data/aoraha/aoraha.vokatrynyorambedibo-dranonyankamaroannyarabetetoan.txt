VOKATRY NY ORAMBE :: DIBO-DRANO NY ANKAMAROAN’ NY ARABE TETO AN-DRENIVOHITRA • AORAHA

Dibo-drano ny ankamaroan’ireo arabe tamin’ny faritra maro teto an-dreni­vohitra, tamin’ny 
antoandro, taorian’ny orana nikija. Anisan’ny tsy afa-bela ny teny Andrefan’Ambohijahary, 
, Besarety sy ireo faritra iva rehetra. 

Niakatra be ny rano. 

Nitohana izay tsy izy ny fifa­moivoizana. Ny tsy faham­pian’ ny lakandrano hivoahan’ny rano no 
olana amin’ireo faritra ireo, araka ny fitantaran’ireo mponina eny amin’ ny manodidina. 

“Nasiana fanavaozana ny lalana sy lakandrano tety amin’ny manodidina an’ Anosy saingy mitovy 
teo aloha ihany ny fijaliana amin’izao fotoam-pahavaratra izao. Niakatra be ny haavon’ ny rano 
maharitra mihitsy vao mitsiaka. Sahirana ny mpandeha an-tongotra amin’ ny fiampitana ny arabe”, 
ny fitarainan’i Olga, mpivarotra eny Anosy. Anisan’ireo toerana ahitana rano miandrona matetika eny Ankazomanga IIIG Hangar. Andro maromaro aorian’ny orana 
mihitsy vao ritra ny rano eny amin’ny arabe. Iva kokoa ny toerana ka sarotra vao maha­tafavoaka 
ireo lakandrano. 

“Lasa manangon-drano ny faritra ety amin’ny misy anay satria iva kokoa raha oharina amin’ny lakandrano 
Anisan’ny fokontany mazoto manadio lakandrano anefa ny mponina ety amin’ ny alalan’ireo mpanadio 
amin’ny RF2. Mangataka izahay ny tokony hanotofana ny lalana mba hitovy lenta amin’ io lakan-drano io hisorahona amin’ny 
toy izao”, hoy indray ny avy ao amin’ ny fokontany III G Hangar. 

Tsiahivina fa mbola ao anatin’ny fahavaratra tante­raka isika izao. Mikasika ny toetrandro kosa 
hihena ny rotsak’orana hatramin’ny alahady ho avy izao ho an’ny eto Antananarivo. “Hanomboka 
ny fitsaharan’ny orana kely. Erikerika no mety hisy. Hihena toy izany koa ny mari-pana”, araka 
fanazavan’ny teknisiana avy ao amin’ny sampana mpamantatra ny toetrandro. Hahatratra 25°C ny 
ambony indrindra raha 30°C teo aloha. 









Enregistrer mon nom, mon e-mail et mon site web dans le navigateur pour mon prochain commentaire. 



