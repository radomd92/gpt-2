ALAOTRA MANGORO :: HAMERINA NY TANY AO VOHIDIALA AMIN’NY VAHOAKA I ANDRY RAJOELINA • AORAHA

Tany amin’ny Faritra Alaotra Mangoro no nanohizan’ny kandidà laharana faha-13 Rajoelina Andry 
fampielezan-keviny, omaly. Nanomboka tao amin’ny kianja maitson’Ambohijanahary, tao Didy, 
ary nipaka hatrany Ambatondrazaka, renivohitry ny Faritra. 

Nisongadina hatrany ny fanaovan’ny kandidà laharana faha-13 velirano amin’ireo vahoaka maro 
aminy. Ho an’ireo mponina ao Ambatondrazaka, dia nohama­fisiny fa « atao laharam-pahamehana 
fanamboaran-dalana sy ny fiahiana ny fandriampahalemana ». Efa tamin’ny fiafaran’ny tetezamita 
voaomana sy teo am-pelan-tanany ny antontan-taratasy amin’ny fifanarahana mikasika ny fanamboarana 
lalam-pirenena faha-44 mampitohy an’i Moramanga sy Ambatondrazaka. « Vao tonga eo amin’ny fitondrana 
dia hatomboka ny asa », hoy i Andry Rajoelina. 

Tao Didy, distrikan’Ambatondrazaka kosa no namelabelarany ny fanatanterahana an’ireo tetikasa 
lafy ho fampiroboro­boana ny fambolena. Hisy, ohatra, ny fanamboarana ny toho-drano ao Ranomena, 
antoka hahafahan’ireo tantsaha manabe voho ny sehatry ny fambolena. «Maro ny filoha fa Andry Rajoelina 
no manao velirano aminareo vahoaka. Izaho tsy hamadika anareo», hoy izy. 

Ankoatra izay, nanome toky an’ireo mponina ao Didy ny hanome fitaovana hanamboarana hôpitaly 
sy fametrahana hery vonjy taitra hifarimbonan’ireo mpitandro filaminana hiadiana amin’ny asan-dahalo 
kandidà laharana faha-13. Nanome toromarika an’ireo mponina ao Didy mba hanara-maso akaiky ny 
latsa-bato sy ny fanisam-bato mandritra ny andron’ny fifidianana indrindra koa ny tenany. «Mila 
isika rehetra rehefa mandeha ny fifidianana. Tsy avelantsika hisy hanodinkodina intsony ny safidintsika. 
tsara ny taratasy firaketana ny voka-pifidianana (PV) , mitovy ve ny isan’ny vato eo amin’ny tabilao 
ny eny amin’ny PV. Ny ampitson’ny fifidianana dia handefa hélicoptère aty aho haka ny vokatra», 
hatrany izy. 



Tao amin’ny kaominin’i Manakambahiny Atsinanana, Faritra Alaotra Mangoro indray dia nasongadiny 
efa fahavononany hiatrika ny latsa-bato, amin’ny 19 desambra ho avy izao. Nambarany tamin’ireo 
tao Manakambahiny fa “hiaro ny vahoaka malagasy no antony nirotsahany ho kandidà amin’ny fifidianana 
“Nisy nangalatra, nisy nanao barofo ny taninareo tao Vohidiala. Haveriko aminareo io tany io rehefa 
aho. Izaho tsy hiady ho an’ny tombontsoako fa hiady hoan’ny vahoaka”, hoy izy. Nanome toromarika 
hoe: “Reseo lahatra ny fianakaviana sy izay misalasala. Ireo tsy mbola nahazo kara-pifidianana 
mankanesa any amin’ny fokontany maka karatra”. Isan’ireo nanotrona ny kandidà Rajoelina Andry 
Morarano Kraoma, ny dokotera Robinson Jean Louis sy ireo Ben’ny tanàna miisa telo ambin’ny folo 
amin’ny distrikan’ Amparafaravola. Teo am-pamaranana ny kabariny no nanambaran’i Andry Rajoelina 
manaja an’ireo zoky raiamandreny nitondra ny firenena teo aloha ny tenany. Notsindriany fa ireo 
tsy vitan’izy ireo teo aloha dia “aleo hataon’ny tanora” toa azy. 









Enregistrer mon nom, mon e-mail et mon site web dans le navigateur pour mon prochain commentaire. 



