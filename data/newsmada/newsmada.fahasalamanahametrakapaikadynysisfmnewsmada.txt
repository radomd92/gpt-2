FAHASALAMANA : HAMETRAKA PAIKADY NY SISFM | NEWSMADA

Par Taratra sur 11/03/2017 

« Anisan’ny fandaharam-potoanay amin’ity taona ity ny hanaovana ny filankevi-pirenena, hatao 
(anio) etsy amin’ny HJRA Ampefiloha. Hotapahina amin’io ny tetikasa sy ny paikady manaraka. Tafiditra 
anatin’izany ny hetsika fananganana ny tranoben’ny Paramed », hoy ny filohan’ny Sendikàn’ny 
infirmier » sy mpampivelona (SisFM), Rakotondrazafy Aimé, omaly teny Andoharanofotsy. Nifampiarahaba 
ny taona vaovao izy ireo ary samy nahatonga solontena tamin’izany avokoa ny faritra 22. Anisan’ny 
amin’izao filankevi-pirenena izao koa ny fanomanana ny kongresy hatao amin’ny volana aogositra, 
any Taolagnaro. 

Na izany aza, anisan’ny olana ho an’ireto eo anivon’ny Paramed ireto ny tsy filaminana sy tsy fandriampahalemana 
amin’ny faritra lavitra any. Ao ny fanafihan-dahalo eny an-dalana na koa ny fanahiana amin’ny 
alina rehefa misy miantso. « Tsy maintsy mandao ny toerana tahaka izany izahay… Miantso izahay 
tokony hiarovana ny vahoaka sy ireny iraky ny fanjakana ireny », hoy ihany ny filohan’ny SisFM. 
ny fitakiana samihafa nataon’izy ireo kosa, nambarany fa efa mandeha ny fifampiraharahana ka 
hita eo izany. 

Tsiahivina fa 1 200 ireto mpikamban’ity sendikà iray ity. 





Les commentaires sont fermées. 

