ROGER LALA STEPHANIE : « MARARY ARY MILA FITSABOANA MAIKA » HOY IREO FIANAKAVIANY – MIDI MADAGASIKARA

« Mila fandidiana maika aty Andrenivohitra na any ivelany ny havanay » hoy ny antso vonjin’ireo 
Roger Lala Stephanie. Raha ny fitantaran’ireto olona ireto taminay, dia marary mafy ny havany, 
tamina resaka fangalàna an-keriny tao an-drenivohitr’i Betsimisaraka ity, ary voatazona vonjimaika 
amin’ny fonjan’Arivonimamo. « Hatramin’izay herintaona nitazonana azy izay, dia tsy misy olona 
mamangy azy, eny fa na izahay fianakaviana aza. Tamin’ny alalan’ireo mpitsabo tao amin’ny toeram-pitsaboana 
azy no nahafantaranay fa marary mafy ity havanay ity ary mila fandidiana maika » hoy hatrany ireto 
fianakaviana ireto. « Fiangaviana sy antso avo ny anay, amin’ireto tompon’andraikitra isan-tsokajiny 
Na inona na inona ve antony hitazonana azy, tsy tokony mba hojerena ny maha-olona ary indrindra 
maha-vehivavy azy ». Raha ny filazan’ireto olona ireto, efa nampandre ny tompon’andraikitry 
fitsarana izy ireo mahakasika izao mahazo ny fianakavian’izy ireo ao amin’ny fonjan’Arivonimamo 
Saingy voalaza fa tsy maintsy any Arivonimamo ihany izy no tsaboina fa tsy mahazo miakatra aty An-drenivohitra. 
Araka ny fantatray anefa, dia tsy misy toeram-pandidiana any. Ka izany no hitalahoanay mba hitsaboana 
any amin’ny hôpitaly misy toeram-pandidiana ary ny hamelana anay fianakaviana hikarakara azy 
hoy hatrany izy ireo. 


















