ANALAKELY : MPIBIZINA VOLAMENA EFATRA MIANADAHY VOASAMBOTRY NY PÔLISY – MIDI MADAGASIKARA

Eo anatrehan’ny firongatry ny tsy fandriampahalemana sy ho famongorana ireo mpivarotra sy mpividy 
tsy ara-dalàna teny amin’iny faritra Analakely dia nanatanteraka hetsika omaly ny pôlisy. Vokany, 
volamena efatra mianadahy no voasambotra teny amin’iny manodidina ny Shoprite iny. Tratra am-bodiomby 
ireto olona ireto, raha ny fampitam-baovao avy amin’ny pôlisy hatrany, ary teo am-piantsoantsona, 
ny fanaon’izy ireo no tonga ireo pôlisy. Nisy avy hatrany ny nitsoaka raha vao nahita mpitandro 
Marihana hoy ny vaovao fa ny firoboroboan’itony fivarotana sy fividianana volamena tsy ara-dalàna, 
ny tambohon’Analakely itony, no isan’ny antony iray mampirongatra ireo mpanendaka. Eny amin’ireny 
ireny ihany mantsy ireo olon-dratsy no mivarotra izay entana avy nangalariny tany ho any. Misy 
aza moa ny sasany amin’ireo mody mibizina volamena ireo no tena olon-dratsy, mitily fotsiny izay 
ho hazany. Ao indray kosa ireo mpisoloky efa hikoizan’ny maro. Omaly ihany no nohenoina teny anivon’ny 
ireto olona voasambotra ireto. Amin’izao fotoana izao, dia efa miezaka ny hampanara-dalàna ireo 
sasany tsy mbola amin’izany kanefa mandraharaha amin’ity resaka volamena ity ny Fanjakana. 




















