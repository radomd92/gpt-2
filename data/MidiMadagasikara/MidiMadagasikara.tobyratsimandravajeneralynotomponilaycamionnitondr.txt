TOBY RATSIMANDRAVA : JENERALY NO TOMPON’ILAY « CAMION » NITONDRA « PALISSANDRE » – MIDI MADAGASIKARA

Notanterahina tetsy amin’ny Toby Ratsimandrava omaly, ny tatitra momba ny seho niseho farany 
volana ity. 

Voaresaka ny raharaha mafampana tato ho ato. Notanisaina tamin’izany ny seho nitranga tamin’ny 
aprily lasa teo izay nisiana « camion » anankiroa nitatitra hazo sarobidy, izay tsipihina etoana 
tsy « bois de rose » akory fa « palissandre”. Ny iray moa dia nanana taratasy ara-dalàna fa ilay faharoa 
no tsy nanana taratasy. Teny an-dalana dia ambetin-tenin’ireo mpamily hatrany ny hoe Jeneraly 
amin’ny zandary no tompon’ny hazo ka rehefa natao ny fanadihadiana dia voaporofo fa misy tokoa 
jeneraly saingy kosa mpiara-miombona antoka amin’ilay famatsiana hazo mpanao fanaka iray eto 
Ary notsipihin’ny lehiben’ny CIRGN Analamanga fa tokony tsy hisy ny « trafic d’influence » fa mitovy 
eo ambanin’ny lalàna ny rehetra. 

Teo ihany koa ny fahatratrarana vola sandoka tany Toamasina izay mitentina 4 tapitrisa Ar miaraka 
solosaina sy fitaovana maro fanamboarana izany. 

Voatanisa teo ihany koa ny fakana vola ataon’ny zandary sasany eny amin’ny fanakanan-dalana, 
ny niseho tany Sakaraha sy ny tetsy Ambohimangakely farany teo, izay nanaovan’olona tatitra tany 
borigadin’ny zandary ka nanaovana ny fidinana teny an-toerana ary nanasaziana ireto zandary 
ireto. Ady amin’ny kolikily no atao ary nandray fepetra ny zandarimariam-pirenena amin’izao 
hajanona aloha ny fanakanan-dalana ivelan’ny tanàna mba hialana amin’ity resaka kolikoly ity 
ny mety ho fisian’ny fanararaotana ataon’ny sasany ihany koa. 



