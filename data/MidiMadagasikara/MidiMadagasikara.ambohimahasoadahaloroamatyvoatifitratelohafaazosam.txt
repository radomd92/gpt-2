AMBOHIMAHASOA : DAHALO ROA MATY VOATIFITRA, TELO HAFA AZO SAMBO-BELONA – MIDI MADAGASIKARA

Nandritra ny fifadonana nisy teo amin’ny mpitandro filaminana mampandry fahalemana any amin’ny 
Ambohimahasoa (Zandary sy Tafika BIA) sy ireo dahalo mpanakan-dalana mpangalatr’omby am-polony 
tao Maroavaratra, Fokontany Andrainafototra, any amin’ny Kaominina mabanivohitra Ambalakindresy, 
marainan’ny asabotsy teo, dia dahalo miisa roa no lavon’ny bala tsy afa-manohy ny asa ratsiny intsony. 
telo lahy kosa voasambotra, ary tafaverina ny omby folo avy nangalarin’ireo malaso. Raha ny fanazavana 
vao niainga kely tao Besora hanao fisafoana amin’ny faritra manodidina ireo mpitandro filaminana 
nahazo vaovao fa misy fanafihana ao Maroavaratra. Namonjy ny toerana voatondro ireo mpitandro 
izay hary fitaovana tsara sy feno herim-po, ka raikitra ny fifadonana. Karohina fatratra kosa 
ireo dahalo tafaporitsaka, raha atao fanadihadiana lalina ireo telo lahy azo sambo-belona. 




















