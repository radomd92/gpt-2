FIANARANTSOA: BASY MIISA ENINA SARON’NY ZANDARY | NEWSMADA

Par Les Nouvelles sur 17/12/2018 

Basy miisa enina no saron’ny zandary tato anatin’ny fari-piadidian’ny zandarimariam-pirenena 
nandritra ny famaranana ny hetsika Operation Mandio, ny faran’ny herinandro teo. Basy Kalachnikov 
2788 niaraka tamin’ny “chargeur métallique” izay tsy nisy bala intsony. Marihina fa tsy nisy “cross” 
io basy Kalachnikov io ary fifandonana tamin’ny dahalo tao amin’ny kaominina ambanivohitra Solila, 
no nahazoana io basy io. 

MAS 36 roa izay efa samy tsy nisy bala ihany koa ka ireto avy ny laharany: n°166925 sy 29.048 izay efa 
nisy “cross” ihany koa ity farany. Ny iray tamin’ireo basy ireo, naterin’olona an-tsitrapo tany 
sefo fokontany ary ity farany kosa no nanolotra azy ny zandarimaria. 

F C Baikal n° 99090877 cal 12 ihany koa sarona. Basy vita tanana roa izay azo ampiasaina amin’ny bala 
ary grenady “offensive” iray miaraka amin’ny “bouchon allumeur” fampiasa aminy. Efa eo am-pelatanan’ny 
ireo ary misokatra ny fanadihadiana. 



Les commentaires sont fermées. 

