SERANAM-PIARAMANIDINA: OMANINA HIATRIKA LOZA VOAJANAHARY | NEWSMADA

Par Taratra sur 22/05/2019 

Eritreritra heverina ho ratsy loatra ny faminavinana trangana loza voajanahary goavana. Saingy, 
sanatria misy izany tokoa moa, hitohy amin’ny hoe « ahoana ny hamonjena ireo olona traboina sy ny 
ireo kojakoja samihafa ilainy? », ny eritreritra. Ny tsara fiomanana, tsy tampohin’ny loza! 

Izay indrindra ny anton’ny atrikasa antsoina hoe « Get Airports Ready for Disaster » na Gard, tanterahina 
amin’ny seranam-piaramanidin’i Toamasina, nanomboka ny alatsinainy teo hatramin’ny zoma izao. 
izany ny vondron’orinasa Deutsche Post DHL sy ny biraon’ny Firenena mikambana ho an’ny fandrindrana 
raharaha mahakasika ny maha olona (OCHA), ny fandaharanasan’ny Firenena mikambana ho an’ny fampandrosoana 
miaraka amin’ny birao nasionaly misahana ny fitantanana ny loza voajahanary (BNGRC). 

Mandritra izao atrikasa izao, homanina tsara ny seranam-piaramanidina amin’ny fandraisana 
karazana vonjy voina sy ny fanampiana, raha misy trangana loza voajanahary goavana. « Rehefa tsara 
ireo seranam-piaramanidina, afaka miasa ara-dalàna ireo mpiasa sosialy ary ho betsaka kokoa 
aina voavonjy », hoy ny solontena maharitry ny Pnud eto amintsika, i Marie Dimond. 

Araka ny fanazavan’ny tompon’andraikitra ao amin’ny vondron’orinasa Deutsche Post DHL, seranam-piaramanidina 
50, any amin’ny firenena 25, ny efa nanatanterahan’izy ireo atrikasa Gard toy izao. Fotoana iray 
ny fandrindrana ny asa eo amin’ireo fikambanana samihafa, mandray anjara amin’ny vonjy voina, 
misy loza voajanahary goavana, ihany koa ity atrikasa ity. 





Les commentaires sont fermées. 

