ANTSIRABE II : OLONA DIMY VOASAMBOTRA, TAFAVERINA NY OMBY – MIDI MADAGASIKARA

Nisy omby very tao amin’ny kaominina Mangarano ny faha-19 desambra 2018. Raha mbola variana nanisa 
ny fokonolona tamin’ny fifidianana no nisy nanao joko ny omby tao am-bala. Nanao ny fanarahan-dia 
fokonolona ka nizotra nankany Alakamisy marososona ny dian’omby saingy tsy hita izay niafarany 
niveri-maina ny mpanara-dia. Taty aorina naharay vaovao ny tompon’omby fa misy olona mitazona 
ombiny very ireo ary asainy mandoa vola 650 000 ariary ny tompon’omby raha te hahazo ny omby satria 
ireo olona mitana ny omby ireo fa izay no nividianany azy. Raikitra tokoa ny varotra ary nifanome 
ny roa tonta hividinana ny omby indray. Noheverin’ireo olon-dratsy fa efa nitondra vola ny tompon’omby 
ka nokasainy hovonoina mihitsy saingy tafatsoaka ireto farany. Ny sabotsy lasa teo, hitan’ny 
tompon’omby tao amin’ny tsenan’omby ny ombiny . Natao ny velam-pandrika, nanirahana olona hividy 
omby mba hahazoana ny taratasy rehetra ary nandray tamin’izany velam-pandrika sy famandrihana 
ny zandary. Raikitra ny varotra ary akory ny hataraina fa efa manana taratatsy ara dalàna ny omby 
misy hatramin’ny FIB mihitsy. Izany hoe misy tambazotra manao famotsiana omby mihitsy. Voasambotra 
olona iray,ilay nikasa hamono sy handroba ny tompon’omby, ankoatra azy dia olona efatra koa no 
voasambotry ny zandary ka ny telo amin’ireo dia efa malaza ratsy amin’ny resaka fanafiahana ao 
marososona ao saingy tsy mbola nisy porofo hanenjehana azy. Efa naverina tamin’ny tompony noho 
ny omby roa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

