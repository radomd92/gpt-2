MORAMANGA : NAHAZO TALE JENERALY VAOVAO NY FANALAMANGA – MIDI MADAGASIKARA

Nitso-drano tamin’ny fomba malagasy ny tale jeneralin’ny orinasa Fanalamaga vaovao, Andriamatoa 
Augustin, ny zanak’i Moramanga, ny 05 martsa. Niaraka tamin’ireo ireo ny solontenan’ny Tangalamena 
azy hahavita ny asany, satria nahafapo an’ireto ray aman-dreny ny fanendrenena nataon’ny filohan’ny 
malagasy an’ity zanaky ny faritra ity. Efa ela tokoa no naniriana izao fanendrena izao. Fa amin’ny 
zanak‘i Moramanga ny tenany, hoy ny tale jeneraly vaovao, dia nanome toky izy ny amin’ny hanarenany 
orinasa latsaka an-katerena ity, ary nangataka an’izay manam-pahaizana ato anatin’ny faritra 
hanome tanana azy hiara-kanarina ity orinasa mamelona fianakaviana maro ity. Tsy hiandry ela 
afaka andro vitsivitsy dia hidina ifotony ny tenany hijery lalina ny tena zava-misy marina eny 
mba hahafahany hitondra any amin’ny fitantanana vaovao. Azony inoana fa tsy hitovy amin’izay 
izay ny manomboka eo amin’ny fandraisany asa, noho izy efa ampy traikefa amin’ny fitantanana orinasa 
Kaominina 18 amin’ireo 21 ato anatin’ny distrikan’i Moramanga no misy ny kesika maniry iasan’ity 
ity. Ao anatin’ny fandinihany avokoa ny fitsidihany azy tsirairay. Vonona hifanome tanana amin’izay 
ho fampandrosoana rehetra ho an‘ny zanak’i Moramanga manomboka izao izy. 



