NIELY NY TSAHO AMIN’NY FANAOVANA VAKISINY PESTA : NANDRAY ANDRAIKITRA NY FANJAKANA – MIDI MADAGASIKARA

Raha ny tao Ambatosoratra Ambatondrazaka ny marainan’ny faha 13 Novembre 2017 teo no nahoraka 
tsaho fa hisy ny fanaovana vakisiny pesta ka nandeha nilefa nody avokoa ny mpianatra dia nitohy 
Amparafaravola sy Ampasikely ary Morarano sy ny manodidina izany ny Talata faha 14 Novembre 2017 
teo ka samy naka ny zanany avokoa ireo ray amandreny ary dia tao anatin’ny tebiteby sy ny tahotra 
ireo kilonga madinika tamin’izany fotoana izany , satria samy nitondra ny zanany nody avokoa ny 
amandreny .Nandray andraikitra nidina nijery ifotony ny avy tao amin’ny prefekitiora sy ny tao 
fampianarana nilaza ny tsy fisian’izany vakisiny izany tamin’ireo mpianatra sy ny mpanabe ,ary 
fa raha misy ny olona manely tsaho sy manakorontana dia tokony hampandre haingana ny mpitandro 
filaminana ny rehetra.Efa miverina mianatra avokoa ny mpianatra amin’izao fotoana izao raha 
tapakandro ihany no tsy nianatra tamin’ireo andro voalaza ireo fa samy mametraka soratra amin’ny 
hoe “tsy misy vakisiny pesta” 




















