AMBOHIMANARINA : RAMATOA MPIVAROTRA VOATSATOKY NY SABATRA – MIDI MADAGASIKARA

Tsy mba nisy fiantràna na ny kely aza ireo jiolahy, na koa mba fieritreretana hoe fanaka malemy, 
no nanaovana herisetra. Noratrain’ireo tamin’ny sabatra ilay madama ka nahazoana ny paoketra 
aminy. Ny alin’ny alatsinainy teo no nitrangan’izany fanendahana miharo herisetra izany tetsy 
tsy mifanalavitra loatra amin’ny tsena, raha araka ny loharanom-baovao eo anivon’ny mpitandro 
filaminana. Mpivarotra eny Analakely no anton-draharahan’io ramatoa io ary isaky ny hariva dia 
amin’ny sarety ny entana tsy lafo. Asa, efa tsikaritr’ireo olon-dratsy ihany koa angamba izany 
izany ka nampitatra ny sain’izy ireo ho amin’ny ratsy indray. Narahin’izy efa-dahy tsimoramora 
rehefa teo amin’ny toerana tsy dia be olona, efa alina rahateo ny andro, dia noratraina tamin’izay 
ramatoa nitondra paoketra. Lasa tao anatin’izany ny vola manodidina ny 1,5 tapitrisa Ariary izay 
indray andro. Niisa roa ireo ramatoa no niaraka saingy izay nisy ny vola ihany no notsatohana sabatra. 
faharatràna izany saingy mba nijanona ihany ny rà rehefa nahazo fitsaboana ilay ramatoa. Rehefa 
ny fanafihana dia ireo jiolahy indray no niantso vonjy, asa izay tena tanjon’ireo tamin’izany 
entina mananihany sy mampita hafatra tamin’ny voaendaka hoe ireo jiolahy no tompon’ny lalàna 
amin’ny alina. Ny tranga toa izao dia misy akony hatrany amin’ny fampandrosoana satria tsy misy 
mihitsy – ankoatra ny asa fivarotan-tena, filokana, fivarotan-toaka – sehatra mba mihodina eto 
amin’ny alina. Amin’ny dimy dia efa mihazakazaka mody ny olona ary manamafy ny hidin-trano… 


















