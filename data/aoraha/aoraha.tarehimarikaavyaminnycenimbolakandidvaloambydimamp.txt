TAREHIMARIKA AVY AMIN’NY CENI :: MBOLA KANDIDÀ VALO AMBY DIMAMPOLO SY TELONJATO NO NIROTSAKA MANERANA NY NOSY • AORAHA

Kandidà miisa valo amby dimampolo sy telonjato no nanatitra ny antontan-taratasy firotsahan-kofidiana 
anivon’ireo rantsa-mangaikan’ny Vaomieram-pirenena mahaleo tena misahana ny fifidianana 
manerana an’ireo distrika miisa sivy ambin’ny folo amby zato eto Madagasikara. Araka ny tatitra 
Ceni, omaly, dia kaominina dimy amby sivifolo sy roanjato amin’ireo dimy amby sivifolo sy eninjato 
arivo no naharaisana an’ireo firotsahan-kofidiana ireo. 

Roa amby roapolo amby zato kosa ny antontan-taratasy voaray avy amin’ireo kandidà ho mpanolontsaina 
kaominina eto Madagasikara amin’ireo kaominina dimy amby zato nirotsahany. Ora vitsy sisa dia 
tanteraka ny fametrahana an’ireo antontan-taratasy firotsahan-kofidian’ireo kandidà hiatrika 
fifidianana ben’ny tanàna, amin’ny 27 novambra 2019 ho avy izao. 

Manoloana ny mety tsy hisiana kandidà amina kaominina sasany eto Madagasikara dia nambaran-dRandriamanantsoa 
Hervé, filoha lefitry ny Ceni, fa: “tokony haka ny hevitry ny Fitsarana avo momba ny Lalàm-panorenana 
ny governemanta aorian’ny famoahan’ny Fitsarana misahana ny ady ifanaovana amin’ny fanjakana 
voka-pifidianana ofisialin’ity fifidianana ity”. “Miankina amin’izany valin-tenin’ny HCC 
no hanaovana fifidianana amin’ny ampahany na tsia”, hoy izy. 









Enregistrer mon nom, mon e-mail et mon site web dans le navigateur pour mon prochain commentaire. 



