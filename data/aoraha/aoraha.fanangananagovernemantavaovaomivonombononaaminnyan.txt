FANANGANANA GOVERNEMANTA VAOVAO :: MIVONOMBONONA AMIN'NY ANARAN'IZAY HO PRAIMINISITRA NY ENY TSIMBAZAZA • AORAHA

Tsy tara raha vao resaka seza! Nanomboka tamin’ny alatsinainy teo no fantatra fa nanatanteraka 
tsy an-kiato, nandinika sy nitady ny marimaritra iraisana amin’ny fanolorana anarana praiminisitra 
depiote eo anivon’ny Antenimierampirenena. Loharanom-baovao iray no nahalalana fa efa mitovitovy 
tadin-dokanga eo amin’izy ireo ary efa misy ny anaran’ny olona mety ho praiminisitra ironan’ny 
ireo depiote. Loharanom-baovao iray hafa no nilaza fa « manodidina ny zato eo ho eo no sonia voangona 
an’io anaran’izay mety ho praiminisitra io, amin’izao fotoana izao ». 

Etsy andaniny, mety ho anarana praiminisitra iray ihany, hoy ny tsilian-tsofina, no hatolotr’ireo 
izay tokony hotendren’ny Filoham-pirenena Andry Rajoelina, araka ny voafaritra ao anatin’ny 
faha-54 amin’ny Lalàm-panorenana. 

Minisitra roa amby roapolo 

Isan’ny anarana miverim- berina matetika eo am-bavan’ireo depiote ho isan’ ireo tsara toerana 
hitantana ny governemanta ny an’ny praiminisitra amperinasa. 

Mety tsy hiandry ela, araka izany, ny fanendren’ i Andry Rajoelina an’ity praiminisitra hiara-hiasa 
akaiky ity. Hihaza kazaka ny toe-draharaha, vantany vao vita ny fianianana hatao etsy Mahamasina, 
sabotsy 19 janoary 2019 izao. Mety tsy hivaona amin’ny fanambaràna nataony, taorian’ny 8 janoary 
namoahan’ny Fitsarana avo momba ny lalàm-panorenana ny voka-pifidianana ny hevitry ny Filoham-pirenena 
Rajoelina momba ny fampihenana ny isan’ ireo minisitra handrafitra ny governemanta. Roa amby 
no mety ho isan’ireo minisitra handrafitra ny governemanta vaovao ka miisa sivy eo ho eo ny minisitera 
maintsy hitambatra amina minisitera hafa. 

Re ihany koa ny finiavan’ ny Filoha lanim-bahoaka farany teo, hanendry sy hametraka olom-baovao 
anatin’ny governemanta manaraka eo. Marihina hatrany kosa fa raha tsy misy ny fanovana ny Lalàm-panorenana, 
tokony tsy maintsy handalo fitsapan-kevi-bahoaka raha hisy, dia ny ho firafitry ny Antenimierampirenena 
fifidianana solombavambahoaka no hamaritra indray ny ho avin’ny praminisitra, aorian’ izao 
Andry Rajoelina ny fahefana izao. Tokony ho amin’ny 20 marsa 2019, araka ny vinavina tetiandro 
ny Vaomieram-pirenena mahaleo tena misahana fifidianana (Ceni) no hanatanterahana ny fifidianana 
saingy tsy maintsy hihemotra indray izany. 

Azo heverina ny tsy hisian’ny fanendrena praiminisitra intsony, aorian’izay hiseho afaka andro 
nefa mety hisy fanendrena fanindroany ihany koa ao anatin’ity enim-bolana voalohan’ny taona 
ity. Ny valim-pifidianana solombavambahoaka no isan’ny hamaritra an’ireo kisarisary roa ireo. 









Enregistrer mon nom, mon e-mail et mon site web dans le navigateur pour mon prochain commentaire. 



