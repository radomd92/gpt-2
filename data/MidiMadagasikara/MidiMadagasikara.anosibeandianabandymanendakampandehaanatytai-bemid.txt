ANOSIBE : ANDIANA BANDY MANENDAKA MPANDEHA ANATY TAXI-BE – MIDI MADAGASIKARA

Tovolahy maromaro izy ireo, indray mirohatra miditra anaty fiara fitanteram-bahoaka. Mandrahoana 
fitaovam-piadiana ary mandroba izay mpandeha tratran’izy ireo ao. Trangan-javatra izay miseho 
amin’iny faritra Andavamba mitohy mihazo an’Anosibe iny. Tsy tahotra tsy henatra moa fa dia amin’ny 
atoandro be nanahary ireto andiana mpanendaka ireto no manao ny asa ratsiny, na ilay efa somary 
iny. Miandry izay fotoana mahavitsy olona, ka somary miandry elaela eo amin’ny fiantsonana ireo 
no miakatra izy ireo. Mirongo sabatra sy zava-maranitra isan-karazany izy amin’izany fotoana 
ary miara-miditra. Voalaza fa toa hoe tsy mijanona amin’ny toerana iray ireo andiana jiolahim-boto 
ireto, tsy akory fa mifindrafindra. Ary efa mpandeha maromaro no efa lasibatr’izany, araka ny 
azo. 

Anisan’ny faritra mena ary tena ikoizana tanteraka amin’ny resaka tsy fandriampahelamena tokoa 
iny faritra Anosibe sy ny manodidina iny. Amin’izao moa dia anisan’ny mampirongatra tanteraka 
ny fitohananan’ny fiara ateraky ny asa fanamboaran-dalana. Tsy eny ihany fa amin’ireo toerana 
eto an-drenivohitra. Tsy mitsahatra manita-kevitra hanaovana ny asa ratsiny foana ireo tontakely, 
fa na dia eo aza ny ezaka sy paik’ady isan-karazany ataon’ireo mpitandro filaminana hiadiana amin’izany. 
tokoa ilay hoe tsy kely lalana na rahoviana na rahoviana ny ratsy fa ny tena no mila mailo foana e ! 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

