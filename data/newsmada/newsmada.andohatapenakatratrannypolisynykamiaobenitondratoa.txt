ANDOHATAPENAKA  : TRATRAN’NY POLISY NY KAMIAOBE NITONDRA TOAKA GASY 40 BIDAO | NEWSMADA

Par Taratra sur 11/05/2016 

Noraisim-potsiny! Saron’ny polisy teny amin’ny Kianjan’ny Makis eny Andohatapenaka, ny asabotsy 
ny kamiaobe iray nitondra toaka gasy miisa 40 bidao avy any Toamasina. Araka ny fanazavan’ny polisy, 
loharanom-baovao izy ireo fa misy kamiaobe iray avy any Toamasina nitondra toaka gasy anaty bidao 
niakatra aty an-dRenivohitra. Nohamafisin’ny polisy fa efa azon’izy ireo mialoha koa ny lalana 
ny toerana hijanonan’ilay kamiaobe ka nahafahana nanao ny vela-pandrika rehetra. Tratra taorian’ny 
nataon’ny polisy ilay kamiaobe ny asabotsy tamin’ny 12 ora alina. Voalaza fa tratra teo am-pitaomana 
toaka gasy ireo ny mpamily sy ny mpanampy azy ary lehilahy iray hafa nanampy tamin’ny fitaomana 
entana ireto. Nilaza ireo voarohirohy fa olona iray aty an-dRenivohitra no tompon’ireo entana 
ka amin’ny alalan’ny finday no ifandraisan’izy ireo. Avy any Fanandrano Toamasina ireto toaka 
ireto. Nilaza koa ny mpamily fa 5 000 Ar isaky ny bidao ny karamany mitondra azy ireo ary efa fanaony 
mitondra toaka gasy toy izao. 



Les commentaires sont fermées. 

