HAFA IHANY I PAPA! • AORAHA

Miarahaba antsika mpamaky ny gazety Ao Raha Vita iny ny fandraisana ny Papa Ray Masina Fransoa. Azo lazaina fa tsy nitsanga-menatra teo anatrehan’izao 
izao ny Malagasy fa tena niombom-po naneho ny fahaizany mandray vahiny. Nampiray ny vahoaka maro, 
tsy mitovy finoana na tsy mitovy firehana ihany koa iny vanim-potoana iny. Tsara avokoa izany rehetra 
indrindra ny fanomanana sy fikarakarana rehetra. 

Araraotina eto ny mitoraka voninkazo ny mpikarakara, indrindra ny fitondram-panjakana izay 
nikely soroka tamin’ny fikarakarana rehetra, toy ny fotodrafitrasa, fitandroana ny filaminana, 
sy ny maro hafa… Nanao ny asany, ary saika tsy nisy nijanona an-dakazerina, angamba, ireo mpitandro 
nandritra iny andro vitsivitsy iny. Hay betsaka ihany izy ireo rehefa tena hahetsika. 

Tsy tokony ho amin’ny vanim-potoana tahaka ireny ihany isika vao hanao ezaka. Na ny lafiny fahadiovana, 
fifandeferana, fiaraha-mientana, dia nahatsara ny lazan’i Madagasikara. Tsy hay ny hangina 
ny zava-bita tsara, mba handrisihana ireo tompon’andraikitra isan’ambaratonga mba hiezaka 
hampandry fahalemana sy hanome “Ffiadanana sy fanantenana” ary indrindra hanome fitoniana hatrany 
vahoaka. 

Raha mba mandalo eto foana tokoa mantsy ny Papa Fransoa, dia hilamina fehizay ity firenentsika 
Hafa ihany i Papa e! Misaotra tompoko. 

(Kristianina mandinika) 









Enregistrer mon nom, mon e-mail et mon site web dans le navigateur pour mon prochain commentaire. 



