TRANO FIANTOHANA MAMA: « TSY ARA-DALÀNA NY FIFIDIANANA NY FILANKEVI-PITONDRANA » | NEWSMADA

Par Taratra sur 30/07/2019 

Nanambara ny mpitatitra mpikambana ao amin’ny trano fiantohana Mutuelle d’assurance malagasy 
fa tsy nanara-dalàna ny fifidianana ny mpikambana enina ao amin’ny filankevi-pitondrana, notanterahina 
volana desambra 2018. 

Tsy nanaja ny satam-pikambanana ihany koa ny fifidianana satria tokony ho olona manana fiara iray 
fitaterana olona na entana sy mahalo ny latsakemboka 500 000 Ar isan-taona no afaka milatsaka hofidina 
mpikambana. Notanterahina tany Nosy Be ny fifidianana izay tena lavitra raha mitaha amin’ny toerana 
ankamaroan’ny ny biraon’ny mpitatitra sy ny kaoperativa. Tsy nampahafantarina io fifidianana 
rahateo ny mpitatitra mpikambana sy nanorina ny trano fiantohana MAMA, hoy ny solontenan’ny mpitatitra, 
Clémence, omaly teny Antaninarenina. Amin’ny mpikambana enina voafidy handrafitra ny filankevi-pitondrana, 
iray ihany no manafeno ny fepetra fa ny dimy ambiny tsy tokony ho tafiditra mihitsy. Noho izany, 
ny minisiteran’ny Fitantanam-bola izay miahy ny trano fiantohana hanafoana ny fifidianana izay 
farany teo ny mpitatitra. Mangataka ny fametraham-pialan’ny mpikambana voafidy koa satria tsy 
lalàna sy ny satam-pikambanana. Tokony hosoloina ny mpikambana rehefa tsy mahafeno ny fepetra. 

Te hanatsara ny orinasa fiantohana MAMA ny mpitatitra nefa tsy mety raha misy ny tsy fanaraha-danàna 
izao. Ilaina ny fanatsarana ny tolotra izay mampimenomenona ny mpitatitra mpikambana rehefa 
lozam-pifamoivoizana izy ireo. Indraindray, maharitra an-taona maro vao mivaly ny fangatahana 
sy fanonerana ho an’ny naratra. 

Tokony handray andraikitra haingana ny minisitera miandraikitra fa fanararaotana ny mpitatitra 
nitranga, hoy ny mpitatitra iray, Rakotoarimanana Fidimalala. 





Les commentaires sont fermées. 

