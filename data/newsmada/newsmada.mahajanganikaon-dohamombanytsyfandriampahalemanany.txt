MAHAJANGA: NIKAON-DOHA MOMBA NY TSY FANDRIAMPAHALEMANA NY BEN’NY TANÀNA 46 | NEWSMADA

Par Taratra sur 25/07/2017 

Manoloana ny firongatry ny tsy fandriampahalemana miseholany ao Mahajanga, niantso fiaraha-miasa 
mpitondra fanjakana sy ny mpitandro filaminana ireo ben’ny Tanàna 46 ao anatin’ny faritra Boeny. 
ny fivoriana, omaly tao amin’ny Bloc Administratif Mahajanga no nandinihana manokana ny resaka 
fandriampahalemana sesilany eo anivon’ny kaominina izay nampitaraina ireo ben’ny Tanàna. 

« Ny halatra omby, ny fanakanan-dalana sy fandrobana taksiborosy eny amin’ny RN 4, ny fandripahana 
sy fandrobana ny harena voajanahary ao amin’ny faritra arovana Ankarafantsika sy Soalala ary 
fitsaram-bahoaka. Ireo no tena endrika isehoan’ny tsy fandriampahalemana amin’ny ankapobeny 
mampitaraina ireo ben’ny Tanàna eto Boeny », araka ny fanazavan’ny lehiben’ny faritra Boeny, 
Ahamad Jaffar. 

Nasain’ny faritra manokana niara-nidinika sy nitady vahaolana ny prefen’i Mahajanga, ireo lehiben’ny 
enina, ny mpampanoa lalàna avy amin’ny fitsarana ambaratonga voalohany, ny zandary sy ny polisy 
ireo tompon’andraikitra eo anivon’ny fitaterana sy ny fiarovana ny tontolo iainana. 

Fantatra fa mifindra monina manamorona ny RN 4 ao amin’ny distrikan’Ambato Boeny ireo dahalo amin’izao 
izao ka mahatonga iny faritra iny ho faritra mena amin’ny tsy fandriampahalemana. 



Les commentaires sont fermées. 

