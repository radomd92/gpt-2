LIBAN  : VEHIVAVY MALAGASY IRAY NARARY MATY TAMPOKA | NEWSMADA

Par Taratra sur 09/08/2017 

Nitsangantsangana teny amoron-dranomasina any Beyrouth Liban ireo vehivavy malagasy maromaro, 
alahady tolakandro 6 aogositra teo. Tsy fantatra izay nahazo azy, fa torana tampoka ny iray amin’izy 
i Josée, ary niantsoana fiara mpitondra marary nankany amin’ny hopitaly. Kanjo ny ampitso maraina, 
alatsinainy, tsy avotra intsony ny ainy. Tsy fantatra ny aretina tena nahazo azy, na mety ho fiakaran’ny 
na fahatapahana lalan-drà (AVC) na zavatra hafa mihitsy. 

Manamafy ny namany nampita ny vaovao taminay fa tsy nisy tranga hafa niseho tamin’i Josée, afa-tsy 
fahafatesana tampoka, vokatry ny faharariany, io. Antony, sao hisy handika vilana indray ny sasany 
maty vokatry ny asa, na ny nataon’ny mpampiasa azy ny nanjo ity vehivavy malagasy ity. Mananamafy 
ireo fa milamina tsara ny fiainany sy ny asany any Liban. 

Manodidina ny 9.000 ny mpiasa malagasy miasa any an-toerana ary vehivavy no maro anisa, mivondrona 
anatin’ny sendikà Fenasol i Josée. Anisan’ny nampitaraina azy ireo ny tsy namelan’ilay kaonsilan’i 
any Liban, teratany libaney, nankalaza ny fetim-pirenena 26 jona lasa teo. Angatahin’izy ireo 
hanokafana masoivoho any an-toerana. 

Manodidina ny 40 taona i Josée ary efa mihoatra ny 10 taona niasana tany Liban. Maneho fiaraha-miory 
fianakavian’i Josée ny gazety Taratra. 



Les commentaires sont fermées. 

