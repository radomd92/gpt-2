RN4 – ANKAZOBE : SPRINTER NITONDRA TAFIKA MASINA NIVADIKA, MPANDEHA 17 NARATRA – MIDI MADAGASIKARA

Nitrangana lozam-pifamoivoizana mahatsiravina indray tamini’iny lalam-pirenena fahefatra 
omaly.“ Sprinter“ nitondra mpizaika avy any Mahajanga no nivadika teo amin’ny 18 km tsy hiditra 
tananan’Ankazobe, raha an-dàlana hitodi-doha aty Andrenivohitra, ny alatsinainy hariva tokony 
tamin’ny efatra ora teo ho eo. Tsy nisy ny aina nafoy, na izany aza, araka ny fampitam-baovao avy 
zandary dia nahatratra 17 ireo olona naratra, ary ny efatra tamin’izany no tena voa mafy. Amin’ny 
nitondra mpizaika izay dia fiara nitandahatra maromaro izy ireo tamin’io fotoana io, ka nijanona 
nampidinina avy hatrany ny mpandeha sasany tamin’io fiara hafa, mba nentina namonjena ireo naratra 
teny anivon’ny toeram-pitsaboana. Izy ireo moa izay efa samy nahazo fitsaboana avokoa, araka 
fampitam-baovao azo. Mpikambana eo anivon‘ny SLK (Sampana Lehilalhy kristianina) avy ao amin’ny 
Miandrarivo Ambanidia ireto olona niharan-doza ireto. Hatreto dia tsy fantatra mazava izay tena 
nahatonga ny loza. Fandehanana mafy sa olana ara-teknika indray ? Ny fanazavàna azo aloha dia hoe 
mpitatitra mpanao zotra eto an-drenivohitra ity fiara ity, ary « nivadika nankany amin’ny ilany, 
nidina tamin’ny làlana misy fiolanana roa misesy ilay fiara ». Izany hoe, na nisy olana teo anivon’ny 
na nandeha mafy dia tsy voatanan’ny mpamily ny familiana ka antony nahatonga ny fivadihana. Mazàna 
mantsy, raha ny fanazavàna tompon’andraikitra eo anivon’ny mpitandro filaminana iray dia ireo 
mpitatitra manao zotra eto an-drenivohitra no tena hiharan’ny loza eny an-dalana rehefa mivoaka 
Ny antony dia tsotra : eo ny tsy fahazaran-dalana ary ao ihany koa ny fisetrasetrana ataon’ny mpamily 
sendra lalana malalaka. Efa tonga teny amin’ny toerana nisehoan’ny loza, nanao ny famotorana 
ary nizaha ifotony ny zava-nisy moa ireo tompon’andraikitry ny filaminana tao Ankazobe. 




















