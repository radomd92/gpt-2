GOVERNORAN’NY VAKINANKARATRA : MISY MISORA-TENA HO VOATENDRY SAHADY

Natao ihany ny hangina nefa tsy maintsy milaza ny zava-misy aty Vakinankaratra izahay mba tsy ho 
ianareo mpandray fanapahan-kevitra aty amin’ny fitondrana foibe aty. 

Velom-bolo izahay satria dia nahazo filoha vaovao an’i Andry Nirina Rajoelina izay lany tamin’ny 
ara-demokratika. Resy lahatra taminy izahay amin’ny velirano 13 napetrany ho fampandrosoana 
Madagasikara. Koa satria mila fototra miorina tsara izany asa goavana miandry azy izany dia mila 
izy manao mason-tsivana ny olona azony hametrahana fitokisana mba hiara-hiasa aminy. 

Ny zava-misy, miampy ny feo re aty Vakinankaratra mantsy dia misora-tena fa voatendry ho Governoran’ny 
sahady ny Ben’ny Tanànan’ny Kaominina Ambonivohitra Antsirabe Atoa Razanakolona Paul. Malaza 
fotoana izao ny fanangonan-tsonia ataony amin’ireo Ben’ny Tanàna eto amin’ny Faritra. Marihana 
dia talentan’Ingahy Paul Razanakolona tokoa ny milomano anaty tontolo pôlitika, ny famadihana 
ny fanaovana hakisisika sy « loobing » amin’ny haino aman-jery. Tsy vitsy koa ny olona tsotra na 
jamban’ny tolotolotra ataony ka mangina manoloana ny zavatra tsy mety ataony amin’ny fitantanana. 

Ny mpitondra manao ny asany mendrika sy tsara dia mendrika ho tohanana saingy raha ity Ben’ny tanàna 
dia mialokaloka sy manafina ny asa ratsiny amin’ny fanaovana pôlitika fotsiny. 

Marihina fa efa nitondra ny Faritra Atoa Razanakolona Paul ary efa nisy foto-drafitrasa goavana 
vola be saingy tsy nisy na dia tamingana asa vita tamin’izany. Efa noporofoin’ny Lehiben’ny Faritra 
Mandrindra, nandimby azy tamin’ny haino aman-jery izany resaka izany ary tsara ny mba hisian’ny 
avy aty amin’ny Fitondrana foibe io resaka io. 

Malaza ho misy mpiaro loatra manko ity ben’ny tanàna ity ka mino izahay fa tonga izao ny fotoana hanadiovana 
fomba fiasa aty aminay aty. 

Amin’izao fotoana izao dia mijaly mafy ny mpiasan’ny Kaominina satria efa ho 9 volana tsy nandray 
izy ireo izao, nefa betsaka ny vola miditra ao amin’ny fitantanana ny Kaominina. Betsaka no efa 
an-daharana ireo mpiasa niaraka taminy satria mahita sy miaina ny fanaparam-pahefana ataony. 
miasa irery Atoa Razanakolona Paul fa mifanampy akaiky dia akaiky amin’ny Lefitra fahatelo Atoa 
Lucien izay voarohirohy (mise en débet) tamin’ny fampiasana vola tsy misy porofo tao amin’ny Kaominina. 
potika sy lo ny tanànay e! Mila Vonjy. 

Miezaka mafy ihany ireo mpanolo-tsainan’ny tanàna fa atody miady amam-bato satria tsy misy mihaino 
tatitra ataon’izy ireo araka ireto fitarainana manaraka ataon’izy ireo ireto. 

Ny ahiahy tsy ihavanana rey olona! Sanatria ve ka olona tsy maty manota sahala amin’izany ihany 
mbola eritreretina homena fitokisana hitondra ity Faritra malaza ho manana ny lanjany sy manan-karena 


Mahatoky izahay ary tena mino ny fanatanterahana ny “Velirano” ataon’ny Filoham-pirenena Andry 
Rajoelina indrindra amin’ny fanadiovana ny maloto eto amin’ny Firenena ary efa nilaza ampahibemaso 
tsy hiara-hiasa amin’ny olona maloto. 

