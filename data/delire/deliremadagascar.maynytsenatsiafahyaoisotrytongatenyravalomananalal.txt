MAY NY "TSENA TSIAFAHY" AO ISOTRY: TONGA TENY RAVALOMANANA LALAO | DÉLIREMADAGASCAR



Nijery ireo mpivarotra traboina teny amin’ny Tsenan’ny Kianja Andrianjaka teny Isotry ny Ben’ny 
Lalao Ravalomanana sy ny vadiny Marc Ravalomanana 

May ny tsena etsy amin’ny kianja Andrianjaka Isotry. Trano fivarotana 300 mahery tao amin’ity 
ity no may kila tanteraka. 404 no isan’ny trano fivarotana ao, araka ny voalazan’ny tompon’andraikitra, 
ny 75%-n’ireo trano fivarotana ireo no may. 

Tsy hita noanoa ny fatiantoka satria araka ny voalazan’ireo mpivarotra may entana sy trano, tombanana 
an’arivony tapitrisa any ho any ny fahavoazana. Mpivarotra ambongadiny fitaovana momba ny tao-trano, 
ilaina amin’ny fampidiran-drano, fitaovana samihafa momba ny herinaratra ny ankamaroan’ireo 
tamin’izao loza izao. 

Nambaran’ireo niharam-pahavoazana fa androany tamin’ny 1 ora, izany hoe ny alahady hifoha ny 
Pentekosta, no nitrangan’izao fahamaizina izao. Nisy ny fipoahana izay tsy fantatra ny nihaviany, 
ny firehetan’ny 75% n’ny tsenan’Andrianjaka Isotry izao. Trano iray lehibe eo amin’ny manodidina 
no vaky fitaratra noho izay fipoahana izay. Tonga ara-potoana ny mpamonjy voina, fa noho ireo trano 
fitaovana samihafa mora mandray afo no nampananosarotra ny asa famonjena. Ankoatr’izay, manahy 
fisian’ny hasomparana tamin’izao raharaha izao ireo mpivarotra. 

Androany vao maraina no tonga nijery sy nankahery ireo mpivarotra traboina ny Ben’ny Tanànan’Antananarivo 
Ravalomanana sy ireo mpiara-miasa aminy akaiky. Nanotrona azy ireo tamin’izany koa Atoa Marc 
filoha nasionalin’ny antoko Tiako i Madagasikara (TIM) sady vadin’ny Ben’ny Tanàna. 

Nambaran’ny Ben’ny Tanànan’Antananarivo Lalao Ravalomanana fa rahampitso talata ihany dia 
ho tonga hanadio ny toerana ny Kaominina Antananarivo-Renivohitra ary hijanona hivarotra eo 
ireo mpivarotra teo aloha, hoy izy. Hitondra ny voatsirambin’ny tanana koa ny fiadidiana ny tanàna. 

Nilaza hanolo-tanana ny Ben’ny Tanàna sy ny Kaominina koa Atoa Marc Ravalomanana amin’izao voina 
ireo mpivarotra etsy Isotry izao, ka hitondra ny voin-kava-mahatratra. 



Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

