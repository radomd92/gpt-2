FANOLANANA  : VOAHELOKA ASA AN-TERIVOZONA 10 TAONA SY DIDY FISAMBORANA I VAZAHA | NEWSMADA

Par Taratra sur 17/06/2017 

Niakatra fitsarana tao amin’ny lapan’ny Fitsarana ambony Toamasina, omaly ny raharaha ady heloka 
sy fanolanana ankizikely 12 taona nanenjehana an’i Alain Jean René de la Nix na Vazaha. Nomelohin’ny 
asa an-terivozona 10 taona an-tranomaizina sy namoahana didy fampisamborana izy… 



Ny 14 septambra 2016 no nitrangan’ny raharaha tao Analamboanio Toamasina. Araka ny antontan-taratasin’ady 
amin’ny famotorana nataon’ny polisy sy ny mpitsara mpanao famotorana, nilalao teo an-tokontan’ilay 
ity ankizikely 12 taona niharam-boina ity ka nampanantsoiny ary nampidiriny tao an-tranony. 
Vazaha ny filan-dratsiny tao ity ankizikely ity ka notambazany vola 10 000 Ar taorian’izay. Nihosin-dra 
ilay niharam-boina taorian’izay ka nentin’ny ray aman-dreniny haingana tany amin’ny dokotera. 
taorian’izay, araka ny fizahana nataon’ny dokotera fa simba noho ny fanolanana nahazo azy ilay 
niharam-boina. 

Nohamafisin’ny fampanoavana ambony fa voamarina ny fisian’ny herisetra sy fanolanana natao 
ankizy ity. Vokany, taorian’ny dinika fohy nifanaovan’ny mpitsara mpamoaka didy, tsy nisalasala 
farany fa nilatsaka ny sazy henjana ka voaheloka 10 taona sazy an-terivozona ilay raim-pianakaviana 
Noho ny tsy fanatrehany ny fotoam-pitsarana, mbola namoahana didy fampisamborana izy. 

Hatramin’ny niandohan’ny raharaham-pitsarana ady heloka bevava andiany voalohany amin’ity 
2017 ity, ny alatsinainy 12 jona 2017 lasa teo, nibahan-toerana tamin’izany ny raharaha fanolanana 
fanodinkodinana ankizy tsy ampy taona. Nahavariana ny rehetra kosa ny tsy fanatrehan’ny voampanga 
fotoam-pitsarana. 



Les commentaires sont fermées. 

