ANTALAHA :: VEHIVAVY HITA FATY TAO AMINA TRANO RAVA • AORAHA

Nisy fatina vehivavy iray, manodidina ny telopolo taona, hita tao amin’ny trano efa simba manamorona 
tora-pasika any Antalaha, omaly tolakandro. Akanjo ambony ihany no teny amin’ilay vehivavy. 

Nahitana ratra eo amin’ny faritry ny taovam-pananahany, araka ny fijerena ivelany nataon’ny 
filaminana. Tsy mbola voafaritra ny antony nahafaty azy sy izay mety ratra hafa eny amin’ny vatany. 

“Tombanana ho efa roa andro na telo andro mialoha no nahafaty an’io vehivavy io. Andrasana ny tatitra 
ny valin’ny fizahana nataon’ny mpitsabo. Trano ravan’ny ranomasina no nahitana azy. Tsy misy 
mipetraka eo amin’ny manodidina”, hoy ny mpitandro filaminana. 

Olona nandalo sy nitsangatsangana teny amoron-dranomasina no nahita ny razana voalohany. Tsy 
nahafantatra an’ilay namoy ny ainy ny olona rehetra nitangorona nijery teo. Nobataina nankeny 
tranom-patin’ny hopitaly ny nofo mangatsiakany. Milaza ho nanao filazana ny tompon’andraikitra 
izay manana havana very na tsy hita. 











Enregistrer mon nom, mon e-mail et mon site web dans le navigateur pour mon prochain commentaire. 



