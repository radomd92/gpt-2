ADY AMIN'NY VALAN'ARETINA :: HO HENTITRA AMIN'NY FIATREHANA NY PESTA NY FANJAKANA • AORAHA

Mila miomana haingana amin’ ny fiatrehana ny vanim-potoanan’ny pesta isika, araka ny voalazan’ny 
Ntsay Christian, omaly, nandritra ny fanakatonana ny atrikasa nanaovana jery todika ny fiatrehan’ i Madagasikara ny valanaretina pesta aretin-tratra, izay nirongatra be tamin’ny taon-dasa iny. 
iray volana sy tapany sisa dia ho tonga ny vanim-potoanan’ny pesta eto amintsika. Mila ampiharina 
hatrany ny tetik’ady rehetra ahafahana miatrika ny valanaretina pesta fa tsy mianona amin’ny 
fohy ezaka, fa lavitra ezaka no apetraka», hoy ny Praiminisitra, Ntsay Christian. 



Araka ny fanazavan’ny minisitry ny Fahasalamam- bahoaka, ny Profesora Rantomalala Yoel dia « efa nalefa any amin’ireo toerana matetika itrangan’ ny aretina pesta ny fanafody hitsaboana 
sy ny fanafody sy fitaovana famonoana parasy sy voalavo mitondra ny pesta mba hisorohana ny valanaretina 
ny tamin’ny taon-dasa». 

Araka ny fanazavan’ny minisitra hatrany dia efa manana paik’ady sy tetik’ady ahafahana miady 
aretina io isika amin’izao fotoana izao. « Tsy vitantsika irery ny ady amin’io aretina io fa mila 
tolo-tanan’ ny mpiara-miombon’antoka isika. Ny fanjakana malagasy ihany koa anefa efa manana 
manokana hiatrehana izany », hoy hatrany ny minisitra. 

Nampanantena ihany koa ireo mpiara-miombon’ antoka amin’ny minisiteran’ ny Fahasalamana fa 
hanampy an’ i Madagasikara hiatrika ny vanim-potoanan’io valanaretina io amin’ity taona ity. 

« Efa nametraka paik’ady ahafahana mamono ny voalavo mba hisorohana ny fiparitahan’ ny aretina 
fa ny fanamafisana ny fanaraha-maso izany no tokony hohamafisina manomboka izao. Ny fahitana 
ny aretina no ahafahana misoroka ny fiparitahany », hoy i Ndiaye Charlotte, solontenan’ny Fikambanana 
misahana ny Fahasalamana na Oms. 









Enregistrer mon nom, mon e-mail et mon site web dans le navigateur pour mon prochain commentaire. 



