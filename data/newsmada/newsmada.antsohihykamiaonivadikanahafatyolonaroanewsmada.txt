ANTSOHIHY : KAMIAO NIVADIKA NAHAFATY OLONA ROA | NEWSMADA

Par Taratra sur 29/01/2018 

Nivadika tany Antsohihy ny kamiao iray nitondra entana fampiasa andavanandro, ny zoma tolakandro 
ka nahafaty olona roa. Araka ny fantatra, nivarina tany anaty hantsana ity fiara ity. Tery tao ambaniny 
vehivavy iray sy ilay mpamily. Vetivety ihany ny nisokirana ny fatin’ilay vehivavy fa ilay mpamily 
no nandaniana ora maro mihitsy vao azo. 

Araka ny fanazavana, vokatry ny olana teo amin’ny lafiny mekanika nahazo ilay fiara nahatonga 
loza. Teo ihany koa ny fandehanana mafy. Nanampy tamin’ny famonjena ireo tra-doza ny olona teny 
manodidina. Tonga teny an-toerana ny zandary nanao ny famotorana. 

Loza iray koa ny nitranga tany Ankranibe, Analalava ny 26 janoary teo. Teo amin’ny lalana miolakolaka 
amin’ny toerana atao hoe Anadroadro, tsy voafehin’ny mpamily intsony ny familiana ny fiara « camion 
», izay nizotra ho any Ambanja. Olona efatra no niharam-boina ka maty tsy tra-drano ny telo ary ny 
naratra mafy fa efa nentina tany amin’ny hopitaly Ambanja. Mandeha ny famotorana. 



Les commentaires sont fermées. 

