RN4 : FATIN-DEHILAHY MIHOSIN-DRÀ, NITSIRARA TEO AM-POVOAN’ARABE – MIDI MADAGASIKARA

Lehilahy iray manodidina ny 30 taona teo ho eo no hita faty, nihosin-drà teo am-povoan’arabe, omaly 
tokony ho tamin’ny enina ora tany ho any, tamin’iny lalam-pirenena fahefatra iny. Teo amin’ny 
antsoina hoe Manakambahiny, Anosiala Ambohidratrimo, no nisehoan’ity tranga ity. Tonga avy 
teny an-toerana ny zandary rehefa nantsoin’ny fokonolona. Taorian’ny fizahana ny razana no nahafantarana 
avy voadon’ny fiara ity lehilahy, ny alin’ny nahitana ny vatana mangatsiakany. Raha ny fijery 
fahavoazana dia mafy dia mafy ny dona nahazo azy. Araka ny vaovao avy amin’ireo mpitandro filaminana 
dia vaky ny lohany ary nipotsaka ny atidohany, antony nitarika ny fahatesany. Tsy nisy nahita ny 
loza, nitsoaka ihany koa ilay fiara nandona. Etsy andanin’izay, tsy misy mahafantatra eny an-toerana 
lehilahy, tsy nahitana taratasy momba azy ihany koa teny aminy. Tena lozam-pifamoivoizana tsotra 
vono olona, natao miendrika lozam-pifamoivoizana ? Misokatra amin’izao fotoana izao ny fanadihadiana 
zandary eny an-toerana. Nentina any amin’ny tranom-paty kosa ny vatana mangatsikan’ity lehilahy 





















