BAOLINA KITRA - COSAFA U20 :: TSARA FANOMBOHANA NY BAREA TAMIN’I LEZÔTÔ • AORAHA

Nandresy sady tsy nidiram-baolina. Nandavo an’i Lezôtô tamin’ny isa 3 noho 0 avy hatrany ny ekipam-pirenena 
amin’ny taranja baolina kitra na ny Barea nandritra ny andro voalohany amin’ny fiadiana ny ho tompondakan’i 
, tapany Atsimo, ho an’ny mpilalao latsaky ny roapolo taona na ny “Cosafa U20”, any Zambia. Nandaitra ny paikady napetrak’i Menahely Ruphin, mpanazatra nasionaly, tamin’ny nandaharana 
vodilaharana efatra, satria tsy nahatafiditra baolina mihitsy ny ekipan’i Lezôtô. Nanjakazaka 
ekipa malagasy nandritra ny lalao. Porofon’izany ny nahatafidiran- dRafizy Todisoa André ny 
voalohany tamin’ny minitra fahatelo amby roapolo nilalaovana. 

Tany amin’ny minitra faha iraika amby fitopolo kosa Randrianantenaina Arnaud vao nahakobana 
harato tamin’ ny fizaram-potoana faharoa, rehefa nisaraka tamin’ny isa 1 noho 0 ny ekipa roa tonta 
am-pialana sasatra. Tsy nionona tamin’izany i Raicardo Menakely fa nampiditra ny baolina fahatelony 
an’i Madagasikara, enina minitra taorian’ izay. Voahosotra ho mpilalao mendrika tamin’io fifandonana 
i Rafizy Todisoa André. Haka aina roa andro ny Barea vao hifandona amin’i Afrika Atsimo, amin’ny alahady ho avy izao. 









Enregistrer mon nom, mon e-mail et mon site web dans le navigateur pour mon prochain commentaire. 



