FANOVÀNA SY FANORENANA :: HIHA MARO IREO HANAMPY TOSIKA NY HFI ETSY ANALAKELY • AORAHA

Hitombo isa. Hitohy, anio, ny hetsi-bahoaka ho an’ny tena fanovàna sy ny fanorenana ifotony, tarihin-dry 
Rakotoniaina, etsy Analakely. Nambarany, omaly, fa « hihamaro ireo olom-pirenena hanampy tosika 
hanohana an’izany eny an-toerana. Tsy misy miova ny fandaharam-potoana ary hisy ny fampahafantarana 
olom-pirenena ny tarigetra sy ny tanjona tiana hotratrarina amin’izao hetsika izao. Efa betsaka 
olona namaly ny antso ». Taorian’ny fisakanana nataon’ireo mpitandro filaminana an’ireo mpitarika ny Hetsika ho an’ny 
Ifotony (HFI) sy ireo antoko ary sendika mba tsy hiditra tao amin’ny lapan’ny tanàna tetsy Analakely, 
talata lasa teo, dia fantatra fa nisy ny fangatahana fahazoan-dalana nataon’izy ireo hahafahana 
an’io hetsika io. « Mbola tsy namaly ny « Préfet de police » eto Antananarivo hatramin’izao. Aminay 
dia tsy tokony hisy olana izany, satria tokony halalaka ny fahafahana maneho hevitra amin’izao 
izao », hoy hatrany i Pety Rakotoniaina. 









Enregistrer mon nom, mon e-mail et mon site web dans le navigateur pour mon prochain commentaire. 



