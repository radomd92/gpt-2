LOZA VOAJANAHARY :: KAOMININA ROA RAVARAVAN’NY RAMBON-DANITRA TANY MANAKARA • AORAHA

Potika tanteraka. Kaominina roa no rava noho ny fandalovan’ny rambon-danitra ny alahady lasa 
tany amin’ny distrikan’ i Manakara, dia ny tao Nosiala sy Tataho. “Tsy nisy orana firy fa rivotra 
havandra no nandalo .Teo amin’ny 40 minitra teo ho eo ny faharetany”, araka ny fanazavan’ny Solombavambahoaka 
Benja Urbain, voafidy tany Manakara, omaly. Trano marobe no voalaza fa rava noho ny fandalovan’ 
rambon-danitra ity tany an-toerana. Ankoatra izay, potika ihany koa ny sekoly sy ny fiangonana. 



Araka ny fanazavana, simba tanteraka ny fambolena any an-toerana. Manodidina ny 90% ny faharavana. 
ny ao amin’ny kaominina Nosiala. “Potika avokoa ny ankamaroan’ny fambolena aty an-toerana. Saika 
avokoa ireo fambolena vao maniry. Mihintsana ihany koa ny voa efa tokony hiakatra ho an’ny letisia 
efa manakaiky ny fotoam-piotazana aty an-toerana. Ankoatra izay, maina tanteraka ireo fambolena 
toy ny vary sy ny lavanila”, araka ny fanazavan’ny ben’ny tanàna any an-toerana. 

Ahiana, araka izany, ny fihenan’ny vokatra any amin’iny faritra iny, indrindra ny vokatra letisia. 
faritra mamokatra anefa ny kaominina Nosiala raha ny fanazavan’ny ben’ny tanàna hatrany satria 
ny efapolo eo ho eo ireo fiarabe tonga manangom-bokatra any an-toerana isan-taona. 

Araka ny fanazavana voaray avy an-toerana hatrany, anio no ho fantatra ny fitambaran’ireo zavatra 
Amin’ity anio ity mantsy vao afaka manao ny tatitra ôfisialy any amin’ ny lehiben’ny Faritra ireo 
tanàna any an-toerana. Aorian’izay vao hitondra ny fanampiana ireo tompon’andraiki-panjakana 
araka ny fanazavana hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



