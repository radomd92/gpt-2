67HA : TELOLAHY NIRONGO BASY SY SABATRA, NANENDAKA RAMATOA TANATY FIARA – MIDI MADAGASIKARA

Ny tondran-drano manao ny ataony, ny lavadavaka manemitra ny araben’Antananarivo, ny fitohanana 
fotsiny … manampy izany rehetra izany ny afitsok’ireo olon-dratsy. Telolahy nitondra basy sy 
no nanendaka ramatoa iray tao anaty fiara, raha ity farany taraiky tao anatin’ny fitohanan’ny 
teny amin’iny faritra 67ha iny, ny talata hariva lasa teo, tokony ho tamin’ny 7ora tany ho any. Tsy 
nahateny ireo mpandeha rehetra tao anatin’ny fiara fitaterana iray, taorian’io fiara kely voatafika 
nahita ity tranga ity. Araka ny nambaran’ireo nanatri-maso, dia nipoitra avy amin’ilay arabe 
an’Ankasina iny ireto telohany. Nitohana izay tsy izy, ary zara raha nihetsika ny fifamoivoizana 
an’ireo mizotra ho an’iny faritra Andohatampenaka iny. Nifanandrify teo amin’ny arrêt vatobe 
no nanatona moramora ity fiara kely ireo telolahy. Tsy nisy afa-tsy olona roa no tao anaty fiara, 
mpamily sy vehivavy iray, izay milalao irony « tablette » irony. Avy hatrany dia basy no teny amin’ny 
mpamily, angamba mety nampitandrina an’ity farany tsy hihetsika mahery. Etsy andanin’izay koa 
efa nisikotra ilay fitaratra mihidy, tamin’ny sabatra, teo amin’ilay ramatoa ny roalahy. Tao 
fotoana vitsy monja no nanaovan-dry zalahy izany, ary indro fa efa eny an-tanan’izy ireo ny pôketra, 
tamin’ilay tablette sy finday. Tsy rototra akory ireto roalahy niala moramora teo amin’ilay fiara, 
avy hatrany kosa dia tsy hita tany nanjavonana ilay iray nitondra basy. Fa talohan’izay, tokony 
tamin’ny 6 ora sy sasany tany, nisy tranga nitovitovy tamin’io ihany koa teny Ankasina, raha ny 
nanatri-maso teny an-toerana. Mbola telo lahy nitondra basy sy sabatra ihany koa. Inoana marimarina 
mbola ireto olon-dratsy telolahy ihany ireo. Raha izao tranga amin’izao fotoana izao tokoa no 
mety ho efa tsy indroa intsony fa ho tafiakatra im-polo mahita ny maizina ny mponin’ny renivohitra 




