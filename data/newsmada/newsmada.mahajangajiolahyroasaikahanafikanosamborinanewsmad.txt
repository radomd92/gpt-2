MAHAJANGA  : JIOLAHY ROA SAIKA HANAFIKA NOSAMBORINA | NEWSMADA

Par Taratra sur 18/10/2017 

Tratry ny vela-pandriky ny polisy teo am-pikasana hanafika ireto roa lahy ireo rehefa nahazo loharanom-baovao 
izy ireo. Ny alatsinainy 9 oktobra teo no nisy nampandre ny polisy fa misy roa lahy mampiahiahy ao 
fokontany Mahatsinjo. Rehefa nandeha ny fandihadiana lalina, fantatra fa mikasa hanakana ramatoa 
mitondra vola 40 tapitrisa Ar, karaman’ny mpiasa amina orinasa iray, izy ireo. Nandeha ny fikarohan’ny 
filaminana ary tratra tokoa ireo roa lahy voalaza niaraka tamina kitapo babena iray. Nosamborina, 
namaly tamin’ny antsy izy ireo. Raikitra ny fifandonana ka naratra ny polisy iray. Voatery nanapoaka 
ireo polisy noho izany vao tratra ireo. 

Tratra tany amin’izy ireo ny basy PA efa tsy misy bala intsony, antsy maranitra ary ody gasy, niaraka 
fanamiana mpitandro filaminana. Niaiky ireo jiolahy fa izy ireo no tompon’ antoka tamin’ny fanafihana 
karana teny amin’ny fokontany Manga sy Mangarivotra ary efa tonga hatrany Maevatanana sy Port 
izy ireo. Dimy lahy izy ireo no miaraka ary mbola karohina ny namany. Efa nisazy ihany koa ary mpamerin-keloka 
jiolahy ireo. 



Les commentaires sont fermées. 

