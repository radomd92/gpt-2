ONIVERSITÉN’ I VONTOVORONA : BIZINA VY SY ALU, MISY TOMPON’ANDRAIKITRA AMBONIN’NY TRANON’NY MPIANATRA VOAROHIROHY – MIDI MADAGASIKARA

Tsy fiangonana, tsy fianarana dia samy iharan’ity halatra vy sy “aluminium” ity avokoa. Ny herinandro 
teo aza, voasambotra ireo olona mpangalatra vy sy “alu” eny amin’iny oniversitén’ny Vontovorona 
Misy maromaro izy ireo no voarohirohy tamin’ity raharaha ity, ary anisan’izany ny tompon’andraikitra 
ao amin’ny sampan-draharaha misahana ny trano fonenan’ny mpianatra, eny Vontovorona raha ny 
azo avy amina tompon’andraikitra ambony amin’ny Oniversitén’Antananarivo. Ny herinandro lasa 
izy ireo no tratra teo am-pitaomana ireo vy aman-taoniny maro, teny an-toerana. Fiarabe iray mihitsy 
ampiasain’ireo olona ireto amin’izany fa efa niverimberina imbetsaka ihany, raha ny fanazavàna 
hatrany. “Efa ela tokoa, raha ny tatitra azonay no nisian’io fangalarana vy sy “alu” ao amin’ireo 
ao Vontovorona ireo, saingy izao fa tratra ny tompon’antoka amin’izany” hoy hatrany ity tompon’andraikitra 
ity tafaresaka taminay. Ny alahady 24 jolay izy ireo no sarona rehefa nosavaina ny kamiô nentin’izy 
izay nivoaka tao amin’ny faritry ny Oniversité. Tsy nazavazava tokoa tamin’io fotoana io ny fihetsik’ireto 
ireto ka voatery nampandre ny zandary ireto tompon’andraikitra. Tamin’ny fanadiadiana raha 
fantatra no nanondron’ireto mpitondra an’ilay fiarabe fa ilay tompon’andraikitra misahana 
fonenan’ny mpianatra no nanome alalàna ireto farany haka ireo vy ireo. Izay marihana, fa tsy nisy 
akory tany amin’ny tompon’andraikitry ny Oniversitén’Antananarivo. “Na dia teo aza ny saika 
hanaovan’ireo voarohirohy raharaham-pihavanana dia tsy afaka ny handefitra amin’izany ny Oniversiten’Antananarivo, 
tsy maintsy hampiakatra ity raharaha ity” hoy hatrany ny fanazavàna. Raha ny fantatra dia androany 
atolotra hohenoina eny anivon’ny Fampanoavana ireo olona voarohirohy amin’ny resaka halatra 
sy “alu” teny Vontovorona ireto. 




















