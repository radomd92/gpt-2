NOKAROHINA NANDRITRA NY HERINTAONA…  : NY RAIBENY SY NY NAMANY NO NANOLANA SY NAMONO NY ZAFIKELINY 4 TAONA | NEWSMADA

Par Taratra sur 11/08/2017 

Saron’ny zandary avy ao amin’ny borigadin’Ambohimangakely, afakomaly ilay rangahibe sy ny namany 
tompon’antoka tamin’ny fanolanana ny zafikeliny vao 4 taona monja niharo famonoana tamin’ny 
feno habibiana. Hita tao anaty lavaka tao anaty alan-goavy ny fatin’ilay ankizikely… 



Hita faty tao anaty lavaka tanaty hantsana misy alan-goavy eny Ambohimangakely ny fatin’ilay 
niharam-boina ity rehefa avy nifandimbiasan’ireo roa lahy tsy mifaditra ovana (ny raibeny sy 
namany iray hafa). Araka ny fampitam-baovao avy amin’ny zandary, ny 6 jona 2016, teny Antanimenakely 
Kianja Ambohimangakely, nentin’ny raibeny 52 taona nijery baolina ny zafikeliny iray antsoina 
Heriniaina Nivomalala Lantosoa, 4 taona ka tsy nentiny niverina nody rehefa hariva ny andro. Mamo 
raibeny io tamin’io fotoana io ka nilaza izy fa efa tsy ho hita intsony io zazakely io satria « nandalo 
ka may ny tanàna », araka ny filazany tamin’ireo fokonolona nanao ny fikarohana ilay zazakely. 
ampitson’io, tsy hita intsony ny nalehan’ilay raibeny ka nilaza fa hoe lasa any Ambatondrazaka 
vola izy rehefa nantsoin’ny fianakaviany. Nametraka fitarainana teny anivon’ny zandarimaria 
Ambohimangakely ny ray aman-drenin’ilay ankizikely niharam-boina. Herinandro taorian’izay, 
ankizikely nilalao teny an-tsaha fa nisy tanan-jazakely nentin’ny alika ka nampandre ireo olon-dehibe 
an-tanàna ireo ankizikely nahita ity tanan-jazakely ity. Nandeha avy hatrany ny fikarohana ka 
tao anaty lavaka misy alan-goavy ny fatin’ilay zazakely. 

Nitohy hatrany ny fikarohana nataon’ny zandary ka fantatra fa ao Ambatondrazaka ny misy ilay rangahy, 
tsy hita tany izy rehefa tonga tany an-toerana ny zandary. Tsy niato ny fikarohana fa nitohy hatrany 
ny 9 aogositra 2017 teo, henon’ny fianakaviany fa hoe eny Andoharanofotsy io raibe nahavanon-doza 
Tratra tao amin’ny mpanefy volamena iray izy teo am-pivarotana ny volamena azony tany Ambatondrazaka. 
ny heloka vitany izy ka nanoro ny lehilahy iray nifandimby nanolana io zazakely io sy namono ary 
ny fatiny tao anaty lavaka. Efa saika hihazo an’i Faratsiho indray izy kanjo saron’ny zandary. 



Les commentaires sont fermées. 

