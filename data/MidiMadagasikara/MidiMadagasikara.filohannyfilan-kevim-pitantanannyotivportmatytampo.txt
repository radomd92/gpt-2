FILOHAN’NY FILAN-KEVIM-PITANTANAN’NY OTIV PORT : MATY TAMPOKA, MANAHY VONO OLONA NY FIANAKAVIANY – MIDI MADAGASIKARA

Salama tsara Atoa Rakotondramanana Dieu Donné niala tao an-tranony ao amin’ny « cité Canada » Toamasina, 
nandeha nivory mikasika ny resaka OTIV Littoral PORT. Hatairana anefa ny an’ireo fianakaviany 
vatana efa mangatsiaka naterin’ny mpitandro ny filaminnaa no tonga tao an-tranon’izy ireo, raha 
nentina teny amin’ny hopitaly. 

Manahy vono olona ao anatin’izao raharaha izao ny fianakaviany noho izany, satria filohan’ny 
OTIV ACOA PORT izay nivadika ho OTIV Littoral ny tenany, ka betsaka ny tsiambarantelo hainy momba 
olana misy eo amin’ny OTIV ACOA sy ny OTIV Littoral sy amin’ny volan’ireo mpikambana amina miliara 
tao amin’ny OTIV ACOA ity teo aloha. Raha ny fanazavana azo tamin’ny fianakavian’ny maty dia tsy 
azy ireo mihintsy ny faharariana tampoka nahazo ny havany nefa voalaza fa nentina hopitaly, izy 
maty vao fantatra. Ity olan’ny OTIV roa ity mantsy dia efa im-betsaka niakatra fitsarana fa tsy 
misy valiny mahafa-po hatramin’izao noho ny fahasarotany ; ny tena antontan-taratasy momba azy 
nangatahan’ny minisitry ny fitsaran’ny tetezamita tamin’izany fotoana izany dia mbola tsy niverina 
anivon’ny fitsarana hatramin’izao, satria ny filoham-pirenena tamin’izany no notorian’ireo 
tamin’izany, noho ny orinasan’ity filoha ity nisahana ny fitantanana ny kaontin’ny orinasa tamin’izao 
izay. Mandritra ny fandalovan’ny filoham-pirenena ankehitriny teto Toamasina, izay mateti-piseho 
sora-baventy hatrany ny fitarainan’ireo mpikambana tao amin’ny OTIV ACOA ity amin’ny fanjavonan’ny 
ireo amina miliara izao. 

Efa nilaza ny mandray an-tanana ny raharaha ny filoha sy ny ekipany, ary tsy maintsy asiana valiny 
volan’ny mpikambana very, ka heverina ho dinika momba izay izao nahafaty tampoka mampanahy an’Atoa 
Dieu Donné izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

