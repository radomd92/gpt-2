TSARATANÀNA : MPAKA AN-KERINY MATY VOATIFITRY NY ZANDARY – MIDI MADAGASIKARA

Lehilahy iray, voarohirohy tamina fakàna an-keriny, tany amin’iny distrikan’i Tsaratanàna 
no voasambotry ny zandary tany an-toerana. Saika hitsoaka anefa ity farany ka voatery nitifitra 
zandary. Namoy ny ainy ity mpaka an-keriny ity. 

Ny herinandro teo no voasambotra ity lehilahy ity, tany amin’ny tanàna iray antsoina hoe Betaotàna, 
Manongaha, kaominina Sarobaratra, distrika Tsaratanana. Araka ny fampitam-baovao azo dia tsy 
toerana voafaritra ipetrahana ity lehilahy ity, fa mifindrafindra foana. Voalaza ihany koa fa 
olon-dratsy mpandray anjara nivantana tamina fakàna an-keriny nisesisesy tany amin’iny kaominina 
iny ity lehilahy ity. Antony nisamboran’ireo zandary azy. Teny an-dalana handeha hitondra azy 
amin’ny birao hanaovana fanadihadiana anefa ireo zandary no tafaporitsaka tampoka ity lehilahy 
Raikitra teo ny fanenjehana ary nanararaotra ny fahafantarany ny faritra an-tsakany sy an-davany 
io tamin’izay. Ilay toerana ihany tetsy an-danin’io somary be hazohazo. Voatery nanapoaka basy, 
tifitra fampitandremana ireo mpisambotra mba hijanonan’ilay olon-dratsy, saingy mbola nanohy 
fandosirany hatrany ity farany. Tsy maintsy nanapa-kevitra ny hitifitra araka izany ireto zandary, 
lavo tamin’izany ilay mpaka an-keriny. Nentina nalefa avy hatrany tany amin’ny tranom-paty moa 
olona voatifitra ity. Mbola mitohy foana kosa ny fikarohana ireo olon-dratsy namany, mpiray tsikombakomba 
tranga fakàna an-keriny tany an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

