FANDRAISANA ZAVA-MAHADOMELINA :: ZAZAKELY NOKAPAINA TAMIN’NY FAMAKY • AORAHA

Nofirain’ny lehilahy iray tamin’ny famaky avy hatrany ny zazakely iray vao roa taona sy tapany 
mbola teo am-patoriana, tamin’ny alin’ny 17 novambra lasa teo, tany Ambo­divoangy-Nosiala, 
Manakara. Nitsoaka nankany Vohipeno ilay nahavanon-doza saingy voasambotry ny zandarimaria 
Naiditra am-ponja any Manakara ny lehilahy, omaly. 

Nilaza ny zandarimaria fa fikorontanan-tsain’io lehilahy nahavanon-doza io, vokatry ny fisarahany 
sakai­zany, no nahatonga azy hamono olona. “Mpifoka rongony izy. Tezitra mafy izy rehefa nisaraka 
vokatry ny fandalovan’ny vadiny taloha tao an-tranon’izy ireo ny sakaizany. Nandeha tany amin’ny 
vadiny teo aloha io izy no nikasa ny hanapaka ny tendany tamin’ny famaky saingy tafa­tsoaka ilay 
aman-dreny. Afa-doza ity farany. Ny zazakely zandrin’ilay vadiny taloha no hitany tao an-trano 
novonoiny nokapainy tamin’ny famaky”, hoy ny fanazavana azo avy amin’ireo mpitandro filaminana 
an-toerana. 

Nampandre ny zandarimaria any Vohipeno ireo zandary any Manakara rehefa naheno fa lasa nitsoaka 
izy. Hita tany tokoa ilay nahavanon-doza ka nosamborina. Naterina tany Manakara izy natao famotorana. 
tamin’ny fampidirana am-ponja azy vonjimaika ny raharaha. 









Enregistrer mon nom, mon e-mail et mon site web dans le navigateur pour mon prochain commentaire. 



