TOLIARA : RAMATOA NORASAIM-BADINY NY ANTSY TEO AMIN’NY NONONY – MIDI MADAGASIKARA

Ny tendrom-po tsy mba namana ary ny fo rano mafana ! Ramatoa iray no naratra norasaim-badiny ny antsy 
ny nonony, ny alahady teo, tany Toliara. Raha ny vaovao voaray, dia resa-bola no fototry ny olana 
amin’izy mivady, satria mampirafy mamelona vadikely maro rangahy, ka ataony ankilabao ny vady 
Tezitra ramatoa tamin’io andro io, satria tsy nitondra vola nody ity raim-pianakaviana ity. Rafitra 
fifamaliana avy eo. Tsy nahatsindry fo ity mpivaro-kena ity, ka tsy nisalasala naka ny fitaovam-piasany 
am-balahany, ary nanindrona izany tamin’ny vadiny nanadrify ny tratrany. Nahay niala ilay renim-pianakaviana, 
nitsolifatra teo amin’ny nonony ny dian’antsy. Raha ny angom-baovao dia matetika miady lava ireto 
ireto, noho ny resa-bola hatrany. 



