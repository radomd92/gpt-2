VIDIN’ENTANA : TSY MITSAHA-MITOMBO

Tato anatin’ny fotoana vitsy dia tsikaritra fa tsy mitsaha-mitombo ny vidin’entana ilaina amin’ny 
andavan’andro. Amin’ny ankapobeny dia tsy latsaky ny 100 ariary izany fiakarana izany. Ny menaka 
no tena mampikolay ny tokantrano amin’izao satria dia tafiakatra 1000 ariary izany fiakarana 
Teo aloha dia mbola manodinina ny 4000 ariary ny vidin’ny litatry ny menaka dia eo eo amin’ny 5000 
izany ankehitriny. Eny amin’ny faritra hafa aza moa dia tsy latsaky ny 5500 ariary izany. Raha ny 
mpaninjara dia avy eny amin’ny mpamongady izany fiakarana izany. Ity farany moa dia nanambara 
ny eo amin’ny lafiny fampidirana entana avy any ivelany no mahatonga izao. Tsara ny mampahafantatra 
ny fanjakana dia manana politika fiarovana ny mpamokatra eto an-toerana izay mikasika manokana 
menaka fahandro, ny savony na ny ronono mandry ihany koa. Ny fanadihadiana mahakasika izany moa 
haharitra sivy volana. Ny mpanjifa anefa etsy andaniny no mizaka ny tsy eran’ny ainy satria dia 
fiakaran’ny vidin’entana izao no vokatr’izany. Marihina moa fa tsy ny menaka ihany no nahitana 
satria raha ny namabaran’ny fahefana nationaly misahana ny fanitsiana ara-barotra na ny ANMCC 
manodidina ny 100 ariary ny fiakaran’ny vidin’entana ilaina andavan’andro. Voakasik’izany 
ny vary avy any ivelany, ny lafarinina sy ny siramamy. Fotoana anefa izao tokony handraisana fepetra 
ho an’ny avy eo amin’ny fanjakana na ireo mpiaro ny zon’ny mpanjifa izay manana adidy manokana manoloana 
zava-mitranga izao. Hatreto anefa na dia efa naharitra volana vitsy aza izao dia tsy misy fandraisana 
mintsy. Ny mpanjifa rahateo moa toy ny efa nilavo lefona ka tsy nahitana feo intsony. Toa zary lasa 
sy fanodinana saim-bahoaka fotsiny ny fijoroan’ireo fikambanana sy fahefana miaro ny mpanjifa 
dia tsy hita hatreto izay tena asany. Impiry moa no nisy ny fiakaran’ny saram-pitanterana fa dia 
nisy fahombiazana ny hetsika. Matetika aza dia mitazam-potsiny ny zava-misy izy ireo. 

