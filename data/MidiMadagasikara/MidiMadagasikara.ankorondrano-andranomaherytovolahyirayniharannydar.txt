ANKORONDRANO-ANDRANOMAHERY : TOVOLAHY IRAY NIHARAN’NY DAROKA – MIDI MADAGASIKARA

Omaly efa hariva tany amin’ny 5 ora tany ho any, tovolahy kely iray tokony ho eo amin’ny 16 taona eo 
notaritarihan’ny olona. Voalaza fa nangalatra izy io. Nandà mafy izany anefa izy. Nosamborina 
io ary nisy nitondra tany amin’ny polisy eny an-toerana. Tsy nety nandray azy anefa ny tao satria 
ampy taona. Nanorohevitra ireo ny hitondrana azy eny Tsaralalana. Noho ny hatezeran’ny mponina, 
ireo nidaroka azy avy hatrany. Ireo izay nahita izany dia samy nilaza fa tsy olona monina eny amin’iny 
iny ity ankizilahy ity fa avy any amin’ny toeran-kafa mihitsy. 

Fa ankoatra izany, mirongatra ny hala-botry eny Ankrondrano Andranomahery. Tamin’ny talata 
nisy fivarotana kely roa voaroba. Tsy dia zavatra manao ahoana no very tao fa vilany sy kojakoja 
sy zavatra hafa. Samy manamarika ny mponina fa tamin’izany, fantapantatra ihany no nanao ireo 
ireo. Maro ireo efa niteny tamin’ilay mpangalatra tsy hamerenany heloka. Voalaza mantsy fa vao 
any am-pigadrana ilay ahiana ho nahavita izany. 



