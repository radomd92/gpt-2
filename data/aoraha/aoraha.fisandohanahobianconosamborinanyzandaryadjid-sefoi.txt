FISANDOHANA HO BIANCO :: NOSAMBORINA NY ZANDARY ADJIDÀ-SEFO IRAY • AORAHA

Noraisim-potsiny indray ny zandary adjidà-sefo iray miasa eny amin’ny Toby Ratsimandrava, afak’omaly, 
Moramanga. Voarohirohy nisandoka ho mpiasan’ny Birao mahaleotena miady amin’ny kolikoly izy 
sady nisoloky vola iray tapitrisa ariary. Voalaza ho mbola saika haka vola dimy tapitrisa ariary 
zandary io no izao tra-tehaka izao. 

“Nisy angom-baovao milaza ny fisian’ireo olona miso­loky sy misandoka ho mpiasan’ny Birao mahaleotena 
amin’ny kolikoly na Bianco. Naka vola tamin’olona izy ireo noho ny raharaha iray. Nanao famotorana 
vantany vao naheno ny vaovao. Nivoatra ny toe-draharaha, andro vitsy taty aoriana. Niafara tamin’ny 
an’ilay zandary”, hoy ny fanazavana azo avy amin’ny Zandarimaria any Moramanga. 

Misy vehivavy mpitovo iray sy lehilahy iray hafa ihany koa isan’ireo voampanga tamin’ireo fandikan-keloka 
Samy efa voasambotra avokoa izy ireo, miaraka amin’ilay zandary. Voatazona ao amin’ny tobin’ny 
any Moramanga izy ireo. Manamboninahitra avy ao amin’ny Vondron-tobim-pileovana Alaotra Mangoro 
fantatra fa mitarika ny famotorana an’ireo voampanga ireo, nanomboka afak’omaly. Tokony ho natolotra ny 
omaly, izy telo araka ny loharanom-baovao, saingy tsy tao an-toerana ny Tonia mpampanoa lalàna 
namonjy lanonana fametrahana ny filohan’ny Fitsarana ambaratonga ambony tany Toamasina. Raha 
misy ny fiovana dia anio no voatondro hanolorana ny raharaha ny Fitsarana ao Moramanga. 









Enregistrer mon nom, mon e-mail et mon site web dans le navigateur pour mon prochain commentaire. 



