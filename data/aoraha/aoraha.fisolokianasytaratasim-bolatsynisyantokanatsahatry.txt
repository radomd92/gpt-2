FISOLOKIANA SY TARATASIM-BOLA TSY NISY ANTOKA :: NATSAHATRY NY FITSARANA NY FANENJEHANA AN-DRAJAONAH MBOLA • AORAHA

Afaka tamin’ny iray tamin’ ireo fiampangana azy. Nivoaka, omaly, ny didim-pitsarana mikasika 
raharahana fisolokiana sy fanaovana taratasim-bola tsy misy antoka nahavoarohirohy an’ilay 
malaza Rajaonah Mbola . 

“Natsahatra ny fanenjehana azy tamin’ireo raharaha ireo. Tsy ampy nanamelohina azy ireo porofo 
tamin’ ny fiampangana”, hoy ny loharanom-baovao iray avy amin’ny Fitsarana manokana misahana 
kolikoly (PAC), taorian’ny fivoahan’io didim-pitsarana io, tetsy 67Ha. 

Vita hatreo aloha izany ny fitsarana an’ity raharaha iray nahavoasaringotra an’ity mpandraharaha, 
akaikin’ny fitondrana teo aloha ity. Na izany aza dia mbola misy raharaham-pitsarana roa hafa 
an-dRajaonah Mbola, izay mbola naverina notazonina vonjimaika any am-ponja. “Ireo raharaha 
hafa ireo no tena mahatonga azy hotazonina any am-ponja. Ho hita eo indray ny tohiny”, hoy hatrany 
loharanom-baovao itsy. 











Enregistrer mon nom, mon e-mail et mon site web dans le navigateur pour mon prochain commentaire. 



