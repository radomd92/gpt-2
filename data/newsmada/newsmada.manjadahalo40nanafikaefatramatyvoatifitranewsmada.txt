MANJA: DAHALO 40 NANAFIKA, EFATRA MATY VOATIFITRA | NEWSMADA

Par Taratra sur 08/10/2018 

Notafihina dahalo 40 lahy nirongo basy ny fokontany Andranomavo, kaominina Manja, distrika Menabe, 
zoma teo tamin’ny 4 ora maraina. Lasan’ireo dahalo tamin’izany ny omby 200. Nanao ny fanaraha-dia 
hatrany ny zandary ao anatin’ny “Hetsika Mandio”. Voasakana ireo dahalo, saingy tsy nanaiky mora 
nitifitra avy hatrany. Vokatr’izay, nisy ny fifampitifirana teo amin’ny roa tonta. Dahalo efatra 
voatifitra tamin’izany, ary olona iray tao amin’ny fokonolona naratra. Tafaverina amin’ny tompony 
ny omby 200. 

Hatrany Ambato Boeny ny hetsiky ny zandary ka nahasaronana dahalo roa tany an-toerana. Nitohy 
alalan’ireo ny fikarohana ka tratra ny kamiao iray nitondra omby 15 tsy ara-dalàna. Tratra tamin’izany 
taratasy hosoka tany amin’ireo olona ireo. Nitohy ny fikarohana ka tratra ny 2 oktobra teo tao Ambato 
ny mpiasam-panjakana efatra mpanao taratsy hosoka, tafiditra amin’ity halatra omby ity. 



Les commentaires sont fermées. 

