FIKASANA HANDROBA TENY ANALAKELY  : OLONA 17 NAIDITRA AM-PONJA VONJIMAIKA ENY ANTANIMORA | NEWSMADA

Par Taratra sur 25/04/2018 

Tafakatra 23 ny isan’ny olona voasambotry ny polisy, nikasa hanararaotra handroba ny andron’ny 
avrily teo, ary natolotra ny fampanoavana, ny alatsinainy teo. Any am-ponja ny 17 lahy. 

Tsy ampy taona ny enina tamin’izy ireo ka nahazo fahafahana vonjimaika, ny 17 kosa notanana am-ponja 
hatrany. Araka ny fanazavan’ny polisy, misy tamin’izy ireo no nikasa handroba ny magazay “Tecno” 
Behoririka, ny sasany kosa saika handroba tao amin’ny Building Ramaroson, ny hafa indray saika 
tao amin’ny “Conforama” sy “Naza”. Nisy ihany koa ny teny amin’ny “Bao lai” ary ireo nikasa handroba 
amin’ny “canal Sat”, ary farany ireo nandoro ilay fiara 4×4 ary nanosika ny kodiarana nitsoaka 


« Fantatra fa i Rasta ny atidohan’izy ireto ary efa tetika nomanin’izy ireo mialoha ny hanararaotra 
ny savorovoro izay mety hitranga. Marihina fa i Rasta dia olona efa nisazy ary fantatra ihany koa 
efa nandray anjara feno tamin’ny fandrobana nandritra ny savorovoro izay efa nisy teo aloha », 
ny polisy. 

Sao ihany fa tratra ara-potoana ireto andian’olona ireto fa raha tsy izany, mety niitatra tahaka 
tamin’ny taona 2009 ny fandrobana. Efa vaky ihany ny tao amin’ny Tecno Behoririka, saingy efa tsy 
entana intsony tao. Tonga ara-potoana ny polisy ka fito lahy tratra teo no ho eo. 



Manamafy hatrany ny polisim-pirenena fa tsy handefitra velively manoloana ireo izay mihevitra 
hanararaotra sy handroba ny fananan’ny hafa mandritra ny savorovoro mitranga. “Mitohy hatrany 
fanaraha-maso sy ny fisafoana izay ataon’ny UIR andro sy alina ho fiarovana ny vahoaka sy ny fananany. 
laharana ahazoana miantso ny UIR avy hatrany: 034 05 517 22”, hoy ny fanazavana. 

Na izany aza, niandry ihany ny rehetra sao misy mpaniraka ireto mpandroba ireto, na voatonona aza 
i Rasta no atidohan-dry zalahy. Nandeha hatrany mantsy ny feo fa misy mpanao politika mpaniraka 
ireo fa tsy tongatonga ho azy. Hatreto aloha, tsy namoaka izay ny polisy. Mety mpanarararotra fotsiny 
ireto andiana tovolahy ireto? 



Les commentaires sont fermées. 

