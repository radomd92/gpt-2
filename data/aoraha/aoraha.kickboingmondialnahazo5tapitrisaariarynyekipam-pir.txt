KICKBOXING – MONDIAL :: NAHAZO 5 TAPITRISA ARIARY NY EKIPAM- PIRENENA HO ANY SARAJEVO • AORAHA

Tso-drano. Noraisin’ny sekretera jeneralin’ny minisiteran’ny Tanora sy ny fanatanjahantena, 
Lovatiako, sy ny Tale jeneraly misahana ny fandrindrana ny fotodrafitrasa, Raherinjanahary 
Raymond, omaly, teny amin’ny biraon’ny minisitera Ambohijatovo, ny delegasiona malagasy hiatrika 
fiadiana ny ho tompondaka eran-tany ho an’ny taranja kickboxing any Sarajevo, Bosnie Herzegovine. 

Nomen’ny minisitera vola mitentina 5 tapitrisa ariary hatao vatsin-dalana izy ireo, hoentina 
ny fifaninanana maneran-tany amin’ny 19 – 27 oktobra 2019. Ankoatra izay, dia ny fanjakana Malagasy 
koa no nanampy tamin’ny saran-dalana hahafahan’izy ireo mihazo an’i Sarajevo. 

Mpikatroka enina mianadahy (Duco, Mathieu, Tahiry, Lavakely, Jessy ary Miora Tiana) no hiaro 
voninahi-pirenena. “Vatsin-dalana no homena anareo amin’izao ho mariky ny tso-drano avy amin’ny 
izay soloiko tena. Rehefa mahazo medaly ianareo avy any dia mampanantena tamby ho anareo, tahaka 
efa nahazo izany, ny fitondram-panjakana malagasy, tarihin’ny Filoha Rajoelina Andry”, hoy 
sekretera jeneralin’ny minisiteran’ny Tanora sy ny fanatanjahantena. Ny sekretera jeneralin’ny 
sy ny tale teknika nasionaly no nitondra azy ireo tany. 









Enregistrer mon nom, mon e-mail et mon site web dans le navigateur pour mon prochain commentaire. 



