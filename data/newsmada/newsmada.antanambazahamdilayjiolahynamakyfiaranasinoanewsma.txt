ANTANAMBAZAHA: MD ILAY JIOLAHY NAMAKY FIARANA SINOA | NEWSMADA

Par Taratra sur 18/05/2019 

Saron’ny polisy avy ao amin’ny CSP Mananjary, ny 15 mey 2019 lasa teo, ny jiolahy iray 41 taona, mpamerin-keloka 
halatra sy fisolokiana. Araka ny fampitam-baovao avy amin’ny polisy, raindahiny amin’ny halatra 
fiara sy ny fisolokiana ary ny vaky trano ao an-tampon-tanànan’i Mananjary ity jiolahy ity. Ny 
avrily 2019 lasa teo izy no nangalatra poketra nisy vola 10 tapitrisa Ar sy antontan-taratasy maro 
anatina fiara an’ny teratany sinoa iray tao Antanambazaha Mananjary. Ny fikarohana sy ny fitsongoana 
nataon’ny polisy no nahafahana nisamboatra, tapa-bolana taty aoriana. Tratra tao an-tranony 
niaraka tamin’ny ambim-bola sisa tsy laniny. Nisy entana halatra koa tratra tao aminy nandritra 
fisavana nataon’ny polisy. Niaiky ny heloka vitany izy nandritra ny famotorana nataon’ny polisy. 
ny fampanoavana ao amin’ny fitsarana ambaratonga voalohany ao Mananjary ity jiolahy ity ka naiditra 
am-ponja (MD). 



Les commentaires sont fermées. 

