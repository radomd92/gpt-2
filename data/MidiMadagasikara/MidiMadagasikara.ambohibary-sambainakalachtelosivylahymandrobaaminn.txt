AMBOHIBARY-SAMBAINA : KALACH TELO, SIVY LAHY MANDROBA AMIN’NY RN7 – MIDI MADAGASIKARA

Fiara telo no indray voaroba tamin’ny RN7, teo anelanelan’Antananarivo sy Antsirabe, ny alin’ny 
telo. Tokony ho tamin’ny folo ora alina no nosakanan’ireo andian-jiolahy ny taxi-brousse iray 
avy aty Andrenivohitra, ka saika hihazo an’i Faratsiho. Lasa avokoa ny entana maro sy ny firavaka 
Voadaroka ary naratra mafy ny mpamily. Tao anatin’izay rehetra izany dia nisy kamiao iray ihany 
sendra nandalo. Toa ny mana latsaka avy any an-danitra ny fahitan’ireo olon-dratsy azy, ka nosakanana 
hatrany. Dia niharan’ny fanafihana ihany koa. Voadaroka ny tao anatiny ary noraofina avokoa izay 
ho azo nobataina tao, isan’izany ny vola. Dia mbola nisy fiara fahatelo, kamiao koa, taorian’izay 
voatafika. Tsy mbola voafaritra hatreto ny tentin’ny vola sy ny entana lasa tamin’ity fanafihana 
tao anatin’ny fotoana saika nitovy ity. Tonga teny an-toerana ny mpitandro filaminana, saingy 
adiny roa taty aoriana. Sady lavitra mantsy ny làlana no tara ihany koa vao tratra antso izy ireo. 
natao ny fijirihina izay mety ho lalan’ireo olon-dratsy ,saingy nandamoka izany. Ny olana aza 
rehefa namarinina koa ny momba ireo kamiao roa voatafika dia fantatra fa hay tsy ara-dalàna ny entana 
ireo. Nitondra hazo tsy nisy taratasy koa. Voatery nitazona azy ireo indray ny zandary ary nanokatra 
hafa ankoatra ny…fanafihana. Etsy andanin’izany dia isan’ny mamamarika indray ity tranga ity 
miverina indray ny fanafihana amin’ny lalam-pirenena fahafito. Efa nisy fotoana izany nijanona 
satria nasiana barazy na nasiana mpitandro filaminana tao anatin’ny fiara izay mivezivezy amin’ny 
Tsy naharitra ela anefa izany fepetra izany ary izao miverina manomboka manao ny asany izao indray 
olon-dratsy mpanakan-dàlana… 



