FAHATAPAHAN’NY RANON’NY JIRAMA: HITOKONA NY MPONIN’AMBOHIMANGAKELY | NEWSMADA

Par Taratra sur 04/03/2019 

Tsy vitsy ny mitaraina noho ny fahatapatapahan’ny famatsiana rano avy amin’ny Jirama. Efa tafahoatra 
ho an’ny mponina eny Ambohimangakely eny, satria iray volana mahery izao tsy mandeha intsony ny 
Manoloana izany, mifampitaona ny samy mpanjifa hiaraka hanatanteraka fitokonana, anio manomboka 
9 ora. 

Izay no hita amin’ny afisy mipetaka manerana ny tanàna ary mbola miparitaka ihany koa any amin’ny 
any. Araka ny voalaza hatrany ao anatin’ity filazana ity, hanomboka eo anoloan’ny vavahady miditra 
amin’ny kaominina ny fitokonana. Hatao izao ho fanairana ny tompon’andraikitra eo anivon’ny 
Jirama hitady vahaolana haingana. 

Tsy ny eny Ambohimangakely ihany fa misedra olana mikasika ny tsy fahatomombanan’ny famatsian-drano 
ireo kaominina manodidina an’Antananarivo. Tsy vao izao koa io fa efa hatry ny ela. Fototry ny olana, 
ny fanadihadiana, ny fahanterana sy ny tsy fahampian’ny fitaovana mitsinjara ny rano. Ho an’ny 
sasany, misy ihany ny famatsiana, saingy zara raha misy mitete. 

Tsy mbola misy, hatreto, ny vahaolana maharitra avy amin’ity orinasa tokana mpamatsy rano eto 
ity. Niompana tamin’ny fanentanana amin’ny fitsitsiana hatrany ny resaka, saingy ankehitriny, 
ny hotsitsina aza, tsy misy intsony. Misy ireo mpitantana paompy miezaka mitady vahaolana, toy 
fanangonana rano amin’ny daba lehibe, amin’ny fotoana mampandeha ny famatsiana. Matetika, amin’ny 
alina io. Ireo indray, avy eo, no hamidy amin’ny mpanjifa. 

Tapi-dalan-kaleha ny mponina, raha ity resaka rano ity, indrindra amin’izao fotoam-pahavaratra 
Ny avy amin’ny Jirama, tsy misy; ny any an-davadrano na loharano, maloton’ny riaka. 



Les commentaires sont fermées. 

