FANOHERANA NY TOLIARA SANDS: HO SAMBORINA I THÉO RAKOTOVAO | NEWSMADA

Par Taratra sur 07/08/2018 



Miakatra ny maripana! Namoaka fanambarana iombonana ho fanoherana, ny fikambanana marobe, ny 
jolay 2018 teo, mikasika ny fanapahan-kevitry ny filankevitry ny minisitra, ny 11 avrily sy ny 
jolay teo, manome alalana ny fitrandrahan’ny orinasa Toliara Sands any Toliara. Tafiditra ao 
ny filazan’ity fanapahan-kevitra ity fa “noho ny filàn’ny besinimaro (DUP) ny antony hananganana 
seranan-tsambo sy lalana ataon’ny orinasa Toliara Sands sarl. Eo koa ny fitrandrahana harena 
tany ataon’ity orinasa ity any amin’ny kaominina Ankilimalinike, Tsianisihia, ka hanomezana 
azy hitrandraka ny tany, na fanesorana ny mponina na/sy ny trano eo amin’ny faritra voakasika, 
ny antony filàn’ny besinimaro”. 

Nanome baiko ny “Dinabe” 

Taorian’io fanambarana io, nanao fihetsiketsehana ny mponina, indrindra ny fivondronan’ny 
Vezo mpanjono, ny 27 jolay teo, tany amin’ny kaominina Ankilimalinike, akaiky ny alan’i Ranobe, 
anelanelan’i Toliara sy Ihorombe, faritra Atsimo Andrefana. Toerana hitrandrahan’ny orinasa 
Sands fasimainty, ity ala ity, fonenan’ny foko Mikea ihany koa. Nahery vaika ny fihetsiketsehana 
fantatra fa nanome baiko ny “Dinabe” ny ben’ny Tanàn’Ankilimalinike, hisambotra an’i Théo Rakotovao, 
sady filohan’ny fikambanana Mazoto raha vao tonga any Ankilimanilike. 

Tsy nisy fanadihadiana 

Manamafy ireo fikambanana samihafa ireo fa tsy nohajaina ny lalàna mifehy ny filàn’ny besinimaro 
faritan’ny didy hitsivolana lah: 62-023. Manambara ny mponina eny ifotony fa tsy nisy ny fanadihadiana 
ny fakan-kevitra ny vahoaka, ny famaritana ny tany. Tsy nisy koa ny fampahafantarana azy ireo ny 
tena hotrandrahin’ny Toliara Sands sy ny faritra ahitana ny mponina voakasiky ny tetikasa. 

Araka ireo, tohanan’ny fikambanana maro ny hetsika sy ny fitakian’ny mponina any ifotony hanafoana 
fanomezan-dalana ity. Toherin’izy ireo koa ny famoretana ny vondron’olona mitaky ny zony, toy 
fikambanana Mazoto, tarihin’i Theo Rakotovao. 



Les commentaires sont fermées. 

