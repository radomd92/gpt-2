IMPIRY HAHARI-PERY MOA ? • AORAHA

Tsy vao sambany iny fihetsika mamohehatra nataon’ny andian’olona nandoro ny biraon’ny orinasa 
tany Antalaha iny. Tanàna maromaro no efa nisehoan’izany tamin’ny fitondrana teo aloha, rehefa 
tamin’ireo mponina ny haizina ao an-tokantrano sy ny sotasota amin’ny fihariana ateraky ny fahatapahan-jiro 
na ny delestazy. 

Fomba ratsy vao mainka mamono antoka sady ohatra ratsy ho an’ny taranaka ny fanimbana fananana 
Misy dia misy tokoa anefa ireo sokajin’olona toa mankasitraka sady manaraka eso amin’ny trangan-javatra 
ireny. Miantefa amin’ny fitondram-panjakana hatrany ny fanakianana manoloana ny tsy fisian’ny 
maharitra momba ny famatsiana herinaratra, ka misy no alaim-panahy hieritreritra fa hampiverina 
ny jiro na hiteraka hazavana tsy hay vonoina ny famotehina na fandoroana ny biraon’ny Jirama. 

Marina fa diso ela loatra izao fiaretan’ny mpanjifa herinaratra amin’ny fanantenana ny fitohizan’ny 
herinaratra izao. Milamindamin-dratsy moa ny eto Antananarivo, fa tsy vitsy kosa ny faritra na 
ivelan’ny renivohitra no velon-taraina. Miaritra kely, hono, hoe na dia efa mangotanatana aza 
fery avy amin’ny olan’ny famatsiana herinaratra. Fa impiry hiari-pery tokoa ny mpanjifa? Ankehitriny, 
miaritra ny feriny nampijaly azy hatry ny ela intsony izy ireo fa dia ireny manokatra fery hafa, 
fampihorohoroana naha lasibatra ny biraon’ny Jirama tany Antalaha ireny. Sarotra ny hanohana 
fihetsik’ireo mponina tao anatin’ny hatezerany, kanefa na inona na inona antony iampangana azy 
dia tokony ho nisy ny paikady matotra fa tsy fampanantenana poak’aty mba hahatomombana antsakany 
andavany ny lafiny famatsiana herinaratra. Na ho velirano na ho vely jiro no iantsoana azy, dia 
fa tsy mahay miandry intsony ny Malagasy. Tsarovy ny niandohan’ny fitsaram- bahoaka manoloana 
mpanao ratsy isan-tsokajiny. 

Mba asio jiro mora koa e! Tsy ny vidiny ihany fa indrindra ny fahazoana azy. 









Enregistrer mon nom, mon e-mail et mon site web dans le navigateur pour mon prochain commentaire. 



