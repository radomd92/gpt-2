AMBALAVAO ISOTRY : LASAN’NY JIOLAHY MITAM-BASY NY « TABLETTE » TANATY FIARA – MIDI MADAGASIKARA

Tao anatin’ny fitohanan’ny fifamoivoizana no nitrangana’ilay asan-jiolahy ary amin’ny andro 
nanahary. Nambanana basy ny olona tao anaty fiara, dia nalaina ny “tablette” teny aminy. Poa toa 
dia nanjavona ireo roalahy tompon’antoka tamin’ilay fanafihana.Nitaingina scooter rahateo 
ireo hany ka vetivety dia tafala teo an-toerana. Toa ireny amin’ny sarimihetsika ireny mihitsy… 

Saika isan’andro no handrenesana endaka sy sinto-mahery eny amin’ny faritr’Isotry. Manana ny 
fiasany ry zalahy. Misy ireo hangalatra anaty fiara no mody mitsofoka ao ambany fiara. Taitra ilay 
eo amin’ny familiana dia mivoaka. Rehefa manontany dia milaza ilay bandy fa lasa ao ambany fiara 
ny kapany ka maka izany izy. Etsy andaniny, misy namany iray izay tena kinga tokoa mangalatra ny 
hitany eo ambony seza. Tsy vao izao no nisy izany fa efa hatramin’ny ela. Tetika anisan’ny mahomby 
ilay izy. Raha vao variana kely mantsy ny olona dia ao anatin’ny indray mipi-maso no hangalarany 
entana. Dia sahala amin’izany hatrany. Efa maro ireo voasambotra nefa dia tsy vitsy koa ireo mipoitra 
fantatra hoe avy aiza. Lasa manao fangalam-piery amin’ireto jiolahy ireto ny mpitandro filaminana 
an-toerana. Anisan’ny faritra mena mantsy Isotry raha resaka fanendahana sy sinto-mahery no 




