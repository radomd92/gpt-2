RUGBY – AMBOARAN’NY FILOHA :: HIFANDONA AMIN’NY LALAO FARANY NY DAKARA SY SAVONY • AORAHA

Efa sahirana vao tafavoaka teo anatrehan’ny ekipan’ny miaramila, Cosfa, ny ekipan’ny FT Manjakaray 
ny Dakara, nandritra ny lalao manasa-dalana ho an’ny fiadiana ny amboaran’ny Filoham-pirenena 
baolina lavalava teny amin’ny kianja Makis Andohatapenaka, omaly. Tamin’ny isa 33 noho 31 no nivoahan’ny 
Manjakaray ho mpandresy, teo amin’ity lalao ity. Nahay nandrindra ny fana­fihany sy ny fahaizany 
ny Cosfa, saingy teo amin’ny vintana no tsy nivoahan’izy ireo hiatrika ny lalao famaranana. Niezaka 
nanohitra ny ekipan’ny Savonnerie Tropicale Milalao (STM) kosa ny FTBA Andohatapenaka, tamin’ny 
manasa-dalana voalohany, saingy mbola tombony ho an’ny Savony ny traikefa eo amin’ny diviziona 
elita voa­lohany. Tamin’ny alalan’ny isa 26 noho 22 no nahatafavoaka ny ekipan’ny STM ho eo amin’ny 
famaranana, tamin’ity lalao ity. Hotanterahina, amin’ny 19 aogositra ho avy izao, eny amin’ny 
Makis Andohatapenaka ny lalao famaranana ho an’ity fifaninanana hiadiana ny amboaran’ny Filoham-pirenena 
baolina lavalava ity. 









Enregistrer mon nom, mon e-mail et mon site web dans le navigateur pour mon prochain commentaire. 



