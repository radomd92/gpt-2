IAKORA : NARANTY HO HITAN’NY FOKONOLONA NY LOHAN’ILAY DAHALO NOVONOINA – MIDI MADAGASIKARA

Leo. Tofoka tanteraka mihitsy ireo mponina any amin’iny faritra Ihorombe iny, indrindra fa amin’ireo 
mafampana toy ny ao Iakora, Ivohibe sy ny maro hafa, ny amin’iny asan-dahalo izay niha-nahazo vahana 
tato ho ato. Porofon’izany ny tranga miseho ao Iakora, izay nampirantian’ireo fokonolona eo am-povoan-tanana 
lohana dahalo iray, izay matin’izy ireo nandritra ny fanarahan-dia nataon’ireo mponina tany 
Raha ny fanazavana azo tokoa, dia tato anatin’ny efatra andro monja dia fanafihan-dahalo mahery 
roa no niainan’ireo mponina tany an-toerana. Ny voalohany, ny faran’ny herinandro teo; izay niseho 
amina tanana iray, tsy dia lavitra loatra ny tampon-tanana. Omby am-polony no lasa tamin’izay. 
ny tompon’andraikitry ny filaminana tamin’io fotoana io, kanefa tsy niandry izany loatra ireo 
fa avy hatrany dia nanatanteraka ny fanarahan-dia. Nisy ny fifandonana tamin’ireo dahalo tamin’io 
io ka ny iray tamin’ireo dahalo no namoy ny ainy. Nitsoaka vokatr’izay ny ambiny, namela ireo omby 
ireo teo. Ity dahalo maty nandritra izany fifandonana izay no notapahin’izy ireo ny lohany, ary 
io nentiny nody tany an-tanana sy naseho ny vahoaka manontolo io. Vao ny voalohandohan’ny herinandro 
ihany koa dia efa nahenoana fanafihan-dahalo, tao amin’ny tanana tokony ho valo kilaometatra 
an’Iakora. Tamin’ity indray mitoraka ity dia efa tonga tany an-toerana ireo zandary maromaro, 
nampian’ny miaramila. Tonga nanampy ireto mpitandro filaminana ireo ihany koa ireo zareo avy 
BIA, na ilay vondrona manokana iraisan-tafika izay vao notokanana tsy ela akory izay, hiadiana 
asan-dahalo ity. An-jatony araka izany ireo mpitandro filaminana no nilatsaka tany an-toerana, 
mbola eo am-panatanterahana ny fanarahan-dia sy ny fanaovana savahao ireto malaso ireto izy ireo, 
omaly. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

