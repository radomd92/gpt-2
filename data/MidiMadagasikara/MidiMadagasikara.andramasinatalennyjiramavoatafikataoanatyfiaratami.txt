ANDRAMASINA : TALEN’NY JIRAMA VOATAFIKA TAO ANATY FIARA TAMIN’NY BASY – MIDI MADAGASIKARA

Niala teto an-drenivohitra ary hizotra ho any Ambohimiadana ity ramatoa izay tale eo anivon’ny 
Jirama no niharan’ny asan-jiolahy. Ny asabotsy teo, tokony ho tamin’ny 11 ora alina, raha araka 
fanazavan’ny zandary dia notafihan’ny dimy lahy nirongo basy poleta sy kalachnikov. Nosakanan’ireo 
ny làlana, nafatony tsirairay ny olona tao anatin’ilay fiara dia ilay ramatoa sy ny olona roa niaraka 
Nentina tamin’ny fiaran’izy ireo ihany nony avy eo ary niverina nitodi-doha taty an-drenivohitra 
ny làlana nizorana. Teo dia tsy fantatra mazava izay tena tanjon’ireto olon-dratsy ireto. Tonga 
amin’ny kaominin’i Sabotsy-Ambohitromby dia navoaka tamin’izay ireo olona ary natsivalana 
amin’ny arabe, asa izay tena saika hatao. Soa fa sendra nisy pôlisy izay sendra nandalo teo rehefa 
namita iraka tany Ambohimiadana. Gaga ireo raha nahita ny zava-nitranga : olona telo mifatotra 
tsy afa-mihetsika eo ampovoan’ny arabe. Tsy nila nieritreritra ela dia fantatra fa misy asaratsy 
ambadik’ilay tranga. Hita teo amin’ny manodidina rahateo ireo jiolahy izay nirongo basy. Raikitra 
hatrany ny fifampitifirana teo amin’ny roa tonta. Tao anatin’izany no naratra teo amin’ny masony 
iray tamin’ireo pôlisy rehefa voatifitra. Raha araka ny fanazavana azo dia vola mitentina 80.000 
finday miisa efatra no lasan’ireo olon-dratsy mitam-basy. Mandeha ny fikarohana azy ireo rehefa 
nandritra ny fifanjevoana. 




















