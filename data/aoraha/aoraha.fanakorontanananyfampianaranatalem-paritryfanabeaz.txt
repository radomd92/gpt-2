FANAKORONTANANA NY FAMPIANARANA :: TALEM-PARITRY FANABEAZANA TELO HOESORINA AMIN'NY ASANY • AORAHA

Milatsaka ny sazy. Talem-paritry ny Fanabeazam-pirenena na Dren miisa telo no mety hoesorina 
toerany, araka ny vinavinan’ny minisiteran’ny Fanabeazam- pirenenana noho ny fampi- katsoana 
fampianarana. « Raha Dren sy lehiben’ ny Fari-piadidiam-pampianarana na « Cisco » na tompon’andraikitra 
anivon’ny Fari-piadidiana ara-pedagôjika na Zap no mampikatso ny asa fampianarana dia raisiko 
fepetra mahakasika azy ireo. Olom-boatendry handrindra ny asa fanabe- azana izy ireny ka tsy mety 
izy ireo indray no manatevin-daharana ny fampiatoana ny fanabe- azana dia tsy azo leferina. Azo 
amin’ny toerany ireny tompon’andraikitra ireny », hoy ny minisitry ny Fanabeazam-pirenena, 
Gatien, omaly, tetsy Anosy, nandritra ny fihaonana tamin’ireo mpampianatra avy amin’ ny sekoly 
miankina na APELM hanome fampianarana maimaim-poana ho an’ireo mpianatra mpanala fanadinana. 

Manoloana izany anefa dia milaza ireo mpanabe mpitokona fa « mbola hanohy ny fampitsaharana ny 
fampianarana hatrany mandra-pivalin’ny fitakianay rehetra. Ary tsy matahotra ny fandrahonana 
fitakiana sendikaly no ataonay ». 

Nanamafy hatrany anefa ny minisitra Horace Gatien fa tsy hihemotra ny fanadinam-panjakana amin’ity 
ity ary tsy maintsy horaisina ny fepetra ho an’ireo izay manakorontana sy mana- katona ny toerana 
ireo mpianatra kilasy manomana fanadinana. 

« Efa eo an-dalam-pandefasana ny laza adina ho an’ny mpianatra manomana ny fanadinana hidirana 
amin’ny ambaratonga faharoa na « Cepe » any amin’ireo faritra tena lavitra, toy ny any Toliara sy 
isika amin’izao fotoana izao. Ny fandaharam-pampianarana ihany koa ho tratra satria na dia nisy 
ny fitokonan’ny mpanabe dia nisy ihany ireo kilasy hiatrika fanadinam-panjakana no nianatra 
tsy nanao aron’akanjo mba tsy hanakorontanana azy ireo », hoy hatrany ny minisitry ny Fanabeazam-pirenena. 









Enregistrer mon nom, mon e-mail et mon site web dans le navigateur pour mon prochain commentaire. 



