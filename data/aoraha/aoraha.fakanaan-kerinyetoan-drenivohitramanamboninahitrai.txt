FAKANA AN-KERINY ETO AN-DRENIVOHITRA :: MANAMBONINAHITRA IRAY SARONA NIARAKA TAMINA BASY SY BALA AN-JATONY • AORAHA

Analamahitsy, Mahamasina, ireo no toerana nisamborana ireo olona telo ahiana ho mpikambana ao 
tambajotran-jiolahy mpanao fakàna an-keriny eto an-drenivohitra. Ravan’ireo zandary misahana 
heloka bevava, eny Fiadanana, ity tambajotra ity izay nahitana miaramila avy eo anivon’ny Tafika, 
galona Serzà-sefo ny iray. Mbola tratra tany aminy ireo balana “kalachnikov” miisa telonjato, 


Loharanom-baovao maromaro avy amin’ny olona tsara sitrapo no nahafahana nisambotra ireo olona 
ireo, araka ny fanazavana avy eo anivon’ny Zandarimaria. “Iray volana latsaka teo izay dia nisy 
an-keriny nosamborina teny amin’ny 67Ha. Nofandrihina hoe homena vola ireo jiolahy tamin’io 
io. Rehefa tonga teo amin’ny toerana nifanomezana anefa dia avy hatrany nosintonin’izy ireo ny 
heverina fa misy ireo vola. Efa voahodidina zandary anefa teo amin’ilay toerana. Vokany, voatery 
ny zandary ka nahafaty ny iray tamin’ireo jiolahy. Noho ny habetsahan’ ireo olona nitangorona 
dia tafatsoaka tany anatin’izy ireo ny sasany tamin’ireo jiolahy. Tohin’io no nahavoasambotra 
ireto olona telo ireto tamin’ ny 20 febroary lasa teo”, hoy ny jeneraly Andrianjanaka Njatoarisoa, 
Zandarimaria, omaly, teny amin’ny Toby Ratsimandrava. 

Orinasa fanamboarana basy 

Ankoatra ireo bala ireo dia nisy basy poleta telo sy grenady roa ihany koa tratra tany amin’izy ireo. 
io tompon’andraikitra ambony eo anivon’ny Zandarimaria io fa tao anatin’ny iray volana monja 
nahatratra roa amby telopolo ny isan’ny basy tra-tehaky ny zandarimaria manerana ny Nosy. “Ny 
amin’ireo basy tratra ireo dia fampiasa amin’ny ady ka ny roa dia “kalachnikov” tratra tany Isandra 
Ikalamavony. Ny efatra ambin’ny folo kosa dia basy vita tanana ka heverina fa misy ozinina fanamboarana 
eto amintsika noho izany”, hoy izy. Nilaza ny tenany fa hisy ny famotorana momba io fanahiana io. 

Manoloana ireo vokatra ireo dia manao antso hatrany amin’ny rehetra ny eo anivon’ny Zandarimaria 
hifanome tanana amin’ izy ireo mba hisian’ny fandriampahalemana ho tombontsoan’ny besinimaro. 
izahay fa misy ny mitsivalam-pandry ato amin’ny zandarimaria. Manao araka ny tokony ho izy anefa 
mba hampadio ny ato anatiny. Tolory tanana izahay sy ampio fa ho tombontsoantsika rehetra ny zandary 
hisian’ ny fandriampahalemana maharitra eto amin’ny firenena”, hoy ny jeneraly Andrianjanaka 












Enregistrer mon nom, mon e-mail et mon site web dans le navigateur pour mon prochain commentaire. 



