AMPANIHY ANDREFANA : ZAZALAHY 10 TAONA NAMONO TARONDRO, MATY NIVILAN-DOHA – MIDI MADAGASIKARA

Tranga nahavalalanina ny maro no niseho tany Ampanihy Andrefana, afak’omaly. Tovolahikely mpianatra 
sahabo ho 10 taona eo, hanala fanadinana Cepe amin’ity volana ity no maty nivilan-doha rehefa avy 
biby manan-jina voalaza fa « tarondron-dolo », izay karazana tanalahy tsy dia fahita matetika. 
avy nirava nianatra ity zazalahy ity sy ny namany roa niaraka taminy hamonjy fodiana, ny talata 
teo, dia nahita tanalahy iray miloko volondavenona teny ambony hazo tamin’ny kirihitr’ala nolalovan’izy 
Na dia efa noran’ny namany mafy aza dia nalain’ilay zazalahy namoy ny ainy io biby io, ka nolalaoviny 
kiombiomby, avy eo nampijaliana sy novonoiny. Tsy nanampo na inona na inona ny rehetra, fa raha 
niditra ny trano fonenany ity namono tanalahy, dia nitaraina ho narary an-doha mafy, avy teo nidelira 
nikiakiaka ary nihizitrizitra sady niolankolana tenda toy ny tratran’ny aretina ambalavelona 
Fito minitra taorian’izay, raha araka ny tati-baovao voaray, dia safotra tsy nahatsiaro tena 
ka nikoropaka ny havany nitondra azy haingana namonjy tobim-pitsaboana, nefa teny an-dàlana 
3km miala ny tanàna dia tapitra ny ainy. Nokarohin’ny fokonolona moa ny fatin’ilay tarondro mba 
hanaovana fombafomba « ala fady » amin’ity tranga nampihoron-koditra ity, kanefa tsy hita popoka 
amin’ny toerana notondroin’ireo ankizy roa lahy niara-nody tamin’ity zazalahy namoy ny ainy 
intsony ilay biby tanalahin-dolo manan-jina. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

