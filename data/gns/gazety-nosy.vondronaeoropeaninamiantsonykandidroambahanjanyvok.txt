VONDRONA EOROPEANINA : MIANTSO NY KANDIDÀ ROA MBA HANÀJA NY VOKA-PIFIDIANANA

Manara-maso akaiky ny fizotran’ny fifidianana eto amintsika ny sehatra iraisam-pirenena. Anisan’ny 
amin’izany ny Vondrona Eoropeanina. Naneho ny heviny mahakasika izao fifidianana atao eto amintsika 
indray mantsy ny masohivohon’ny Vondrona Eoropeanina monina sy miasa eto amintsika, Giovanni 
Girolamo, ka tamin’izany no nanaovany antso ho an’ireo kandidà roa hifanandrina amin’ny fihodinana 
mba hanàja ny voka-pifidianana hivoaka eo. “Hatreto dia nizotra araka ny tokony ho izy fifidianana 
ankapobeny. Marina fa nisy tsy fahatomombanana tamin’ny fihodinana voalohany, saingy tsy misy 
be amin’ny fahamarinan’ny fifidianana izany. Nisy ny fitoriana nataon’ireo kandidà sasany teny 
Fitsarana avo momba ny lalàmpanorenana izay namoaka ny vokatra ofisialy. Voahaja tsara aloha 
n lalàna raha ny fahitan’ny delegasionina Eoropeanina eto Madagasikara, ka manao antso ho an’ny 
indrindra fa ho an’ireo kandidà roa tafakatra amin’ny fihodinana faharoa izahay mba hanàja lalàna 
farany. Tafiditra ao anatin’izay fanajàna ny lalàna izay ny fanekena ny voka-pifidianana ofisialy. 
sanatria ka misy ny tsy fankasitrahana izay voka-pifidianana izay, dia misy ny rafi-pitsarana 
ahafahana mametraka ny fitarainana sy ny fitoriana”, hoy i Giovanni Di Girolamo. Nampahafantarina 
fomba ofisialy omaly moa ny fandrotsahan’ny Vondrona Eoropeanina ny anjara birikiny ao anatin’ilay 
antsoina hoe “PEV Madagascar” na ny “Projet d’appui à la prevention et à la gestion de conflits et 
potentiels liées aux elections”. Tanjon’ity tetikasa ity mazava ho azy dia ny fisorohana ny fifandonana 
ny herisetra mifandraika amin’ny fifidianana eto Madagasikara. 

