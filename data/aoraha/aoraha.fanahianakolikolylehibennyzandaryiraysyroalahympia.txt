FANAHIANA KOLIKOLY :: LEHIBEN’NY ZANDARY IRAY SY ROA LAHY MPIASA-MIASA AMINY SAMY VOASAZY • AORAHA

Natolotra ny Fitsarana manokana misahana ny ady amin’ ny kolikoly na ny Pac, omaly, ireo zandary 
niasa tany amin’ny zana-tobim-paritry ny zandarimaria Andranomanelatra. Naiditra am-ponja 
avokoa izy ireo. Voampanga ho naka vola tamin’olona iray nanan- draharaha tao aminy ireto mpitandro 
filaminana ireto. 

Vola telo hetsy ariary no voalaza fa nalain’izy ireo tany amin’ilay olona nanan-draharaha. Ny 
hetsy ariary no efa voarain’ireo mpitandro filaminana, andro vitsy lasa izay, araka ny loharanom-baovao. 
roa hetsy ariary ambiny kosa no nifanarahan’ny roa tonta fa omena azy ireo, tamin’ny zoma 22 marsa 
teo. 

Teo anelanelan’izay no nampandre ny Birao mahaleo tena miady amin’ny kolikoly na ny Bianco ilay 
hanome ny vola. Tonga tany Andranomanelatra ireo mpanao famotorana avy amin’ny Bianco niatrika 
fotoana tamin’ireo zandary. Teo no ho eo ihany dia voasambotra ireo zandary roa rehefa avy nandray 
vola roa hetsy ariary. Avy hatrany dia nentina taty an-drenivohitra izy ireo. Natao famotorana 
Ambohibao, omaly, ihany koa ny lehiben’ireo zandary, talohan’ny nanolorana azy telo ny Fitsarana. 









Enregistrer mon nom, mon e-mail et mon site web dans le navigateur pour mon prochain commentaire. 



