ARIVONIMAMO  : TRATRA IREO MPAMBOLY RONGONY | NEWSMADA

Par Taratra sur 18/06/2016 

Tratran’ny zandary avy ao amin’ny tobim-paritry ny zandarimariam-pirenena Ambatomirahavavy, 
alatsinainy lasa teo ireo tambajotrana mpamboly sy mpivarotra rongony… 



Taorian’ny angom-baovao nataon’ny zandary no nahatrarana ireto olona fito voarohirohy ireto 
Ambohitrinibe, kaominina ambanivohitra Antambolo Arivonimamo. Nidina tany an-toerana avy 
ny zandary avy ao Ambatomirahavavy ka sarona tamin’izany ny voly rongony miisa 421 fototra izay 
niaraka tamin’ny tsaramaso sy petits pois mba hanafenana azy ireo, araka ny fanazavan’ny borigadin’ny 
ao Ambatomirahavavy, ny GP1C, Rakotozanany Solofohaja David. Olona roa voasambotra nandritra 
fikarohana ny tompon’ireto zava-mahadomelina ireto. Nilaza sy niaiky izy ireo fa tompony sy namboly 
zava-mahadomelina ireo. Nanondro ny namany miisa dimy izy ireo nandritra ny fanadihadian’ny 
Mbola tratra tany amin’izy ireo ny voan-drongony milanja 165 grama izay saika hovolena. Tsy vitan’izay 
sady mpifoka no mpivarotra ireto voarohirohy ireto, araka ny fanazavan’ny zandary hatrany. Manentana 
besinimaro amin’ny fanomezam-baovao ny zandary mba hahitana vokatra manoloana ny tsy fandriampahalemana. 



Les commentaires sont fermées. 

