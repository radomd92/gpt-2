FANABEAZANA AIZANA : BE MPAMPIASA NY PILINA, TSINDRONA | NEWSMADA

Par Taratra sur 14/09/2016 

Mila manao ezaka betsaka ny mpiantsehatra momba ny fandrindram-piterahana eto amintsika satria 
ambany ny tahan’ny fampiasana fanafody fanabeazana aizana. Manana tanjona ny hanatratra ny 50% 
amin’ny taona 2020 raha mbola 33% izany ankehitriny. « Tao anatin’ny efa-taona (2009-2014), nahatratra 
monja ny fiakarana hita eo amin’ny fandrindrana ny zaza ateraka amin’ny fampiasana fanafody », 
ny tomponandraikitra voalohany ao amin’ny Marie Stopes Madagascar, Razafinirinasoa Lalaina, 
teny Anosy. 

Fantatra fa ny fomba fandrindram-piterahana tsy maharitra toy ny tsindrona, pilina… no be mpisafidy 
ireo no hita tsy tapaka eny amin’ny CSB sy ny farmasia. 80%-n’ny olona mampiasa izay avokoa. 

Amin’izao fotoana izao koa, entanina manokana ny tovovavy tsy ampy taona efa miditra amin’ny firaisana 
hampiasa fanafody fiarovana amin’ny vohoka aloha loatra. Ny fomba tsotra toy ny kapaoty, pilina, 
asisika amin’ny lalanjaza mialoha ny firaisana no mety amin’izy ireny. « Fa ny vahaolana tena ampirisihana 
tovovavy dia ny tsy fanaovana firaisana mialoha ny fanambadiana », hoy ny filohan’ny Holafitry 
mpampivelona eto Madagasikara, Ranorolala Omega. Nisokatra, omaly teny Anosy, ny fivoriana 
ny fanatsarana ny fanomezana tolotra amin’ny fandrindram-piterahana eto amintsika izay haharitra 




Les commentaires sont fermées. 

