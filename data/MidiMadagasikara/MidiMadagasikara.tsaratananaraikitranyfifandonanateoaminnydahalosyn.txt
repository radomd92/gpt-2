TSARATANANA : RAIKITRA NY FIFANDONANA TEO AMIN’NY DAHALO SY NY MPANARADIA – MIDI MADAGASIKARA

Tsy mitsitsy mihitsy ny mpitandro ny filaminana any amin’ny kaominina Bekapaika, amin’ny fampandriana 
ny tany sy ady amin’ny asan-jiolahy. Nahazoam-bokatra ny hetsika nataon’ny Zandary tamin’ny 
volana desambra, raha ny fanazavana azo avy amin’Atoa Zanelisy Armand, lehiben’ny vondron-tobim-pileovan’ny 
ato Betsiboka. Nisehoana asan-dahalo tao amin’ny tanàna antsoina hoe Matsitso, fokontany Matsitso, 
Ambohimiarina, disitrikan’i Tsaratanàna, ny 20 desambra lasa teo, tokony ho tamin’ny 05 ora hariva. 
lasa ireo malaso nanafika ireo, niantso an-telefaonina sy nampandre ny mpitandro ny filaminana 
ao Bekapaika malaky ny mponina tany an-toerana. Niaingy avy hatrany ny fanarahan-dia nataon’ny 
ny filaminana notarihan’ny leheben’ny Zandary ao Bekapaika, niampy ireo fokonolona. Tsy lasa 
ireo dahalo ireo fa vao niala kilaometatra vitsy monja ny tanàna, tafiditra tanaty ala iray antsoina 
Mamolaka, dia efa tratran’ireo mpanara-dia. Raikitra ny fifandonana ary naharitra ihany izany, 
nanana fitaovam-piadiana koa ireo malaso. Raha fanazavana azo avy amin’ny lehiben’ny Zandary 
Betsiboka ihany , dia nirifatra nitsoaka ireo dahalo, ary navelany teo ny omby 210. Raha ny fanampim-baovao 
dia nilamidamina ny halatra omby tato ho ato any any amin’iny disitrikan’i Tsaratanàna iny satria 
andro aman’alina mantsy ireo mpitandro ny filaminana amin’ny fisafoana sy ny fijerena ireny toerana 
ireny. 




















