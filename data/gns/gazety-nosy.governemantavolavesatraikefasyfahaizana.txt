GOVERNEMANTA : VOLA VE SA TRAIKEFA SY FAHAIZANA ?

Efa mandeha sahady ny fanaterana CV ao amin’ny lehiben’ny mpanohana sy lohandohany amin’ny fampandaniana 
Andry Rajoelina ao Fianarantsoa. Efa ampolony maro ireo olona any no milahatra hiady toerana ao 
governemanta izay hotarihin’ingahy Andry Nirina Rajoelina hatramin’izao. Tsy ny olona mpomba 
nampandany azy ihany no tonga midodododo manantona fa hatramin’ireo izay nanenjika azy tamin’ny 
iny dia mihazakazaka avokoa. 

Tsy ny any Fianarantsoa ihany koa no nahazoana vaovao fa ny avy any Antsiranana, izay miantso aty 
amin’ny olona izay heverin’izy ireo fa mifandray mivantana amin’ity filoham-pirenena vaovao 
Tsy sivily ihany no manao izany fa hatramin’ny manamboninahitra miaramila sy zandary izay avy 
amin’ny faritany iny koa, nefa mipetraka eto Antananarivo. 

Efa tsy hay tenenina intsony ny fivoriana isan-karazany etsy sy eroa amin’ny alalan’ny fikambanana 
nilaza fa nanohana an’i Andry Rajoelina amin’ny fahalaniany izao eto Antananarivo. Tsy tenenina 
ny ady toerana ao amin’ny Arena Ivandry. Manao ny tery vay manta ihany koa ireo mpifindra monina 
any ivelany izay tonga niverina hitady asa indray eto Madagasikara amin’izao fotoana izao. Ireo 
antsoina amin’ny fiteny mahazatra hoe “diaspora”. Ahitana ny tsy manan’asa sy ireo mpanao asa 
tany ivelany ka leo izany dia hanonitra ny fahoriana nahazo tany ka mieritreritra ny hitondra eto 
indray. 

Misy koa ireo izay mpitanty ràn-kena ka rehefa tsy nahazo toerana intsony ny olona notohanany nandritra 
dimy taona teto Madagasikara dia nivadika nanohana an’i Andry Rajoelina indray. Fantatra avokoa 
ireny ary efa nalefa teto ny anarany teo aloha teo ary mbola misy maro hafa koa izay mbola horesahina 
kely ao. Tsy miraharaha izay fampandrosoana an’i Madagasikara sy ny firenena izy ireny fa tonga 
ny tombotsoany manokana sy ny aferafera ataony fotsiny sy ny trafika maloto iainany. Tena nandany 
sy harena izy ireny tamin’ny fampandaniana an-dRajoelina noho ireo antony voalaza teo ambony 


Mbola misy koa nefa ireo tena mpitolona niaritra ny mafy tao amin’ny TGV sy ny Mapar hatramin’izay 
rariny sy hitsiny raha toa ka miady toerana izy ireny satria tompony. Ireo no tena sahirana ankehitriny 
tsy manam-bola ka ahiana mafy ny haha voailika azy. Efa hita taratra izany satria manomboka ny fanilikilihana. 

Tsy izany ihany koa no mbola miady toerana fa ao koa ireo mpandraharaha nanohana tamin’ny alalan’ny 
sy ny fanomezana hafa maro. Tsy mba nisehoseho izy ireny ary tsy mba naira-nivory tamin’ny be sy 
maro ka sarotra ny tena namantatra azy. 

Ireo rehetra ireo izao no santionany amin’ireo mpiady toerana ao amin’ny fanjakana vaovao ity. 

Hanomboka tsy ho ela ny fisehoana amin’ny haino aman-jery hataon’izy ireny. Hilaza ny atsanga 
aman’orana isan-karazany izao. Hatramin’ny fanerena an-kolaka aza dia arangarangan’izy ireny. 
mahomby amin’izany ny raharaham-paritra sy ny fihaviana. 

An’i Andry Nirina Rajoelina ny teny farany ary izy no mahalala ny tokony hataony amin’ity raharaha 
olona ity. Enga anie ka mba tsy hanao toa ny nataon’ny fanjakana Hery Rajaonarimampianina izay 
amin’ny fanendrena olona ho mpitondra ambony teto amin’ny firenena ny tenany. Nalaza dia nalaza 
ny resaka “malety” na ny fandoavana vola be vao mahazo toerana. Nalaza tamin’izany i Ramatoa Voahangy 
vadiny. Naongana hatramin’ny praiminisitra avy rehefa tsy mety nandoa vola. Nitohy hatrany amin’ny 
mpiasam-panjakana ambony izany fomba izany ka nahatonga ny risoriso teo amin’ny fanadinam-panjakana 
isan-karazany. Miliara ariary no vola naloa raha te ho minisitra. Nalaza izany ary maro no nanaporofo. 
afaka miditra ho mpiasam-panjakana ambony raha tsy manana 50 tapitrisa ariary raha kely indrindra. 
fanadinam-panjakana rehetra dia naloa vola avokoa ka izay mpanam-bola ihany no afaka ary nitondra 
Madagasikara teo aloha teo. Porofo mbola mitohaka amin’ny tenda ny mbola nanafoanana ny fifaninanana 
mpitsara na “magistrat” farany teo iny. 

Miankina amin’ny olona hotendren’ingahy Andry Nirina Rajoelina eo no hahitana taratra ny mety 
Madagsikara sy ho avin’ny fitondrany. Ny maso tsy mba mandainga hoy ny fitenenana ka hiara-hahita 
olona izay hiara-miasa aminy akaiky isika hahazoana mitsara avy hatrany ny fitondrana hoavy eo. 

Manantena fitantanana tsara amin’ingahy Andry Nirina Rajoelina ny vahoaka Malagasy rehetra 
mba tsy ny vola no hanjaka fa olona manana traikefa sy manam-pahaizana ka ho afaka hanarina izao 
latsaka an-katerena izao. 



