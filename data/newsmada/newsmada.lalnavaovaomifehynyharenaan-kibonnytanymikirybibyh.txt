LALÀNA VAOVAO MIFEHY NY HARENA AN-KIBON’NY TANY  : MIKIRY BIBY HAMPANDANY AZY IHANY NY FANJAKANA | NEWSMADA

Par Taratra sur 14/05/2016 

Mbola miteraka adihevitra etsy sy eroa, indrindra eny anivon’ireo mpahay toekarena, ny mpandraharaha 
sy vaventy, ny teknisianina, ny fiarahamonim-pirenena, sns, ny volavolan-dalàna vaovao mifehy 
harena an-kibon’ny tany. Maro ny antsipiriany tsy mazava na koa tsy mifanaraka ao anatin’ity lalàna 
ity. Raha ny andininy faha-11, ohatra, voalaza fa tsy maintsy manana solontena matihanina, nahazo 
avy amin’ny minisiteran’ny Harena an-kibon’ny tany, ny orinasa rehetra misehatra amin’ny harena 
tany. 

Manampy izany, tsy maintsy io solontena manokana io no manolotra ny antontan-taratasy fahazoan-dalana 
(hikaroka, hitrandraka, …), ny fanavaozana ny fangatahana, ny asa rehetra mifandraika amin’ilay 
ny tatitra mifanaraka amin’ny fitsipika sy ny fepetra, any amin’ny sampandraharam-panjakana 
ny harena an-kibon’ny tany sy ny Birao misahana ny kadasitra ho an’ny harena an-kibon’ny tany (BCMM). 

Mody novaina ny andininy faha-17 

Azo adika fa lasa mpanelanelana eo amin’ny orinasa sy ny fanjakana ity solontena ity. Maro ny ahiahy 
ary mety fomba iray hafa sy vaovao indray hisehoan’ny kolikoly. Efa nisy ny irika nisehoan’ny kolikoly 
lalàna teo aloha, lazain’ny fanjakana fa manome lanja ny harena an-kibon’ny tany, ka nanakinana 
fikarohana sy ny fitrandrahana tamin’ny orinasa tsy miankina nosafidiny samirery, ka tsy nilàna 
fahazoan-dalana akory. 

Novain’ireo namolavola ity lalàna vaovao ity koa, ny andininy faha-17, ka nolazaina fa natokana 
an’ny fandinihina fotsiny. Andininy mampibaribary ny tanjona amin’izao kiry biby hanovana sy 
hampandaniana azy izao eny amin’ny Antenimiera roa tonta. 



Les commentaires sont fermées. 

