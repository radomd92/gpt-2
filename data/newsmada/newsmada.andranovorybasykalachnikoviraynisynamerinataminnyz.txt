ANDRANOVORY: BASY KALACHNIKOV IRAY NISY NAMERINA TAMIN’NY ZANDARY | NEWSMADA

Par Taratra sur 06/07/2019 

Basy Kalachnikov iray no azon’ny vondrontobim-pileovan’ny zandarimaria Atsimo Andrefana tao 
kaominina Andranovory, distrikan’i Toliara II, afakomaly. Nandritra ny fitsidiham-paritra 
kolonely kaomandin’ny vondrontobim-pileovan’ny zandarimaria ao anatin’ny hetsika fampandrian-tany 
nahazoana ity fitaovam-piadiana mahery vaika ity. Nanamafy ny zandary fa tsy mitsahatra manao 
ny mpitandro filaminana, araka ny fitondram-panjakana mba hanangonana ireo basy mahery vaika 
am-pelatananan’ireo izay tsy nahazo fahazoan-dalàna mba hampandriana ny fahalemana. Naneho 
hatrany ireo olona tsara sitrapo manoro na manatitra ireny basy hitany ireny ny zandary. Efa nanao 
avo rahateo ny Filoha Rajoelina amin’ny hamerenana ireny basy mahery vaika tsy ara-dalàna any 
ireny. 



Les commentaires sont fermées. 

