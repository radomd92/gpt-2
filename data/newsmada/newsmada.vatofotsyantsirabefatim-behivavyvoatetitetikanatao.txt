VATOFOTSY ANTSIRABE  : FATIM-BEHIVAVY VOATETITETIKA NATAO TANATY GONY EFATRA | NEWSMADA

Par Taratra sur 09/02/2018 

Norasarasaina, avy eo natao tao anaty gony plastika efatra… Izany no nahitana ny fatin’ity vehivavy 
tao Vatofotsy Antsirabe, omaly maraina. Vonoan’olona tena feno habibiana. 

Mampihoron-koditra! Nahitana fatim-behivavy tokony ho 35 taona eo ho eo notapatapahina efatra 
Vatofotsy Antsirabe, omaly alina. Nozarain’ireo nahavanon-doza ary nafatratra tanaty gony 
mifatotra ny razana. Araka ny fampitam-baovao voaray avy any an-toerana, lehilahy iray avy niasa 
fodiana no nahita ireo gony mihosin-dra notaritarihin’ny alika omaly misasakalina. Nivehitra 
lehilahy ity fa hoe hena halatra nisy nanary no tao anatin’ireo gony ireo ka niantso polisy avy hatrany 
Tonga teny an-toerana nanao fizahana ny polisy taorian’izay. Nosavaina ny gony ka hatairana ny 
rehetra raha nahita fa tsy hena fa fatim-behivavy no hita tao anatin’ireo gony ireo. Renim-pianakaviana 
tsy misy fitafiana intsony no hita tao anaty gony. Raha ny fahitana azy, mitokana amin’ny gony iray 
lohany, nohosorana vovoka ny tarehy ary nofatorana scotch ny vavany. Mitokana amin’ny gony iray 
kosa ny vatany raha natokana gony iray hafa ny tanany sy ny tongony efa notapahina. Nandritra ny 
nataon’ny polisy hatrany no nahitana sarin’olona lehilahy sy vehivavy ary rongony miampy soratra 
hafatra fitiavana tao amin’ilay gony nisy ny tongony roa. Navoaka tao anaty gony ny razana ary natambatra 
nalefa eny amin’ny tranom-patin’ny hopitaly Atsimo ao Antsirabe. Nihoron-koditra tanteraka 
ankamaroan’ireo olona nahita ity vonoan’olona feno habibiana ity. Ny fanadihadiana hatrany 
nahafantarana fa mipetraka ao Antsirabe ihany ity renim-pianakaviana niharam-boina manan-janaka 
ity. Miasa alina izy ka ahina ho misy ifandraisany amin’izany izao vonoan’olona mahatsiravina 


Efa nisy toy izao koa… 

Renim-pianakaviana iray koa efa hita faty teo amin’ity toerana nahitana ny fatin’ity renim-pianakaviana 
faty omaly alina ity, ny volana jolay 2017. Notapatapahina ary natao tanaty gony koa ny fatin’ity 
tamin’ny taon-dasa ity. Toy izany koa ilay Mompera nandevina fatin’olona teo an-tokontaniny 
Antsirabe ihany. Vao tsy ela akory izay, nahitana vonoan’olona mahatsiravina toy izao koa tao 
fokontany Ambodimbonara, kaominina ambanivohitra Mahambo, distrikan’i Fenoarivo Atsinanana, 
24 janoary 2018. Lehilahy iray no hita faty notetitetehan’ireo nahavanon-doza tao amin’io tanàna 
Izao no vokatry ny fiparitahan’ny zava-mahadomelina, izay tsy voafehy intsony ny fiparitahany 
amintsika, hany ka tsy voafehy miaraka amin’izany koa ny habibiana tsy azo eritreretina toy izao. 
ny toaka sy ny rongony no miaraka dia mahavita zavatra tsy eritreretin’ny saina ny olona, toy izao 
feno habibiana izao. Aiza ny andraikitra raisin’ny “gouvernement de combat” manoloana izao herisetra 
habibiana izao ? Aoka tsy hifanilika andraikitra fa tompon’andraikitra voalohany ny fanjakana. 
tsy misy toy izany ny mponina ao Antsirabe manoloana izao vonoan’olona izao. Manao ny asany ny mpitandro 
saingy tokony hahetsika hanampy tosika ireo am-perinasa ireo mpitandro filaminana nalefan’ny 
ao amin’ny orinasa AAA fa mandry andriran’antsy hatrany ny mponina. 



Les commentaires sont fermées. 

