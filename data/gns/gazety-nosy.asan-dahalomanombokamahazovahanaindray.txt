ASAN-DAHALO : MANOMBOKA MAHAZO VAHANA INDRAY

Tao anatin’ny 8 volana teo izay dia azo lazaina fa somary nangingina ny asan-dahalo tamin’ireo 
na faritra maro izay nanjakan’izany teo aloha. Efa nahavelom-panantenana ny vahoaka maro izany. 

Raha miresaka ity asan-dahalo ity isika dia ny faritr’i Betroka, Ihosy ka hatrany Taolagnaro ka 
an’Androy no tena voakasik’izany amin’ny faritra atsimo iny. 

Ny faritra atsimo andrefana indray dia Sakaraha, Beroroha, Ankazoabo ary ny distrikan’i Manja 
faritr’i Menabe manontolo iny no voakasik’izany. Aty amin’ny faritan’i Fianarantsoa manontolo 
tsy misy afa-miala tamin’ny asan-dahalo ity ary Melaky sy Tsiroanomandidy sy Tsaratanàna. 

Raha toa ka ireo faritra voalaza eo ambony ireo no asian-teny dia saika nangingina izany asan-dahalo 
teo aloha teo. Ny antony dia nandeha be ny feo sy ny filazana fa tsy hisangisangy amin’ny fanenjehana 
dahalo ny fanjakana Andry Nirina Rajoelina. Nisy ny miaramila nanao fampandrian-tany tamin’ny 
maro manerana ny nosy izay noheverina fa tena nanjakan’ny dahalo ireny. Tena nahitana vokatra 
Hatramin’izao fotoana izao dia mbola hita any amin’ireny distrika ireny ireo miaramila ireo. 

Roa volana lasa nefa izay, nanomboka ny volana aogositra sy septambra teo iny dia hita fa manomboka 
indray ny asan-dahalo. Tsy mipetraka amin’ny fangalaran’omby irery ihany ny raharaha fa tafiditra 
ankehitriny ny “kidnapping” izay antsoin’ny any amin’ny faritra Betroka sy atsimo manontolo 
hoe “Bohiry”; Ny aty amin’ny faritr’i Menabe sy Fianarantsoa indray dia miantso azy hoe “fira ambany”. 

Tena zava-doza noho ny asan-dahalo no mitranga ankehitriny satria olona indray no atao takalonaina 
angalarina indray. Aty amin’ny faritanin’i Fianarantsoa, izay miala avy ao Ikalamavony tonga 
Ambatofinandrahana, mahazo an’i Malaimbandy amin’ny faritr’i Menabe ka hatrany Tsimazava sy 
izay any Beroroha dia manjaka tanteraka ity endrika ny tsy fandriam-pahalemana vaovao ity. 

Rehefa tonga amin’ny tanàna iray ireo dahalo dia olona indray no samboriny ao ary hazainy. Ataony 
amin’ny angalarany ny omby sy ny fananana rehetra ao an-tanàna ireo. Rehefa avy eo dia mbola tsy 
andoavana vola manokana koa ireo takalonaina vao avelan’ireo dahalo. Hatrany amin’ny 5 tapitrisa 
no sandan’ny takalonaina amin’izany. 

Raha vao milaza amin’ny fanjakana dia vonoin’izy ireo ireo takalonaina ireo. 

Eo anatrehan’izany dia voatery mivarotra ny fananany ny tantsaha. Amidy amin’izany matetika 
tanimbary sy ny vokatra. 

Isan’ny mampirongatra ny asan-dahalo ity koa ny fahitan’izy ireo fa tsy tanteraka ny fampiasana 
“hélicoptère” izay nampanantenain’ny fanjakana hiadiana amin’ny dahalo. Io angidimby io no 
tena atahoran’ny dahalo indrindra nefa lasa kobaka ambava ny fampiasana azy hatramin’izao. Lasa 
fiteny aza ankehitriny ny filazana fa resabe ataon’ny fanjakana fotsiny ireny ary natao hakana 
vaton’ny mpifidy ambanivohitra ihany. 

Atahorana mafy ankehitriny ny fiverenan’ny asan-dahalo mahery vaika indray amin’ny faritra 
ireo. 





