TETIKASA “IMPACT”: HOTSINJARAINA AMIN’NY «DRONE» MISY HARATON’AINA NY FANAFODY | NEWSMADA

Par Taratra sur 16/04/2019 

Nampahafantarina, omaly teny amin’ny foiben’ny Salama Anosiala, ny tetikasa vaovao fanatsarana 
fahazoana fanafody sy fitaovana ara-pahasalamana araka ny vina ankapoben’ny tsena eto Madagasikara 
Mamatsy vola ny asa mandritra ny dimy taona ho avy hatramin’ny septambra 2023 ny USAID ary hanatanteraka 
ny mpiray ombon’antoka dimy ka mitarika ny PSI Madagascar miaraka amin’ny Path, ny MSH, ny Banyan 
ary ny Fondation Telma. Tanjona ny hamatsy fanafody ny toeram-pitsaboana amin’ny toerana saro-dalana 
ampiasana ny teknolojia vaovao. Anisan’ny fitaovana ampiasaina ny « drone » ka voizina avy lavitra 
ny fanafody amin’ny toerana iray efa vofaritra mialoha. Rehefa tonga any amin’ny toerana, alatsaka 
haraton’aina ny fanafody ary efa misy tomponandraikitra miandry ety ambany, araka ny fanazavan’ny 
jeneralin’ny PSI Madagascar, i Pierre Loup Lesage. « Tokony tsy hisy fahatapahany ny famatsiana 
hampahomby ny fandraisana an-tanana ny fahasalamam-bahoaka ka hiara-kiasa ny tobim-pahasalamana 
fanjakana sy ny sehatra tsy miankina », hoy ny minisitry ny Fahasalamam-bahoaka, ny profesora 
Julio. Hanampy ny Salama amin’ny fitsinjarana fanafody fototra rahateo ny fisian’ny tetikasa 


Mbola mamely ny tazomoka 

Faritra 13 ny iasana ary ny fandraisana ny fanafody hitsaboana sy hisorohana ny tazomoka, ny fanafody 
ary ny fanafody hikarakarana ny vehivavy mitondra vohoka sy ny zaza latsaky ny dimy taona no laharam-pahamehana 
anatin’ny tetikasa. Anisan’ny aretina mbola mamely ny vahoaka ny tazo, indrindra amin’ny faritra 
sy be rotsak’orana. Na efa nihena aza ny olona maty sy mararin’ny tazomoka, mbola mitoetra ho antony 
ny fahafatesana eny amin’ny tobim-pahasalamana ny aretina. Ho an’ny fanafody fandrindram-piterahana 
mbola betsaka ny vehivavy maniry ny hampiasa azy, saingy tsy afaka noho ny antony samihafa. 38% 
tahan’ny fampiasana fanafody fandrindram-piterahana eto amintsika ny taona 2018, araka ny tatitry 
UNFPA farany teo. 

Mitentina 32 tapitrisa dolara ny sorabola hanaovana ny asa rehetra. 



Les commentaires sont fermées. 

