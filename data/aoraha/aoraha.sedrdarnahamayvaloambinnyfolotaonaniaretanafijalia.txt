SEDRDAR NAHAMAY :: VALO AMBIN’NY FOLO TAONA NIARETANA FIJALIANA SY FAHORIANA ITY TOVOLAHY IRAY NAMOY NY AINY • AORAHA

Maro ireo misedra olana ara-pahasalamana saro-bahana eny anivon’ny fiarahamonina eny. Misy 
tsara sitrapo manampy fa misy kosa ireo izay iangaran’ny vintana ka miafara amin’ny fahafatesana. 
Andriamalala Francky Aime, toa nateraka hijaly nandritra 18 taona niainana teto an-tany. Mitantara 
nanjo azy I Charlotte, renibe nitaiza irery ny zafikeliny niaraka tamin’ny sedra mafy dia mafy. 

Feno 18 taona ny renin’Andriamalala Francky Aimé no niteraka azy. Io taonan’ny reniny io ihany 
no taona niainan’i Francky teto an-tany satria ny taona 2018 teo no nindaosin’ny fahafatesana 
Teo am-pitondrana azy dia efa nianjadiam-pahoriana ity reny noho ny tsy fandraisana andraikitr’ilay 
nahabevohoka azy. Valo taona monja taty aoriana anefa dia nindaosin’ny fahafatesana ny renin’i 
rehefa nolazoin’ny aretina. I Charlotte, renibeny, no no hany mba nitaiza azy. 

Telo andro monja, nahatongavana teto an-tany Andriamalala Francky Aimé dia efa nifanintona izay 
izy ka avy hatrany dia nentina teny amin’ny dokotera akaiky azy ireo. Toy ny hitondra ny menaky ny 
hotsaboina fotsiny ihany no tao an-tsain’ny fianakaviana kinanjo, aretina hafa no tao ambadik’ity 
nahazo an’ilay zaza tamin’izany fotoana. 

«Vao nanomboka mihitsy ny aretin’i Francky dia ohatra ny efa nisy fambara loza. Tsy nisy nety nandray 
ny dokotera. Ora dimy taty aoriana vao afaka nandray ny tobim-pahasalamana iray. Tsy nisy anefa 
fitsaboana nomena avy eo fa avy hatrany dia teny amin’ny hopitaly no nandefasana anay », hoy ny renibeny 


Rehefa natao avokoa ny fitsaboana rehetra izay naha­ritra volana maro dia tsy nisy fiovany ny aretin’i 
Fanafody maro no efa lanin’ireto fianakaviana nanavo­tana ilay menaky ny ainy. « Nataonay avokoa 
notenenin’ny dokotera rehetra, rehefa vita ny fitiliana manontolo tsy nanambara ny tena aretin’i 
ireo mpitsabo fa avy dia niteny fa mila tohizana foana ny fanafody rehetra. Herinandro taty aoriana 
nalefa nody izahay », hoy hatrany izy. 



Rehefa tsy nahafa-po ireto fianakaviana ny fandraisan’ ny hopitaly dia nanapa-kevitra izy ireo 
hihazo ireny toby miankina amina finoana ireny. Kinanjo, tsy mbola nahita ilay hanavotra azy ihany 
Francky satria fandavana hatrany no navalin’ireo tompon’andraikitra samihafa. 

«Henika anay ireo toby. Nilaza avokoa izy ireo fa feno ny toby ka tsy afaka mandray. Akanjo ho an’i 
no nomena dia nalefa nody», araka ny fanazavany hatrany. Mpitsabo manam-pahaizana iray, teny 
teny, raha ny nambaran’i Charlotte, no hany mba nilaza tamin’izy ireo fa tsy salama saina i Francky. 

Soson-kevitra iray, fihinanana pilina telo samy hafa mandritra ny fito taona misesy tsy tapaka 
natolotr’ity profesora ity. Io ihany no afaka nanampiana an’ilay zaza. Tsy naharaka izany kosa 
ny enti-manana teo amin’ireo fianakaviana ka nanapa-kevitra izy ireo fa hotezaina ao an-trano 
i Francky. 

Maty teo am-piterahana 

Tsy toy ny ankizy rehetra i Francky noho ny aretina nahazo azy. Nanano sarotra ireo fianakaviana 
nitaiza azy satria toy ireny zaza amam-bolana ireny izy na dia efa nitombo taona aza. Tsy afaka misakafo 
fa tsy maintsy fahanana, tsy mahay manadio ny tenany, tsy mahay miteny na hisakafo na ihany koa misy 
hafa ilainy na manjo azy. Vesatra ho an’ny reniben’i Francky, rahateo, ny nahalasa ny renin’ity 
hanambady. Tsy maintsy ny renibeny no nandray an-tanana azy. 

«Nanambady ny renin’i Francky. Teo am-piterahana ny zanany faharoa, zandrin’i Francky, izy no 
aretina ka nindaosin’ny fahafatesana. Fotoana vitsy taty aoriana, tapaka lalan-draihany koa 
vadiko, raiben’i Francky, ka lasa nitaiza olona roa aho. Tena sahirana fa efa izay no adidy tsy maintsy 
», hoy hatrany ity renibe. 

Tena tian’i Francky ny mivoaka ny trano ka mitanina andro eny ivelany eny. Tsy tia madio izy ary tsy 
ihany koa ny rano. Mahazaka azy ny tongony na tsy dia maharitra ela aza. Misy fotoana mianjera i Francky 
tsy fantatry ny renibeny akory izany. Nimenomenona ny fiarahamonina noho ny famelana azy handehandeha 
rehetra eny, indrindra manamorona ny arabe. 

«Tsy voatana izany izy rehefa misy lalana tiany ho aleha. Na mamerina azy ato an-trano aza tsy vita 
vantany vao mitodika ianao hanao raharaha hafa dia miporitsaka izy», araka ny fitantarany. 

Saika voadonan’ny fiara 

Tsy vitsy ny olona tsara sitrapo, toa an’i Domoina sy ny zandriny, izay nahita an’i Francky teo amoron-dalana 
nalahelo azy. «Isan’andro izahay mandalo eo dia mahita ilay zaza toa tsy misy mpiahy. Nisy fotoana 
izy saika voadonan’ny fiara ary ny tena mahatalanjona dia fantatray taty aoriana fa fiaran’olona 
io saika nandona azy tamin’io fotoana io. Nanapa-kevitra izahay ny handray an-tanana azy», hoy 
Domoina, mpiray tanàna nanampy tamin’ny fitaizana an’i Francky. 

«Izy roa vavy ireo no hany nanampy ahy. Rehefa manana fotoana malalaka izy ireo dia maka an’i Francky 
ary manadio azy. Any izy mandritra ny tontolo andro ary aterin’izy ireo eto ny hariva. Tsapako nanamaivana 
andraikitro ilay izy», hoy i Charlotte. 

Nitady toerana nahafahana mikarakara an’i Francky ireto tsara sitrapo kanefa kosa noho ny enti-manana 
tsy nahita izay sahaza azy izy ireo. « Efa teny Ambohibao sy Andoharanofotsy izahay fa tena vola 
ny mitaiza ankizy manana fahasembanana toa azy. Na teo aza ny fahavononana, noho ny adidy samihafa 
sahanina dia ny fikarakarana azy tato an-trano no nataonay », hoy hatrany i Domoina. 

Fahafatesana nandindona 

Feno 18 taona katroka no maty i Francky, tamin’ny taona 2018 teo. Telo na efa-bolana talohan’izay 
mangidy izay anefa, toa efa nisy zavatra nandindona azy. Arahiny maso avokoa izay olona rehetra 
ary niha nihanta tamin-drenibeny sy ireo mpitaiza azy izy. Tsy dia nivoaka ny trano intsony izy 
dia tena nakafiziny aza izany. Zara raha mihinana sakafo ihany koa izy amin’izany. 

Ny tena nahagaga ny fianakaviana dia mahita tory be izy kanefa io mampatory azy io no isan’ny olana 
ho azy ireo. «Efa nandindona azy hoe ho faty izy. Tsy mba afaka naneho taminay izay tao an-tsainy 
akory anefa izy. Tsy narary izy fa natory ary tsy nifoha intsony. Heverinay fa izay no mety indrindra 
nitsahatra tamin’ny fangirifiriana nentiny izy. Ny alahelo tsy maintsy misy fa tsy afaka hanohitra 
fandaharan’Andriamanitra izahay », hoy ny renibeny namarana ny fitantarany ny ady natrehany 
an’ity zafikeliny ity. 

Hetahetan’ireo fianakaviana sy mpitaiza ny mba hisian’ny ivon-toerana misahana ny ankizy toa 
Francky. Na dia efa lasana aza izy dia manantena izy ireo ny hisian’ny fiovana eny amin’ny rafi-pitsaboana 
ankizy manana fahasembanana miaina milamina sy manana mpikarakara mifanaraka amin’ny aretina 
azy. 









Enregistrer mon nom, mon e-mail et mon site web dans le navigateur pour mon prochain commentaire. 



