DIVERSITY VISA LOTTERY  : MISOKATRA NY FISORATANA ANARANA HO AN’IZAY TE HO ANY ETAZONIA | NEWSMADA

Par Taratra sur 03/10/2016 

Nofinofin’ny malagasy maro indrindra ireo mpianatra izany ho any Etazonia izany. Misokatra ho 
mahafeno fepetra sy tsara vintana ny lalana amin’ny alalan’ny Diversity Visa Lottery. 

Nampahafantarina omaly ny fisokafan’ny fisoratana anarana ho an’ny Diversity Visa Lottery na 
antsapaka ahazoana Visa hiasana sy hipetrahana any Etazonia 

Nilaza ny konsilin’i Etazonia, Rtoa Nan Stewart sy ireo mpiara-miasa aminy teny amin’ny Youth 
Center omaly, fa hisokatra manomboka ny talata 4 oktobra ho avy izao ny fisoratana anarana ho an’ireo 
maniry handray anjara amin’ny fandaharanasa Diversity Visa (DV) Lottery na ny Loterie Carte Verte. 

Natao hanomezana Visa amin’ny alalan’ny antsapaka ho an’ireo izay maniry hiasa sy hipetraka any 
ity fandaharanasan’ny governemanta amerikana ity. Afaka mandray anjara amin’ity antsapaka 
teratany malagasy rehetra mihoatra ny 18 taona ary manana mari-pahaizana bakalorea na koa manana 
2 taona farafahakeliny amin’ny toeran’ny fitantanana. 

Misokatra hatramin’ny alatsinainy 7 novambra ny fisoratana anarana ary ao amin’ny tranonkalam-pifandraisana 
site web dvlottery.state.gov irery ihany no anaovana izany. 

Maimaimpoana ny fandraisana anjara amin’ny DV Lottery ary indray mandeha ihany no afaka misoratra 
ny olona iray isan-taona. 

Misy ny tarehimarika izay azon’ilay mpandray anjara rehefa vita ny fameno ary atao printy izany. 
tarehimarika io no ampiasaina rehefa hijery ny valin’ny fisarihana ao amin’ny site web site dvlottery.state.gov 
ireo manomboka ny 2 Mey 2017. 

Tsy mandefa mailaka mihitsy ho an’ireo nahazo tamin’ny fisarihana ny departemantam-panjakana 
fa ny tsirairay no tokony hanamarina izany ao amin’io site web io. 

Tamin’ny taon-dasa, nitombo ho 2 078 ny isan’ireo teratany malagasy nandray anjara tamin’ity 
DV Lottery ity raha toa ka 1 073 izany ny taona 2014. Ny zoma 7 oktobra ho avy izao amin’ny 10 ora sy sasany 
hisy ny fanazavana momba ny DV Lottery ho an’ny daholobe izay hataon’ny konsolary amerikana, eny 
American Center Tanjombato. 





Les commentaires sont fermées. 

