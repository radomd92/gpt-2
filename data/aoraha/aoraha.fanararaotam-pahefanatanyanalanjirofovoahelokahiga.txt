FANARARAOTAM-PAHEFANA TANY ANALANJIROFO :: VOAHELOKA HIGADRA DIMY TAONA NY TALEM-PARITRY NY ASA VAVENTY IRAY • AORAHA

Raharaha fanararaotam-pahefana sy fanodinkodinana fitaovam-panjakana no niakatra fitsarana, 
amin’ny Fitsa­rana manokana misahana ny kolikoly (PAC) tetsy 67 Ha, omaly. Ny talem-paritry ny 
vaventy tany amin’ny faritra Analanjirofo, tamin’ny taona 2017, no voampanga. 

Nomelohin’ny Fitsarana higadra an-tranomaizina man­dritra ny dimy taona izy. Afaka madiodio 
ireo olona iraika ambin’ny folo hafa voarohirohy niaraka taminy. “Fanararaotam-pahefana sy fanodinkodinana fitaovam-panjakana no vesatra niam­pangana an’ity 
ny asa vaventy tany amin’ny faritra Analanjirofo ity. Fitaovana tokony ho nanamboaran-dalana 
Analanjirofo, tamin’ny taona 2017, no nahodiny. Tsy vita ara-dalàna ny asa. Ireo fitaovana novidiana 
volam-panjakana anefa niha nanja­vona tsikelikely. Notorian’ny fanjakana ry zareo, raha vantany 
hita ny fahabangana teo amin’ireo fitaovana. Noahafahana ireo olona iraika ambin’ny folo hafa 
tamin’ ny halatra noho ny fahafantarana fa ilay talem-paritry ny asa vaventy no tena atidoha nikotrika 
asa ratsy”, hoy ny tatitra nataon’ny lehiben’ny Fampanoavana ao amin’ny PAC 67 Ha, Razafin­drakoto 
Ity raharaha iray ity ihany no voatsara, tetsy amin’ny PAC 67 Ha, omaly, satria nahemotra amin’ny 
sy 20 desambra ho avy izao ny raharaha iray hafa. Antontan-taratasin’ady efatra hafa tsy vita tamin’ity 
andiany fahavalo ity ihany koa no hiakatra mandri­tra io androm-pitsarana manokana io. 









Enregistrer mon nom, mon e-mail et mon site web dans le navigateur pour mon prochain commentaire. 



