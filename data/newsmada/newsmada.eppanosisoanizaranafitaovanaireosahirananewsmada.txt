EPP ANOSISOA : NIZARANA FITAOVANA IREO SAHIRANA | NEWSMADA

Par Taratra sur 10/10/2016 

Ho tohin’ny asa sosialy nataon’ny Boriborintany fahaenina tamin’ity taona 2016 ity, toy ny fanomezana 
fisakafoana ho an’ny renim-pianakaviana, fizarana harendrina ho an’ireo ankizy… notanterahina 
herinandro lasa teo tao amin’ ny EPP Anosisoa-Ambohimanarina ny fizarana fitaovam-pianarana 
kit scolaire » ho an’ireo ankizy sahirana izay hiatrika fanadinam-panjakana miisa 98. Tanjona ny hananan’ireo ankizy herim-po sy fanantenana hanohy ny fianarany. Manome lanja manokana 
mandray an-tànana ny sehatra fanabeazana ny tompon’andraikitra satria ny fananana olona feno 
no harena voalohany indrindra sady antoky ny fampandrosoana. Marihona fa tsy tanteraka izao hetsika izao raha tsy nisy ny fiaraha-miasan’ny Boriborintany 
sy ny VIVO Energy izay orinasa mivarotra solika Shell, manao asa sosialy toy ny fanabeazana, fikojana 
tontolo iainana, fizarana kojakoja ho an’ireo ankizy sahirana. 

Tsy mijanona hatreo ny hetsika fa mbola maro ireo ezaka hanampiana ny sekoly sy ny fampianarana 
ny fahasahiranan’ny ray aman-dreny tena sahirana. 



Les commentaires sont fermées. 

