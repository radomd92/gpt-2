LALANA 67 HA ANDREFANA : VAHAOLANA MAHARITRA RE ATAO E !

Accueil > Gazetin'ny nosy > Lalana 67 Ha Andrefana : Vahaolana maharitra re atao e ! 

Publié le 02 avril 2019 



Fitakian’ny sokajin’olona maro eto amin’ny tany sy ny firenena ny tokony hiezahan’ny tompon’andraiki-panjakana 
ireo manam-pahaizana amin’ny asa vaventy manao ny lalana eto ho rary vato (pavé). Tombontsoa maro 
ho azon’ny firenena amin’izy io. Ao ny faharetany, raha miohatra amin’ny lalana rakofana tara 
« goudron ». Ao ny famoronana asa ho an’ny tanora satria asa tana-maro no anaovana azy fa tsy ilàna 
goavana. Mamorona asa koa ny fanapoahana vato hatao amin’izy ireny. Tsy mamoaka vola vahiny (devise) 
tara isika. Ny fikojakojana azy koa dia tsy lafo ary tsy manahirana. 

Efa misy ihany aloha ny firosoan’ny tompon’andraikitra amin’izay fanaovana lalana ho rary vato 
na ny famadihana ny lalana ho rary vato, fa misy indrokely ny amin’ny faritra sasany. 

Vita rary vato, ohatra iny lalana andrefan’ny 67 Ha iny. Efa vita taloha ny eny Ankasina fa ny eo amin’ny 
(Antetezanafovoany) 67 Ha atsimo miazo ny Vatobe na Garazin-dRainilemaro, mandalo ny biraom-pokontany 
Ha Afovoany Andrefana sy ny Fiangonana Fkpm Ankasina Martiora no tiana hasiana tsindrim-peo. 

Misy ampahany natao rary vato amin’izy iny ary nisy ampahany navela ho tara. Ny ampahany navela 
tara aloha dia tsinjo fa tamin’ny fotoana namadihana ho rary vato no nahitan’ny mpiantoka asa azy 
hoe mbola mafy. Mandrapahavitan’ny fandrariana vato anefa dia efa manomboka simba ireo navela 
tara, ka isarihana ny sain’ny tompon’andraikitra hoe “avadiho ho rary vato avokoa re iny lalana 
dia milamina ka ny fikojakojana madinidinika sisa atao e!” Tsy mety io hoe “40 metatra natao rary 
dia misy 30 metatra kely navela ho tara, dia misy 40 metatra hafa indray rary vato, dia misy 20 metatra 
mijanona ho tara”, sy ny toa izany. 

Atsipy ny tady ho eny an-tandroka ny omby ary atsipy ny teny ho any ampon’ny mahalala. 



