SAKOROKA MORONDAVA : VOAROBA NY SIRAMAMY 5 000 TAONINA, POTIKA NY TRANON’IREO SINOA – MIDI MADAGASIKARA

Mbola nitohy ny fandrobana nataon’ireo mpanao fihetsiketsehana tao amin’ny orinasa “Sucrerie 
Complant de Madagascar” na SUCOMA nandritra ny alin’ny alarobia teo, ka hatramin’ny omaly antoandro, 
Analalava. Nodoran’izy ireo ny ampahany tamin’ity orinasa fanamboarana siramamy izay sinoa 
tompony. Potika tanteraka ilay orinasa. Ankoatr’izany dia samy nitondra gony ny olona ary nandroba 
siramamy tao anatiny. Loharanom-baovao tany an-toerana no nampita, fa hatrany amin’ny dimy arivo 
no lasan’ny olona. Tsy nionona tamin’izay ireo olona marobe, fa mbola nanafika ny trano fonenan’ireo 
sinoa roapolo any ho any; izay manana andraikitra ambony eo anivon’ny Sucoma ihany koa. Ireto farany 
nalefan’ny mpitandro ny filaminana tamin’ny fiaramanidina hihazo an’Antananarivo faran’izay 
ny alarobia teo ihany tokony ho tany amin’ny misasakalina. Voaroba tanteraka ireo trano, raha 
ny vaovao ôfisialy avy any an-toerana hatrany. Manoloana izany fihetsiketsehana rehetra izany, 
nisy ny fitifirana nataon’ireo mpitandro ny filaminana. Hatramin’ny omaly dia nahatratra sivy 
olona naratra mafy ka nentina teny amin’ny toeram-pitsaboana. Fantatra izao fa ny fanjakana no 
ny fitsaboana ireo marary ireo. Afak’omaly ihany koa navotsotra ireo mpiasa efatra notazonina 
anivon’ny zandarimariam-pirenena, ary omaly ny roa no nalefan’ny mpitandro ny filaminana. Ny 
azy ireo,raha hiverenana kely, no nampirehitra ny afo ka nahatonga ity fikomiana ity. Omaly folakandro 
voalaza fa nilamindamina ny toe-draharaha ary nanomboka nisokatra tsikelikely ny fivarotana. 
izany aza anefa, tsy mbola niverina an-tsekoly ny mpianatra ary hitohy anio izany. Tamin’ny fanambarana 
hidina any an-toerana ny praiminisitra Kolo Roger hijery ifotony ny fandehan-javatra. Handrasana 
ny mety ho vokatr’izany… 

Ornella A. (Stagiaire) 

