FANONDRANANA AN-TSOKOSOKO :: SARONA NY VATO TELONJATO KILAO SY HAZO VOAMBOANA AM-POLONY • AORAHA

Nahatrarana vato «cornaline» milanja telonjato kilao sy hazo voamboana efatra amby efapolo isa 
ara-dalàna ny fiara iray nandeha tany amin’ny lalam-pirenena fahefatra, tany Maevatanàna, tamin’ny 
herinandro lasa teo. Nogiazana avy hatrany ireo entana ireo. Natolotra ny tompon’andraikitra, 
eo am-panaovana ny fanadihadiana rehetra. 

Niainga tamin’ny fahenoana vaovao ny fahatrarana an’ireto vato sy hazo sarobidy ireto. Tsy niandry 
ny zandary miasa eo anivon’ny Borigady misahana ny fifamoivoizana eny amin’ny lalam-pirenena 
any Maevatanàna tamin’ny fanaovana sakan-dalana. Nosakanana sy nosavaina ny taksiborosy iray 
any Mampikony noahiahiana. 

«Entana nalefa ireo hazo sy vato ireo. Tsy tratra teo ny tompony. Tsy nisy taratasy fahazoan-dalana 
koa niaraka tamin’ireo entana ireo», hoy ny lehiben’ny BPR Maevatanàna. 









Enregistrer mon nom, mon e-mail et mon site web dans le navigateur pour mon prochain commentaire. 



