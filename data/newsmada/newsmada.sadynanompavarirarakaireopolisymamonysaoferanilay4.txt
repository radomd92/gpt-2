SADY NANOMPA VARIRARAKA IREO POLISY…  : MAMO NY SAOFERAN’ILAY 4X4 NITRONGY PÔTÔN’NY JIRAMA | NEWSMADA

Par Taratra sur 18/07/2017 

Nambaran’ny talem-paritry ny Jirama Toamasina fa “mandrora mitsilany, manimba ny fotodrafitrasany 
ny mpanjifa”. Toy izany ny nitaterany ny andrinjiron’ny Jirama, tapaka tanteraka nodonin’ny 
iray teny Ankirihiry. 

Nodonin’ny fiara tsy mataho-dalana (4 x 4) iray ny andrinjiron’ny Jirama ny alin’ny zoma hifoha 
asabotsy 15 jolay teo teny Ankirihiry, manoloana ny biraon’ny polisin’ny Fip. Mafy ny fifandonana, 
nitolefika tamin’ny tany mihitsy ilay andrinjiro, ary tapaka avokoa ny famatsiana herinaratra 
manodidina, teny Ankirihiry Avaratra, Valpinson ary Morafeno. 

Olona roa ny tao anatin’ilay fiara, naratra mafy ny teo aloha sady mamo ary nandositra kosa ny mpamily. 

Nahazo ompa variraraka tamin’ilay lehilahy efa mamo ireo polisin’ny Fip nahita ity tranga ity. 
azy ireo koa ary nitonona ho mahalala olona ambony akaiky ny fitondrana. “Nanahirana anay ny fihetsiny 
tsy maintsy noraisina ny andraikitra ka nasiana rojovy izy, nanamora ny nitondrana azy tany amin’ny 
hoy ireo polisy. Nambaran’ireo nanatri- maso fa avy namonjy alim-pandihizana izy roa lahy ireo. 

Sarotra ny fanarenana 

Nambaran’ny talem-paritry ny Jirama Toamasina, Veloson Léonard, fa sarotra ny fanoloana ity 
simba ity. Tsy ahitana karazana tsatobato mitovy aminy intsony ankehitriny. Simba koa ny fiarabe 
afaka mibata sy mamindra izany ary afaka mametaka ny solony raha mahita vaovao. Tsy afaka manome 
ny mpanjifa amin’ny fahavitan’ny fanoloana azy, araka izany, ny Jirama Toamasina. 

Nomarihiny koa fa hitory ireto nahavanon- doza ny Jirama, na nandrahona sy milaza fa mahalala olona 
aza ireto farany. 



Les commentaires sont fermées. 

