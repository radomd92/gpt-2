VOLABE VERY TAO AMINA BANKY : NADOBOKA ENY TSIAFAHY ILAY MPIASA NANGALATRA – MIDI MADAGASIKARA

Omaly efa somary alina ihany, vao vita ny fakàna am-bavany an’ilay mpiasan’ny banky, nangalatra 
tao amin’ny orinasa niasany. Araka ny fanapahan-kevitr’ireo mpitsara mpanao famotorana, dia 
eny Tsiafahy ity farany, miandry ny fotoam-pitsarana azy. Fangalaram-bola amin’ny mpampiasa 
vesatra anenjehana ity mpiasan’ny banky ity raha ny fantatra hatrany. Tsiahivina fa ny alatsinainy 
teo izy no efa natolotra teny anivon’ny Fampanoavana, saingy noho ny maha-goavana ny raharaha 
notohizana omaly izany fakàna am-bavany azy izany. Ny zoma teo moa ity farany no nitolo-tena teny 
pôlisy misahana ny heloka bevava, niaraka tamin’ny mpisolo vava azy rehefa tsy hita tany nanjavonana 
ho herinandro vitsivitsy, taorian’ny nakàny ireo vola amina miliara maromaro tao amin’ilay banky 
Marihana, araka ny fiarovan-tenany, fa ho valifatiny amin’ny tsindry izay ataon’ny mpampiasa 
no nangalarany an’ireo volabe ireo. Ho hita manaraka eo araka izany ny ho tohiny amin’ny fotoam-pitsarana 





















