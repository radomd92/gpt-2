MPIVAROTRA RONGONY ROA VOASAMBOTRA – MIDI MADAGASIKARA

Lehilahy roa no voasambotry ny Polisy miady amin’ny zava-mahadomelina avy etsy Anosy tamin’ny 
14 oktobra 2014. Teo ampivarotana rongony. Ny voalohany dia teny Bemasoandro Itaosy, tokony tamin’ny 
ora antoandro. Tratra teo am-pivarotana rongony I R. Denis Pascal, 39 taona. Rehefa nosavaina 
aminy dia nahitana rongony 146 fonosana. Tamin’ny fanadihadiana azy dia niaiky izy fa mpivarotra, 
tsy azy ireo rongony amidiny fa izany Papa izany no tompony. 5000 ariary isan’andro ny karamany 
ireo rongony ary efa tapa-bolana no nanaovany izany asa ratsy izany. Tamin’ny fanadihadiana ihany 
dia nilaza izy fa 500 ariary no hamarotany ny fonosana rongony iray. Karohina i Papa amin’izao fotoana 
Ny faharoa kosa dia teny Ambohimanatrika. Tokony ho tamin’ny 3 ora tolakandro no voasambotry ny 
i R. Rivo Michel, na Ravazaha, 35 taona izay mpivarotra rongony. Tamin’ny fisavana no nahitana 
rongony miisa 30. Rehefa nohadiadiana izy dia nilaza fa mpivarotra rongony, ary izany Zefa izany, 
mipetraka any Ivato, no mpamatsy azy. 10.000 ariary no ividianany ny iray sachet ary tsinjarainy 
fonosana izany ka amidiny 500 Ariary ny iray. Marihana fa efa nigadra Ravazaha tamin’ny volana 
lasa teo, noho ny resaka fivarotana rongony, kanefa izao tratra izao indray. 

Omaly no natolotra ny fampanoavana izy ireo. 



