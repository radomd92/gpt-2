SERANAM-PIARAMANIDINA IVATO  : NOFIDIN’NY RAVINALA AIRPORTS HO MPIARO VOINA NY CPC | NEWSMADA

Par Taratra sur 09/09/2017 

Vita sonia, omaly, teny Ivato, ny fifanarahana eo amin’ny Ravinala Airports sy ny sampana iray 
amin’ny loza na ny CPC (Corps de protection civile). Nanao sonia izany ny tale jeneralin’ny Ravinala 
Vincent Devauchelle sy ny kolonely Ramanankavana Jean Henri, lehiben’ny CPC. 

Zava-dehibe izao fiaraha-miasa izao ho fiarovana amin’ny loza, araka ny fepetra iraisam-pirenena 
maintsy arahina faritan’ny OACI (Organisation de l’aviation civile internationale). Fiarovana 
anatin’ny seranam-piaramanidina sy ny manodidina, hatrany amin’ny faran’ny atsinanan’ny seranana 
ny farihin’i Laniera, raha eny Ivato. Manaja ireo fepetra rehetra fiarovana ny mpandeha sy ny manodidina 
CPC. 

Tanjona faritan’ny Ravinala Airports ny fitaterana ana habakabaka azo antoka ary azo itokisana 
fiaraha-miasa izay ny CPC. Mandroso rahateo ny asa, araka ny fandaharam-potoana hatramin’ny 
2020. “Andraikitray ny miaro voalohany ny olona sy ny seranam-piaramanidina ary ny manodidina 
ary miomana ny hiatrehana izany izahay”, hoy ny tale jeneraly, Ramanankavana Jean Henri. 

“Marina fa tsy mateti-pitranga ny loza-piaramanidina, noho ny lozam-piarakodia, ohatra, saingy 
hatrany ny loza mananontanona. Ireo loza voajanahary, toy ny andro ratsy, rivotra, varatra, na 
ara-teknika, olana amin’ny fidinana na fiaingan’ny fiaramanidina, atahorana mamono mpandeha 
mpanamory », hoy i Vincent Devauchelle. 

Mamonjy voalohany ireo tra-doza 

Eo ny mpamono afo avy amin’ny Asecna, saingy tsy mahavita irery ny hatao amin’ny fiarovana rehetra. 
CPC efa miaraka amin’ny Adema, koa manamafy sy mampitombo izany ny Ravinala Airports. Anisan’ny 
ny CPC, ohatra, ny mamonjy voalohany ireo tra-doza, mitondra fitaovana rehetra ilaina amin’izany, 
toeram-pitsaboana hatramin’ny fitondrana marary any amin’ny hopitaly. Manana ny andraikiny 
fampitaovana ilaina amin’ny vonjy voina koa ny Ravinala Airports. 



Les commentaires sont fermées. 

