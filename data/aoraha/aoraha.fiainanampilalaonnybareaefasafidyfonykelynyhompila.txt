FIAINANA MPILALAON’NY BAREA :: “EFA SAFIDY FONY KELY NY HO MPILALAO MATIHANINA”, HOY I MELVIN ADRIEN • AORAHA

Nisongadina tampoka tao amin’ny ekipam-pirenena malagasin’ny baolina kitra na ny Barea i Melvin 
mpiandry tsatokazo. Anisan’ny mpilalao niavaka sy nalaza indrindra ho an’ireo mpanaraka baolina 
nandritra ny fiadiana ny amboaran’i Afrika na ny Can tany Ejypta i Melvin Adrien, eny fa na ho an’ireo 
dia mpankafy an’ity taranja ity aza, fa niara-nientana tamin’i Madagasikara fotsiny. Efa safidy 
tamin’ny fahakeliny ny hitady vola amin’ ny alalan’ny filalaovana baolina kitra, raha ny resaka 
nifanaovana taminy teny amin’ ny lapan’Iavoloha, afak’omaly. 

Teraka tao Le Port tatsy Nosy La Réunion i Melvin Adrien. Niondrana tany Frantsa izy tamin’ny taona 
ka lasa mpilalao baolina kitra mpila ravinahitra any an-toerana. Ny klioba FC Martigues milalao 
diviziona fahaefatra na National 2 amin’ny fifaninanam- pirenena frantsay no misy an’ity mpiandry 
25 taona, ity. Klioba fanindiminy nisy azy io, hatramin’ny naha matihanina azy, taorian’ny Amiens, 
Royal Excel Mouscron, Mulhouse. 

Efa isan’ireo mpilalao tao amin’ny Barea izy hatrany amin’ ny fanomanana ny fifaninanana fiadina 
tapakila hiakarana any amin’ny CAN tamin’ny taona 2018. Tany amin’ny fifaninanam-bondrona vao 
niseho ny fahaizany rehefa nihaona voalohany tamin’i Guinée ny Barea tamin’ny 22 jona lasa teo. 
ny fanehoany fahaizany, na tamin’ny lalao nifandrinana tamin’i Burundi izay nanavotany an’i 
mba tsy ho voasahalan-dry zareo ny baolina tokana matintsika. Avy eo, nampi-tolagaga nanoloana 
Nizéria sy nanakana tifitra maromaro tamin’ny RD Congo sy i Tonizia. 



Revon’ny baolina kitra tokoa i Melvin nanomboka tamin’ ny fahazazany. Vao enin-taona monja izy 
efa niditra tao anatin’ny klioba Jeanne d’Arc tatsy La Réunion. Lehibe tany amin’ity Nosy rahavavy 
izy. Tany no nianarany sy nilomanosany tanteraka tao anatin’ny taranja baolina kitra nandritra 
sivy ambin’ny folo taona. 

“Efa tia fanatanjahantena hatramin’izay ny ray aman-dreniko. Tena taranja nalaza sy tian’ny 
ny baolina kitra. Mbola kely aho tamin’izany ka ny taranja malaza no nosafidiana natao. Ny ho tafavoaka 
ny fiainana no tanjona tamin’ izany ka ny baolina kitra no hita fa hahafahana mahatratra ny tanjona”, 
i Melvin, raha nanazava ny nofinofiny tany am-piandohana, nandritra ny resaka nifanaovana taminy 
anatin’ilay lanonana fanomezana mariboninahitra ny Barea teny Iavoloha tamin’ ny alatsinainy 
teo. 

Mbola tsy manana vinavina ny hitranga rahampitso hatreto ity mpilalao izay manana rà Malagasy 
amin’ny ray aman-drenibeny ity. Manana fifanarahana amin’ny FC Martigues izy, klioba nitazona 
laharana fahasivy tamin’ny finaninanam-pirenena diviziona fahaefatra tamin’ny taom-pilalaovana 
teo. 

Amin’izao faha-25 taonany izao dia nolazainy fa “ manana fotoana mbola hivoarana izy. Tsy haiko 
hiseho raha afaka dimy taona. Ny hivoatra hatrany amin’ny baolina kitra no tanjoko. Mbola lavitra 
lalana na dia efa betsaka aza no efa vita, raha ny teo amin’ ny sehatra iraisam-pirenena toy izao”, 
ny namaranany ny resaka fohifohy taminy. 











Enregistrer mon nom, mon e-mail et mon site web dans le navigateur pour mon prochain commentaire. 



