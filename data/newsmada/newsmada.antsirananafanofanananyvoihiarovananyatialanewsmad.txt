ANTSIRANANA: FANOFANANA NY VOI HIAROVANA NY ATIALA | NEWSMADA

Par Taratra sur 21/08/2018 

Maro ny fahalalana norantovin’ny mponina eny ifotony hiarovana ny tontolo iainana. Nampahafantarina 
ireo ny lalàna mifehy ny faritra arovana, ny fandrafetana drafitrasa. Zava-baovao ho azy ireo 
ny fomba famaritana sarin-tany ahalalana ny antsipiriany mikasika ny atiala. 

Mitombo ny traikefan’ny Vondron’olona ifotony (VOI) any amin’ireo faritra arovana any Andavakoera, 
Andrafiamena ary any Analamerana, samy ao anatin’ny distrikan’Antsiranana II, hiarovana tsara 
ny faritra tantaniny. Natao ny 13 hatramin’ny 16 aogositra teo tany Antsiranana ny atrikasa hanamafisana 
fahaiza-manaon’izy ireo mikasika ny lalàna mifehy ny tontolo iainana, ny fomba famaritana sarin-tany 
ny fandrafetana drafitrasa. Manodidina ny 60 ny mpandray anjara nahitana mpikambana anatin’ny 
ny komity miaro ny tontolo iainana (KMT) sy ny mpisafo ala ary ny sefo fokontany. Nanotrona azy ireo 
ny mpitantana ny faritra arovana, ny avy amin’ny Sage, mitantana ny any Andavakoera (Montagne 
Français), ny ONG Fanamby (Andrafiamena) ary ny Madagascar National Park (Analamerana). Tanteraka 
atrikasa ity vokatry ny fandaharanasa “Vonjeo ny akomba” (SOS Lemurs), tohananan’ny IUCN avy 
Soisa, tantanin’ny Alliance voahary gasy (AVG), miaraka amin’ny mpiara-miombon’antoka samihafa 
Fanamby, AJE, Sage, MNP). 

Fantatra ny antsipirian’ny atiala 

Anisan’ny nampahafantarina ny fehezan-dalàna mifehy ny Faritra arovana (Coap), nivoaka ny taona 
mikasika ny faritra anivony tsy azo idirana sy kasihina, ny didy hitsivolana 60-126 sy ny 60-128 
ny ala sy ny manodidina ny faritra arovana. 

Zava-dehibe sy vaovao ho an’ny VOI koa ny nampianarana azy ireo ny fandrafetana sarin-tany, hamantarany 
antsipiriany ao anaty ala. Anisan’izany ny faritra mamaritra ny toerana, ny arabe sy ny lalankely, 
ala velona sy ny efa simba, ny toerana ahitana akomba, ny ahitana fihazana na famonoana akomba, 


Nampahafantarina ny fomba fandrafetana tetikasa koa ny mpizaika. Ny famaritana ny tanjona ankapobeny 
manokana, ny vokatra andrasana, ny tetiandro hanatanterahana ny asa, ny fanombanana toy ny famantarana 
hery sy ny fahalemena, sns. 

Raha aravona, afa-po avokoa ny mpandray anjara sy ny mpikarakara tamin’ity atrikasa ity ary hitohy 
fiaraha-miasa. Tsiahivina fa efa nisy atrikasa toy izao koa natao, ny volana jolay teo, ho an’ireo 
ny lalàna, toy ny mpitandro filaminana (zandary sy polisy), ny ao amin’ny fitsarana, ny mpitantana 
arovana. 

Njaka Andriantefiarinesy 

Les commentaires sont fermées. 

