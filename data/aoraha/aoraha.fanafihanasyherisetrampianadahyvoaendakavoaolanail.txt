FANAFIHANA SY HERISETRA :: MPIANADAHY VOAENDAKA, VOAOLANA ILAY VEHIVAVY • AORAHA

Niharan’ny herisetra ara-nofo ity vehivavy iray mipetraka eny Ambatomaro, ny harivan’ny sabotsy 
teo. Lehilahy telo no voalaza fa nanolana azy tao anaty lobolobo. 

Naratra vokatry ny daroka nahazo azy kosa ny lehilahy iray, anadahin’io vehivavy io, izay niara-dalana 
tamin’ny fotoana nisehoan’ny herisetra. Voasambotra, tamin’io sabotsy hariva io ihany, ny iray 
voa-tondro ho mpanolana sady mpanendaka. Natolotra ny Fampanoavana izy ary naiditra am-ponja 
eny Tsiafahy. Karohina fatratra ireo namany roa lahy. 

Teny an-dalana namonjy fodiana ny lehilahy sy vehivavy iray, mpianadahy, tokony ho tamin’ny fito 
hariva ny sabotsy lasa teo. Narahin’ny lehilahy telo izy mianadahy ireo. Teo amin’ny toerana mangingina 
nanararaotan’izy telo lahy nanaovana ny asa ratsy. Nodarohan’izy ireo ilay lehilahy ka sy tafa-tsangana 
Ny anabaviny kosa nosintonin’ izy ireo nankany anaty lobolobo tsy lavitra teo. Etsy an-kilany, 
afaka nanao na inona na inona ilay lehilahy voadaroka. Voaroba teo ny finday roa sy vola iray alina 
teny aminy. 

«Tsy nanohitra an’ireo mpanendaka ilay vehi- vavy satria norahonana hovonoina raha tsy manaiky 
sitrapon’izy ireo. Nasaina nanala akanjo izy ary teo no nampiharan’izy telo lahy ny filan-dratsiny», 
ny tatitra avy amin’ny Pôlisim-pirenena. 



Nirifatra nandositra ny roa tamin’ireo mpanolana, rehefa vita ny sitrapony. Ny lehilahy iray 
mbola nanaraka an’ilay vehivavy hatrany an-tranony. «Nilaza ho mipetra-drery ilay vehivavy 
Nanararaotra izany ny iray tamin’ireo olon-dratsy ary nieritreritra ny mbola haka ny vola rehetra 
an-tranon’io vehivavy io », hoy ihany ny pôlisy. 

Voafandrika anefa ilay lehilahy nony tonga tao an-trano. Voahidy tao izy. Tetsy an-daniny, nampandre 
fokonolona sy niantso pôlisy haingana ilay vehivavy. Noraisim-potsiny ity voatondro ho mpanendaka 
mpanolana. Nambaran’ ny mpanao famotorana ihany fa niaky ho nandray anjara tamin’ny herisetra 
nihatra tamin’ilay vehivavy ity lehilahy voasambotra. 









Enregistrer mon nom, mon e-mail et mon site web dans le navigateur pour mon prochain commentaire. 



