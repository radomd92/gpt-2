FENOARIVO ATSIMONDRANO : RAMATOA NOVONOINA TAMIN’NY FOMBA FENO HABIBIANA | NEWSMADA

Par Taratra sur 17/05/2017 

Hatairana ny an’ireo olona eny amin’ny kaominina Fenoarivo Atsimondrano, raha nahita fatim-behivavy 
novonoina tamin’ny fomba feno habibiana mialoha ny nanariana azy tao anaty tatatra… 



Renim-pianakaviana iray hita faty teny Fenoarivo, ny faran’ny herinandro teo. Tsy mbola fantatra 
ireo jiolahy tompon’antoka tamin’ity vonoan’olona ity, fa ireo olona eo an-tanàna no nahita azy 
faty tao anaty tatatra. Hataraina ny an’ireo olona eo an-tanàna raha nahita ilay niharam-boina 
olona mipetraka eny Fenoarivo ihany izy ity, araka ny fanazavan’ny olona mahafantatra azy. Raha 
fahitana azy, feno dian-kapoka ny vatany iray manontolo. Mangana ny vatany, tsy nisy namantarana 
intsony koa ny endriny. Teo akaikin’ny tatatra iray manamorona ny tanimbary eny Fenoarivo ny nahitana 
razana. Araka ny fanazavan’ny mpitsabo nanao ny fizahana ny razana, efa novonoin’ireo nahavanon-doza 
an-toeran-kafa ity renim-pianakaviana ity mialoha ny nanariana tao anaty tatatra. 

Vonoan’olona tsotra izao, araka izany, no nisokajin’olona ny zava-nanjo ilay renim-pianakaviana. 
tsy hita andro maromaro izy ka nahataitra ny fianakaviana, kanjo izao hita faty tampoka izao. Faritra 
malaza ratsy amin’ny tsy fandriampahalemana iny faritra iny tato ho ato, ankoatra ny fanendahana 
ny hala-boty. Manao antso avo amin’ny tompon’andraikitra ny mponina mba hijery akaiky ny tsy fandriampahalemana 
faritra iny. 



Les commentaires sont fermées. 

