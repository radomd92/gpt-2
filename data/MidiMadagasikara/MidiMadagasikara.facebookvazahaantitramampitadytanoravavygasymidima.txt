FACEBOOK : VAZAHA ANTITRA MAMPITADY TANORA VAVY GASY – MIDI MADAGASIKARA

Mirongatra indray ankehitriny ny fizahantany mamoafady eto amin’ny Nosy. Hita miparitaka eny 
tambajotram-pifandraisana toy ny « facebook » indray izao ny rakitsary maneho fanadihadiana 
vahiny iray izay mampitady vehvavy gasy vonona ny hanao firaisana aminy amin’ny tambim-bola 20.000ar. 
ao anatin’io « vidéo » io avokoa ny mombamomba ilay vazaha sy ny anton-diany eto Madagasikara. Nilaza 
ny tenany raha nohadihadiana fa teratany eoropeana ary efa misotro ronono, izy izay efa mananika 
75 taona mahery. Nanao fialan-tsasatra nandritra ny fotoana elaela tao Nosy Be izy ary tapakevitra 
hifindra hanorim-ponenana aty Madagasikara. Mbola mandray « pension » mitentina 1.000 euros, 
hoe 3 tapitrisa sy 6 hetsy ariary, isambolana ny tenany. Nambarany ihany koa fa rehefa nipetraka 
Madagasikara izy dia mbola niakatra avo 6 heny ihany koa ny fari-piainany. Anisan’ny itiavany 
Madagasikara, hoy izy, ny hakantony sy ny firindran’ny fiaraha-monina eto amintsika. Etsy ankilany, 
nisalasala ihany koa izy nanambara fa eto Madagasikara no mety ahavitany ny reviny ara-nofo miaraka 
tanora vavy satria ireo vehivavy teratany « belge » latsaky ny 50 taona dia efa tsy misy miherika 
intsony. Any Belgique, hoy hatrany ny tenany dia tsy ho ampy azy velively izany « pension » raisiny 
raha haka mpivaro-tena izy. Tamin’izany no nahafantarana fa efa tanora vavy maro no efa nanaiky 
fangatahany raha notambazany 20.000ar. Misy aza, hoy izy ireo, mbola latsaky ny 18 taona, izay 
fa tena ankafiziny tokoa. Maro amin’izy ireo no faly sy afa-po, hoy hatrany ny lehilahy. Izany rehetra 
no nambarany tsy am-pihambahambana tamin’ny tarehy tsy mitakona manoloana ny mpanao gazety nanao 
fanadihadiana tao anatin’ity « vidéo » ity. Hatramin’ny fotoana nanoratanay dia efa manodidina 
22.472 ireo mpiserasera « facebook » efa nahita ity rakitsary ity. Ny ankamaroan’izy ireo, eny 
hatramin’ny teratany vahiny toa azy aza dia naneho ny hatezerany manoloana ity vazaha izay hita 
tsapa fa tena manararaotra ny fahantran’ny Gasy. Amin’izy ireo dia tsy azo ekena ny toy izao fa mampirongatra 
fizahantany mamoafady ary koa manosika ireo tanora vavy sahirana hivarotra ny tenany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

