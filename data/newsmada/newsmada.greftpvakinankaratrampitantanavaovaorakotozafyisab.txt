GREFTP VAKINANKARATRA : MPITANTANA VAOVAO RAKOTOZAFY ISABELLE | NEWSMADA

Par Taratra sur 16/01/2016 

Mijoro efa ho taona vitsivitsy ao anivon’ny foibem-paritry ny fampianarana sy ny fampiofanana 
sy araka asa ao Vakinankaratra ny fikambanana iray ivondronan’ireo sekoly misahana ny fampianarana 
ny fampiofanana ara-teknika enina misy. Eo ambany fiahian’ny minisiteran’ny Fampianarana sy 
ara-teknika sy arakasa ny fikambanana io ary antsoina hoe Groupement régional de l’enseignement 
et de formation professionnelle (GREFTP). 

Ho fanatsarana sy ho fampivoarana ity taranjam-pianarana ara-teknika ity no antom-pisiany. 
indrindra koa handrindra ny fandaharam-pianarana sy ara-pitantanana ireo sekoly teknika enina 
ao anatin’ny GREFTP, araka ny nambaran’ny talem-paritry ny fampianarana sy fampiofanana teknika 
Vakinankaratra. 

Misy filan-kevi-pitantanana ao anivon’ny GREFTP, araka izany, ary eo ambany fitarihan’ny filohany, 
« président du conseil d’administration » (PCA), izay miandraikitra indrindra ny fanaraha-maso 
ny fanatanterahana ireo andraikitra voalaza tetsy ambony ireo sy ny hafa koa. Roa taona ny fe-potoana 
PCA ary tompon’andraikitra ambony avy ao amin’ny minisitera miahy ny fampianarana sy ny fampiofanana 
sy arakasa ihany no notendrena ho PCA. 

Natao ny alarobia lasa teo tao amin’ny biraon’ny faritra Vakinankaratra ao Antsirabe ny fivoriana 
filan-kevi-pitantanan’ny GREFTP tamin’ity taona ity. Tamin’izany ihany koa no nifidianana 
ho PCA vaovao izay hitantana azy indray mandritra ny roa taona. Tapitra ny taona 2015 ny naha PCA 
Herisoa ary nosoloin-dRakotozafy Isabelle, mpanolotsaina teknika avy ao amin’ny minisitera 
ihany. Izy no lany ho PCA vaovao hitantana ny GREFTP. 



Les commentaires sont fermées. 

