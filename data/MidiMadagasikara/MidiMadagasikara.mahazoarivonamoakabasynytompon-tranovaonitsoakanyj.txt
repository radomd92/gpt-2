MAHAZOARIVO : NAMOAKA BASY NY TOMPON-TRANO VAO NITSOAKA NY JIOLAHY – MIDI MADAGASIKARA

Sahy ny tompon-trano ary tena nisy fiantraikany tamin’ny jiolahy nanafika azy izany. Navoakany 
basy ary napoakany. Rifatra nitsoaka ireo olon-dratsy ary niverina haingana ny filaminana. Ny 
teo no nanafika ny tsena iray izay mpivarotra entana avy any Lafrantsa, toa ny whisky sy ny ranomanitra 
kalitao. Efa tafiditra tao anatiny ireo olon-dratsy ary namoaka ny basiny. Fa sahy ihany koa ny 
tsena ary namaly izany. Tsy nisy na inona na inona azon’ireo mpanafika vokatr’izany. Izay naharaka 
vaovao dia nametraka soso-kevitra avy hatrany ny amin’ny tokony hanamoràna ny fitazomana fitaovam-piadiana 
an’ny olona mendrika izany. Isan’izany ny mpivarotra izay tena tetezin’ny mpanao ratsy hatrany 
an-drenivohitra, kanefa tsy afa-manoatra. Toa efa lasa fahazarana fotsiny ny fahenoana fanafihana 
ary misy aza ny toeram-pivarotana izay efa intelo niverenan’ny mpanafika, ary dia ekena sisa ny 
farany mba hiarovana ny aina. Raha ny zava-misy dia ny jiolahy no tena betsaka mitazona basy ankehitriny, 
ny mpitandro ny filaminana, mazava ho azy. Efa fantatra fa mirongatra ny fiparitahan’ny basy, 
fantatra koa fa tsy ho ary ho araky ny mpitandro ny filaminana avokoa ny fisian’ny fanafihana etsy 
eroa. Dikan’izany, ny olon-tsotra izany no mila miaro tena ary isan’izany ny fanamorana ny fitazomana 
ho an’izay mendrika izany. 



tsara ny soson-kevitra fa tokony ho amoraina tokoa ny fahazaoan-dalana hitazona basy ho an’ireo 
mendrika kanefa tokony ho asiany fanjakana jeritodika ihany koa ireo olona avy nitsara miaramila 
tsy voaray izany hoe non rangagé 




















