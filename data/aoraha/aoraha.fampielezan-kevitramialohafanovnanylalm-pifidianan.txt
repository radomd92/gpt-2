FAMPIELEZAN-KEVITRA MIALOHA :: FANOVÀNA NY LALÀM-PIFIDIANANA NO VAHAOLAN’NY FILOHAN’NY HCC • AORAHA

Fanakianana maro no niraradraraka mikasika ny gaboraraka amin’ny fisian’ireo kandidà solombavambahoaka, 
manao fampielezan-kevitra mialoha ny fotoana amin’ny endriny samihafa. Amin’ny volana mey anefa 
tena fampielezan-kevitra, ary na ny Vaomieram-pirenena mahaleo tena misahana ny fifidianana 
aza dia tsy afa-manoatra loatra manoloana an’io tranga io noho ny fahabangan’ny lalàna mamaritra 
fampielezan-kevitra mialoha ny fotoana. 

Na Rakotoarisoa Jean Eric, filohan’ny Fitsarana avo momba ny Lalàm-panorenana aza dia niaiky 
: « raha ny lalàna ankehitriny dia tsy maintsy hisy hatrany ny tsy fanaraha-dalàna ». Ny fanamboarana 
lalàna no vahaolana hitany fa hisoroka ny resabe momba ny fampi- elezan-kevitra mialoha ny fotoana. 

« Ilaina ny manamboatra ny lalàna momba ny fifidianana mba tsy hisian’ny fihatsarambelatsihy. 
ny fe-potoana ho amin’ny fampielezan-kevitra. Raha lava io fe-potoana io, enim-bolana na herintaona, 
dia azo atao tsara ny mifehy azy», hoy hatrany ny filohan’ny HCC.Tsy misy tokoa ny andinin-dalàna 
fa tsy azo atao ny fampielezan-kevitra alohan’ny fotoana. Ilaina kosa ny fifehezana azy satria 
maro sahady ireo miantso hifidy kandidà iray anatin’ny haino aman-jery, gazety sy tambajotran-tserasera 
« Ampianarina hiaina amin’ny tena demokrasia isika. Ny mananatra aloha no tena atao izao, ny mifehy 
mbola sarotra», araka ny fanamarihana nataon’ny filohan’ny HCC. 

Na izany aza, tsy maintsy hihatra amin’ireo izay mbola minia tsy manara-dalàna ny sazy ary mety 
amin’ ny fanalàna tsy ho anatin’ny lisitry ny kandidà, amin’ny 27 mey ho avy izao raha tena mihoapampana 
zava-misy. 











Enregistrer mon nom, mon e-mail et mon site web dans le navigateur pour mon prochain commentaire. 



