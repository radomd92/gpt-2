VONOAN’OLONA FENO HABIBIANA TANY ANJOZOROBE : NIDOBOKA ENY TSIAFAHY IREO NANAPA-DOHA ILAY MPIVIDY VOLAMENA | NEWSMADA

Par Taratra sur 08/03/2016 

Voasambotry ny zandary, ary naiditra am-ponja eny Tsiafahy ny roa lahy tamin’ireo valo, voarohirohy 
nanapa-doha ny lehilahy iray mpividy volamena. Vonoan’olona feno habibiana, nitranga tao Ambongamarina, 
tapa-bolana lasa izay. 



Tao amin’ny tanàna iray antsoina hoe Ambongamarina, ny 16 febroary lasa teo, novonoina tamin’ny 
feno habibiana ny rangahy iray io. Notapahina ny lohany ary narian’ireo nahavanon-doza tany amina 
lavitra ny lohany. Ny vatany no hitan’ny olona tamin’izany. 

Araka ny fanazavan’ny lehiben’ny zandary eny Ankadilalana, ny kolonely Ravoavy Zafisambatra, 
ihany ny nahavita namono ilay rangahy io. “Rehefa nandeha ny fanadihadiana rehetra, tratra ireo 
valo namono an-drangahy izay samy mpanao raharaham-bolamena ihany. Ny roa, nanapaka ny lohan-drangahy 
ny ambiny, mpiray tsikombakomba”, hoy ny fanazavany. 

Vola 2 tapitrisa Ar norobaina raha saika hividianana volamena tany an-toerana, tany amin’ilay 
novonoina. Raha ny fanazavana, notazonin’ireo roa lahy ilay rangahy, nafatotra ary notapahina 
antsy lava ny lohany. Mbola tratra tany amin’ireo olon-dratsy ireo fitaovam-piadiana. Niaiky 
heloka nataony rahateo izy ireo. Natolotra ny fampanoavana omaly, ary nalefa eny Tsiafahy ireo 
lahy nahavita nanapa-doha olona. 



Famonoana mpivady antitra 

Mbola tany Anjozorobe ihany koa ilay famonoana mpivady antitra vao volana vitsy lasa izay. Ireo 
lahy ihany ny nahavanon-doza tamin’izany, nankana ny vola hanaovam-pasana. Efa sarona ireo ary 
naiditra eny Tsiafahy. 

Miverimberina loatra ny anarana Anjozorobe tato ho ato. Hatramin’ny resaka famonoana olona nataona 
filaminana, fanonontononana ny anaran’ny zanaky ny filoha sns, any Anjozorobe avokoa. 

Ny zandary, efa vaky vava, andanin’izany mafana loatra ny any an-toerana, isehoana asan-jiolahy 
famonoan’olona mahatsiravina. “Manao ezaka ny zandary”, hoy izy ireo, mitady ny marina, ka raha 
manao ny asany tsara ry zareo, tsy maintsy hita ny marina. Ny momba ny zanaky ny filoha sy ny fahafatesana 
tany Anjozorobe, nanamafy hatrany izy ireo fa tsy mitombina io. 



Les commentaires sont fermées. 

