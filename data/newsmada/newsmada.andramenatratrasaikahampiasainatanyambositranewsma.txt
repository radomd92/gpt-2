ANDRAMENA TRATRA  : SAIKA HAMPIASAINA TANY AMBOSITRA ? | NEWSMADA

Par Taratra sur 21/02/2018 

Nahatratra bolabola andramena miisa 37 ny zandary tany Antsirabe, ny alatsinainy 19 febroary 
tany Vinaninkarena akaikin’i Betafo. Nitondra azy ireo ny fiara sprinter iray avy any Morondava, 
saika hoentina any Ambositra. Rehefa nosavaina ny fiara, notapatapahina ary natao tanaty gony 
andramena ary nilaza fa tsy nahafantatra ny fisian’ireo ny mpamily. 

Araka ny fandinihana azy, kasaina hamatsiana ireo mpanao asa tanana, asa sokitra any Ambositra 
andramena ireto. Hatreto voarara ny fikapana, ny fitahirizana, ny fitaterana, ny fivarotana 
ny fanondranana any ivelany ny andramena tsy voahodina araka ny fepetry ny Rafitra iraisam-pirenena 
ny zavamaniry sy ny biby tandindomin-doza sy atahorana ho lany tamingana (Cites). 

Tsara dinihin’ny fanjakana ihany anefa io fepetra io satria tokony azo hatao ny mamoaka lalàna 
didy ahafahana mivarotra azy eto an-toerana, hitsinjovana ny mpanao asa tanana Malagasy, manome 
olona maro sy mamelona fianakaviana anarivony. Mihasimba rahateo ireo tahiry giazan’ny fanjakana. 
fa tsy ataony anefa, fa ny fanondranana any ivelany ihany ny mahamaika karohina satria lafo vidy 
andramena. Tsy hita soritra ny tena fitsinjovana ny Malagasy madinika sy sahirana ara-pivelomana. 



Les commentaires sont fermées. 

