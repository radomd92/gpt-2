MAEVATANANA : TAXI-BROUSSE VOATAFIKA, MATY VOATIFITRA NY MPAMILY – MIDI MADAGASIKARA

Miverina indray ny fanakan-dàlana eny amin’ireny lalam-pirenena ireny. Ny talata lasa teo, fiarabe 
mpiantsena no lasibatry ny jiolahy 10 samy nirongo basy teny amin’iny lalam-pirenana faha-4 iny, 
amin’ny toerana antsoina hoe Ikalamilotra, ao amin’ny kaominina Berivotra, niaraka tamina taxi-brousse 
ho any Port-Berger. Toerana tsy lavitra an’i Maevatanana. Vokany, vola teo amin’ny 10 tapitrisa 
teo no lasan’ireo jiolahy. Maty voatifitr’ireo olon-dratsy kosa ny mpamilin’ilay fiarabe. Raha 
fampitam-baovao azo, dia avy namonjy tsena ity farany ary nitondra entana sy mpiantsena. Efa nandrasan’ireo 
araka izany ity fiara ity ka avy hatrany dia nirotsaka an-tsehatra izy ireo raha vao nahatazana 
fotsiny. Tifitra variraraka no niantefa teny amin’ilay fiara ka nahavoa io mpamily io sy ny mpandeha 
anatiny. Nisy taxi-brousse nandalo teo amin’ilay toerana, saika hanavotra iretsy voatafika, 
niharan’ny fanafihan’ireo olon-dratsy ihany koa. Olona telo no fantatra fa naratra mafy vokatr’ity 
ity tany Maevatanana ity, izay efa samy nalefa notsaboina tany Maevatanana avokoa. Eny am-pelan-tanan’ny 
any an-toerana ity raharaha ity ary efa mandeha amin’izao fotoana izao ny fikarohana ireo olon-dratsy. 

Fa mbola resaka fanakanan-dàlana hatrany, nitranga tamin’iny lalam-pirenena faha-13 iny, mampitohy 
sy Taolagnaro, omaly antoandro. Fiarabe iray ihany koa no lasibatra tamin’ity fanafihana ity, 
teo amin’ny toerana antsoina hoe Befangitra. Naratra voatifitra tamin’izany ny mpamily izay 
niaraka tamin’ny mpanampy azy. Raha ny vaovao azo dia efa mandeha ny fikarohana ireo olon-dratsy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

