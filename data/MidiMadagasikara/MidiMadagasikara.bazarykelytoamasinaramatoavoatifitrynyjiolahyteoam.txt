BAZARY KELY TOAMASINA : RAMATOA VOATIFITRY NY JIOLAHY TEO AMIN’NY FENY, NIALA MAINA IREO JIOLAHY – MIDI MADAGASIKARA

Mitohy hatrany ity fanafihana mitam-piadiana olona heverin’ireo jiolahy ho manam-bola ity eto 
hatramin’izao. Efa betsaka ihany izay tratran’ny mpitandro filaminana izay hatramin’iny taona 
iny, fa mirongatra hatrany izany eto Toamasina efa saika isan- kerinandro. Ny sabotsy teo tokony 
tamin’ny 4ora tolakandro, dia ramatoa iray hanatitra vola amin’ny mpampiasa azy no notafihan’ireo 
3 nitondra moto scooter teo anoloan’ity banky iray ao Bazary kely, saingy tsy avy ao amin’ity banky 
izy, fa efa narahan’ireo jiolahy tamin’ny toerana niaingany nitondra ilay vola kosa. Marihana, 
nandeha fiara ity ramatoa nitondra vola ity tamin’io fotoana io, saingy nosakanan’ireo jiolahy 
moto roa ka ny roa nanao taingin-droa, fa ny iray nandeha manokana izy tamin’izay. Raha ny fanazavana, 
tsy nisy resaka lava, fa avy hatrany dia nosokafan’izy ireo ny fiara nisy ilay ramatoa vao nijanona 
niaro ny vola teny aminy ilay ramatoa. Saingy nampiasa ny basy teny aminy ireo jiolahy ka voatifitra 
amin’ny feny ilay ramatoa; na izany aza dia niezaka niaro ny vola teny aminy ilay ramatoa ary nikiakiaka 
vonjy sy niaro mafy ilay sakosy nisy ny vola. Vao nahita izany anefa ireto jiolahy dia sadaikatra 
efa nanomboka vory ny olona, hany herin’izy ireo nitsoaka sao hiharan’ny fitsaram-bahoaka teo. 
tonga nijery ny zava-nisy ny polisy dia nahitana ambina bala 9mm roa tao anatin’ilay fiara izany 
in-droa nanapoaka basy ireto jiolahy, saingy tsy nanaiky nilefitra mihitsy ilay ramatoa nitazona 
vola noho ilay vola tsy azy fa an’ny mpampiasa azy. 




















