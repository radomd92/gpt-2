MOROMBE : MPANJONO DOBO AN-DRANOMASINA, TSY HITA POPOKA EFA HO DIMY ANDRO – MIDI MADAGASIKARA

Na dia nokarohina fatratra nanomboka ny alatsinainy teo, kanefa hatramin’izao dia mbola tsy nahitam-bokany 
ary mbola tsy hita popoka mandrak’ankehitriny (dimy andro aty aoriana) ireo mpanjono efadahy 
niaraka tamin’ny lakana lehibe iray nentin’izy ireo. Araka ny fantatra, dia ny marain’ny asabotsy 
izy efadahy mivelona amin’ny asa fanjonoana no niainga tao Morombe, ka mbola tsy tafody an-tanàna 
Noho izany, dia mitaintaina mafy tsy misy ohatr’izany ireo fianakaviany, satria tsy fantatra 
maty na velona ireto havany izay tsy nandrenesam-baobao intsony, ary tsy fantatra mazava ihany 
izay nahazo azy ireo na rendrika an-dranomasina any amin’ny lakan-dranon’i Mozambika iny na zavatra 
mihitsy. Manao antso avo amin’ireo mponina manamorona ranomasina ny havan’ireto mpanjono tsy 
popoka ireto mba hampita vaovao maika amin’ny tompon’andraikitra raha mahare vaovao mahakasika 
mpanjono ireto, hoy ny tati-baovao. 




















