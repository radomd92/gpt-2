‘LAY TSENA B…. : HAMALY NY FILAN’NY MPANJIFA NY KALITAON’NY VOKATRA | NEWSMADA

Par Taratra sur 02/12/2017 

Hotanterahina ny 8 ka hatramin’ny 10 desambra izao ny hetsika ‘Lay Tsena B ao amin’ny Village Voara 
Hasongadina ny kalitaon’ny entana amidy hanomezana fahafaham-po ny mpanjifa. 

Nasongadin’ny manam-pahaizana manokana momba ny kalitao, Rasolofo Bernard, omaly, ny dikan’ny 
hoe, kalitao. Mila mahavaly ny filan’ny mpanjifa ny vokatra atolotra azy izay vao azo antsoina 
ara-kalitao ny vokatra. 

Rehefa afa-po amin’ny vokatry ny orinasa na ny mpamokatra ny mpanjifa dia tsara kalitao izay ilay 
Betsaka ireo orinasa efa mikajy ny kalitao sy mikendry ny tsara hanomezana fahafaham-po ny mpividy 
entany eto Madagasikara. 

Hanasongadina io kalitao io indrindra ny hetsika ‘Lay Tsena B izay hotanterahina etsy amin’ny 
Voara etsy Andohatapenaka ny 8 ka hatramin’ny 10 desambra izao. Samy hitondra ireo tsara indrindra 
any aminy ireo mpivarotra mpandray anjara hambaboana ireo mpiantsena sy handresena lahatra azy. 

Hiainga hatrany amin’ny fikarakarana ny famoahana ny kalitao tsara. Fiaraha-miasa amin’ireo 
hetsika efa matihanina no hamoaka izay kalitao tsara izay. Ho voarindra hatramin’ny firafitry 
tsena, ny fanentanana, ireo mpanakanto, ny fandriampahalemana…. 

Hasongadina ny kanto sy ny kolontsaina ao anatin’ity hetsika ‘Lay Tsena B ity. Hiantsehatra ireo 
vakodrazana efa matihanina, ny mpanao Slam, mpilatro…. 

Hisy ny tolotra manokana ho an’ireo minisitera maromaro hahafahan’izy ireo misitraka ny tena 
tsara . hanana ny anjarany koa ny kilonga miaraka amin’ireo mpanao “cirque” sy ny mpampilalao ankizy 
ao amin’ny Olakou. 

Hiavaka ihany koa ny hetsiak satria haseo ao avokoa ny mampiavaka ny faritra 22 na ara-tsakafo na 
Hisy ny fanolorana marim-pankasitrahana ho an’ireo tranoheva mpandray anjara mendrika indrindra 
ny vokatra mendrika indrindra. Eo koa ny loka amin’ny fifaninanana kabary, Slam, tononkalo… 



Les commentaires sont fermées. 

