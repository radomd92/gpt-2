FIFINDRA-MONINA TSY ARA-DALANA :: HIKAROKA AN’IREO MPIONDRANA AN-TSOKOSOKO NY FANJAKANA MALAGASY SY KAOMÔRIANA • AORAHA

Miha mitombo ny isan’ireo mpifindra monina tsy manana taratasy ara-dalàna miondrana any Kaomôro 
mankaty Madagasikara. Hokarohina izy ireo ka ao anatin’ny fe-potoana sivifolo andro. Nanomboka 
no hanaovan’ny fanjakana malagasy sy kaomôriana izany, araka ny kabary nataon’ny Praiminisitra, 
Christian, tany Moroni (Kaomôro) afak’omaly. 

“Samy hanisa an’ireo sokajin’olona ireo ny fanjakana roa tonta ka haverina any amin’ny firenena 
izay tsy manana taratasy fifindra-monina ara-dalàna. Manasa an’ireo Malagasy monina aty Kaomôro 
mba handray anjara mavitrika amin’ny fanisana hatao. Tahaka izany koa ianareo Kaomôrianina monina 
Madagasikara. Izany no hatao dia mba hahafahana manana antontan’isa mazava momba an’ireo mpifindra 
satria fomba iray hahafahana misoroka ny fanondranana olona an-tsokosoko io paik’ady io”, hoy 


Nisy ny taratasy nosoniavin’ny Praiminisitra, Ntsay Christian sy ny minisitry ny Raharaham-bahiny 
Souef Mohamed El-Amine, tany Moroni, manamarina an’io fifanaraham-piaraha-miasa io. 

Fiarovana ny sisin-tany 

Mivelatra amin’ny sehatra maro, toy ny toekarena, ny kolontsaina, ny fanenjehana an’ireo tambajotran-jiolahy 
Malagasy sy Kaomôriana, fa indrindra ny fiarovana ny harem-pirenena sy ny sisin-tany ity fifanarahana 
tany an-toerana ity. 

Nambaran’ny Praiminisitra, Ntsay Christian, izay sady minisitry ny Raharaham-bahiny mpisolo 
fa: “mila mifanome tanana amin’ny fiarovana ny sisin-tany ny firenena roa tonta satria hiantoka 
fivoarana ara-toekarena izany. Tsy azo adinoina fa nosy isika, hoy izy, ka mila harahina maso ny 
an-dranomasina mba hiantohana ny fifezivezen’ireo sambo sy ny ain’ireo mpandeha”. 

“Vonona hifampizara traikefa amin’ireo tantsambo Kaomôriana ny sekoly fampiofanana tantsambo 
Mahajanga (ENEM)”, hoy izy. 











Enregistrer mon nom, mon e-mail et mon site web dans le navigateur pour mon prochain commentaire. 



