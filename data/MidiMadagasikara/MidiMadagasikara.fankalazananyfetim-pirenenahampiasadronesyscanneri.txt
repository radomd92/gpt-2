FANKALAZANA NY FETIM-PIRENENA : HAMPIASA « DRONE » SY « SCANNER » IREO MPITANDRO FILAMINANA – MIDI MADAGASIKARA

Mpitandro filaminana marobe no hahetsika mandritra ity fankalazana ny fetim-pirenena ity, araka 
fanazavana nomen’ireo tompon’andraikitra ambony avy eo anivon’ny Emmo/Far, omaly tetsy amin’ny 
zandary tetsy Ankadilalana. « Manodidina ny 1000 eo ho eo no hitandro filaminana eny amin’iny faritra 
iny fotsiny, mandritra ny andron’ny 25 sy 26 jona ». Tsy vitan’izay fa mba ho fisorohana sy hitandroana 
ny filaminana, ahafahan’ireo vahoaka mankalaza izany am-pilaminana ary indrindra indrindra 
mba hisorohana ny tsy hiverenan’ilay zava-nitranga tamin’ny taon-dasa dia hampiasa tetik’ady 
ireto mpitandro filaminana ireto. « Hisy ny fisavàna kara-panondro ny harivan’ny 25 jona, hisian’ny 
afomanga eny Anosy. Toraka izany ihany koa ireo fiara sy môtô mifamezivezy eny an-toerana. Ny andron’ny 
jona indray dia hampiasa « camera de surveillance » izahay, ary « drone » mba hahafahana manara-maso 
olona rehetra miditra ao Mahamasina ». Tsy azo atao ihany koa ny mitondra zava-maranitra na vy, 
zavatra tsotra mety hivadika ho fitaovam-piadiana ao Mahamasina. Hisy fisavàna henjana araka 
eo am-pidirana, izay hampiasàna « scanner » rahateo, araka ny fanazavàna azo hatrany. « Dieny izao 
efa mampitandrina ireo olona izay mikasa ny hanakorontana io fankalazana io izahay fa tsy hitsitsitsy», 
hatrany ireto Lehiben’ny mpitandro filaminana eto an-drenivohitra ireto. Manainga kosa ireo 
tsirairay mba samy handray ny andraikiny amin’ny filazana avy hatrany amin’izay mpitandro filaminana 
akaiky azy, raha sendra misy zavatra mampiahiahy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

