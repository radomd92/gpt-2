TOLIARA : MITOKONA IREO MPIVARO-KENA – MIDI MADAGASIKARA

Tsy faly amin’ny fampiakaran’ny kaominina 8 000 ariary ny saram-pamonoana omby iray, raha Ar 3 
izany teo aloha 

Nanomboka ny alakamisy teo, noho ny fitokonan’ireo mpivaro-kenan’omby ao Toliara, tsy nisy na 
tamingana hena iray gramma aza hita teny ambony akalana. Vokatr’izany, lasa manao karemy tsy fidiny 
vahoaka mpanjifa hena. Raha ny fanazavana azo dia tsy faly manoloana ny fampisondrotan’ny ben’ny 
Mitsinjo Betanimena ny saram-pamonoana omby ao Betanimena no fototry ny grevy. Teo aloha dia 3.000 
isaky ny omby no aloa amin’ny kaominina, amin’izao kosa nakarina ho valo arivo ariary. Tsy faly 
io fiakaram-bidy io ireo mpivarotra henan’omby rehetra ao Toliara, ka niray hina nitokona tsy 
nisy nivarotra. Ireo hena tsy lany tamin’ny alarobia ihany no hita namidy teny an-tsena. Raha ny 
voaray farany dia mbola mitady vahaolana miaraka amin’ireo tompon’ andraikitra ireto mpivarotra, 
tsy hivarotra mihitsy izy ireo raha tsy midina ho 4.000 ariary ny vola haloa amin’ny kaominina. 




















