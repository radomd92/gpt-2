BETROKA : BASY ROA SY MPAMATSY BASY ARY MPANADIO OMBY HALATRA TRATRA | NEWSMADA

Par Taratra sur 04/12/2017 

Dahalo miisa telo, mpiray tsikombakomba roa, ka mpimasy ny iray, ary mpamatsy fitaovam-piadiana 
mpanadio omby halatra iray voasambotry ny zandarimariam-pirenena any Betroka, noho ny asan-dahalo 
ny 22 novambra tao Bekijoly, kaominina Analamary. 

Basy miisa roa no azo tamin’izany, dahalo roa kosa no maty taorian’ny fifandonana. Tafaverina 
koa ny omby rehetra nangalarin’ireo dahalo. “Ny alin’ny 22 hifoha 23 novambra, nahazo antso ny 
avy ao amin’ny kaompania Betroka fa misy dahalo maromaro nangalatra omby miisa 14 tao an-tanàna. 
niandry ela fa avy hatrany dia niatrana izy ireo ka niova ho fanakanan-dalana ireo dahalo ny iraka 
amin’ny alina izay nampanaovina azy ireo”, hoy ny zandary. Nisy ny fifandonana fotoana fohy taorian’izay 
vaky nandositra ireo dahalo ary navelany ny hazany. Lavo ny dahalo roa. Ny iray lasan’ny rano rehefa 
fifandonana ka tsy mbola hita ny razana. Lehilahy iray izay dahalo efa nokarohana efa ela antsoina 
Thomas, isan’ny namono nahafaty ny GPHC Pila, tao Betroka, ny 29 jona lasa teo ihany koa no lavo ka 
zandary ny basy nentiny, FC cal 16 sy bala maromaro. 

“Rehefa nojerena io basy io, fantatra fa an’ny lehilahy iray ao Betroka izay olona nipetrahan’io 
io teo aloha ka nosavaina ny tranony ary nahatrarana taratasy mirakitra kaonty namarotana bala 
230 (famatsiana bala dahalo) sy « fiche individuelle de bovin » na Fib miisa 33 (fanadiovana ireo 
halatra). Marihana fa efa voasambotry ny zandary tany aloha izy io nandritra ny « opération tandroka 
noho ny asan-dahalo ihany ary efa nisazy noho izany”, hoy ny fanazavana. 

Voalaza fa nisy ny fanarahana ny dian-tongotra sy dian-drà an’ireo dahalo vitsivitsy naratra 
fifandonana ka rehefa tonga teo amin’ny fokontanin’Antondrobe, lehilahy iray mpimasy no tratra 
am-pamafana ireo dian-tongotra sy dian-drà ireo ka nosamborina avy hatrany. Tratra tao an-tanàna 
ihany koa ny dahalo iray izay efa nokarohina hatry ny ela ary nosamborina niaraka taminy ny mpampiantrano 
Nisy lehilahy iray hafa koa tao izay tsy nisy nahafantatra azy ny olona tao an-tanàna ary tsy nisy 
izay niaviany. Tsy manan-kavana na namana ao akory izy io na iray aza. Nosamborina ihany koa ity 
ity. Nentina nanaovana famotorana nanampy azy ireo ny hilahy iray hafa izay tsy nanana taratasy 
tamin’ny fahafahany mitana basy. Miandry ny fitsarana azy ireo olona ireo. 



Les commentaires sont fermées. 

