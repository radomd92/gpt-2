« CYBERCRIMINALITÉ » : NIDOBOKA ENY ANTANIMORA OMALY ILAY TOVOLAHY – MIDI MADAGASIKARA

Omaly no natolotra ny fampanoavana ilay tovolahy izay nokarohin’ny zandary noho ny fanaovana 
ny adiresy mail-n’izy ireo, izany dia entina hanalana baraka ny fianakaviana iray izay monina 
Sabotsy-Namehana. Nolazaina, fa mpamatsy vola ny mpaka an-keriny ary koa mpamatsy vola ny mpanongam-panjakana 
ramatoa io ary nanaovana « avis de recherche » sandoka nalefa tamin’ny e-mail, mbola sandoka ihany 
mitondra ny anaran’ny fari-piadidian’ny zandary eto amin’ny faritanin’Analamanga (CIRGN). 
fanadihadiana avy hatrany ny zandary eo anivon’ny sampana miady ny « cybercriminalité », mainka 
nanamafy izany ny fitorian’ilay ramatoa voakasika sy ny zanany. Rehefa nandeha ary ny fikarohana 
avy amin’ny alàlan’ny teknolojia dia hita ny niavian’ny e-mail. Nizotra nankany amin’ilay tovolahy 
taona izay mpiasa teo aloha teo anivon’ny orinasan-tserasera iray izany. Mbola nijanona tao anatin’ny 
izay fampiasany avokoa ny porofo rehetra rehefa natao ny fisavana ny tranony sy ny fitaovana ara-teknolojika 
raha araka ny loharanom-baovao akaiky ny mpitory. Io farany ihany no nandrenesana, fa niaiky ny 
ilay tovolahy izay tsy aiza fa monina eny Sabotsy-Namehana ihany koa. Mazava fa misy resaka lonilony 
izay mety ho fialonana no nitarika ity lehilahy ity nanao ny tsy mety. Momba ity tranga ity hatrany, 
mpitory dia vonona ny nanatsoaka ny fitoriany raha toa ka nisy fialàna tsiny ampahibemaso nataon’ilay 
saingy tsy tonga tamin’izany io farany dia io nidoboka am-ponja io. Na izany aza anefa, ny raharaham-pitsarana 
raha vao tonga eny amin’ny fampanoavana, dia tsy misy fanatsoahana fitoriana azo atao intsony, 
efa samy tompon’andraikitra amin’ny nataony ny tsirairay, na ny mpitory izany na ny toriany. Ny 
ho vokatry ny fitoriana angamba, dia ny mety hahamaivana ny sazin’ny toriana. « Mpivavaka izahay 
tsy dia ny hanagadra loatra no tanjonay, indrindra koa mbola tanora vao erotrerony ny voakasika, 
izay moa ny zava-nisy sy ny fivoaran’ny raharaha » hoy ny mpitory raha nanontaniany. Amin’ny 12 
hoavy izao no handeha ny fitsarana ity raharaha ity. 




















