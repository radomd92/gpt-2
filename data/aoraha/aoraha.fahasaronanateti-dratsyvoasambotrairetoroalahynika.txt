FAHASARONANA TETI-DRATSY ! :: VOASAMBOTRA IRETO ROA LAHY NIKASA HANAFIKA TOBIN-TSOLIKA • AORAHA

Fikasan-dratsy tsy tanteraka. Tsy afa-nihetsika intsony rehefa hitan’ny pôlisy nitampify tao 
maizimaizina, teny amin’ny tetezan’Andravoahangy, ny lehilahy roa, ny alin’ny alahady lasa 
Fantatra, taorian’ny fakàna am-bavany natao azy ireo fa nikasa handroba tobin-tsolika iray tsy 
teo izy roa lahy ireo. 

Pôlisy nanao fisafoana teny amin’iny faritra iny no nahatratra, avy eo nitondra azy ireo teny amin’ny 
Kaomisarian’ny pôlisy, eny Antaninandro. Nampiahiahy ny mpanao fisafoana ny fahitana lehilahy 
tsy nitondra kara-panondro, tamin’io alin’ny alahady io. Natao ny fisavana azy ireo. Sarona ny 
tsy tena izy iray sy antsy lava iray. 

«Nitantara izy roa lahy, nandritra ny famotorana, fa avy nihaodihaody teo amina tobin-tsolika 
tokony ho tamin’ny 10 ora alina. Efa teo am-piomanana ny fanafihana an’io tobin-tsolika io izy 
no tratra. Fantatra ihany koa fa môtô « scooter » iray halatra no noentin’izy ireo saika hanaovana 
asa ratsy », araka ny voalazan’ny tatitra avy amin’ny Pôlisim-pirenena. Nogiazana, taorian’izay, 
kodiaran-droa eo am-pitadiavana ny tompony. Naiditra am-ponja vonjimaika eny Antanimora kosa 
roa lahy, taorian’ny niakaran’ny raharaha nanoloana ny Fampanoavana. 









Enregistrer mon nom, mon e-mail et mon site web dans le navigateur pour mon prochain commentaire. 



