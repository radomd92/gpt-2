ANDRANOMENA :  TAXI-BE 194 NIVADIKA, OLONA ROA NARATRA MAFY – MIDI MADAGASIKARA

Vao maraim-be dia feona fiara naneno mafy narahina dona no nanaitra ny mponina tany amin’iny faritra 
iny. Tsitapitapitr’izay dia feno olona ny arabe. Omaly tamin’ny 6 ora maraina dia nitrangana lozam-pifamoivozana 
amin’ny tanàna iray antsoina hoe Amboavahy, ao amin’ny fokontany Andranomena. Taxi-be iray ao 
zotra 159 nivoaka nanao “marche arrière” avy ao amin’ny garage no niandohan’ny loza. Rehafa nivoaka 
fiara io dia nisy taxi-be 114 iray avy any Ambohimanarina, tsy nijanona fa nikasa hisongona ilay 
voalohany. Teo indrindra no nifanena tamina taxi-be 194 ho any Andravoahangy; nifampikasoka 
ireo fiara ireo saingy tsy tafajanona ity farany, izay heverina fa nandeha mafy. Niezaka niala 
lavaka be teo alohany ilay mpamily kanefa dia izao nifatratra tany amin’ny tambohon’ny fiangonana 
Ambohidroa, izay nahitana fahasimbana kely, ary dia izao nivadika ambony ambany izao. Tsy nisy 
aina nafoy fa olona roa no fantatra fa naratra mafy ary efa nentina avy hatrany any amin’ny hopitaly 
araka ny nolazain’i Andry mpanampy ny mpamily hatrany dia taxi-be avy ao amin’ny cooperative Mirindra 
no nitondra ny mpamily sy ireo olona naratra any amin’ny hopitaly. Tsy nahitana fahasimbana teo 
fiara roa voalohany saingy ilay taxi-be nivadika kosa no simba tanteraka ny lohany. 

Ankoatra ireo naratra mafy dia nisy ihany koa ireo nahitana ratra teo amin’ny vatany, saingy nisafidy 
hijanona teo an-toerana ihany. Mpandeha iray ho any Andravoahangy ndeha hiasa maraina no tafaresaka 
ka nitantara ny fizotry ny loza: “ somary nandeha mafy ihany izahay satria mbola maraina moa ary 
nalalaka tsara ny lalana. Nahita ilay 159 efa ho tafavoaka tanteraka izahay, sy ilay fiara sprinter 
Ambatolampy nisongona. Niezaka niala, satria nisy nalalaka ihany teo, saingy nahita ilay lavaka 
indray ilay mpamily dia tsy nahatana ny familiana intsony. Ramatoa iray teo amin’ny farany aoriana, 
faharoa, no naratra mafy, satria voatsindrin’ireo gony teo izy ary voahitsaka koa satria samy 
hanavotra ny ainy ny mpandeha, hoy hatrany i Riana Olivia R. nitantara. “ mbola tsy nahateny firy 
izy noho ny fahatairana tampoka nateraky ny loza. 





















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

