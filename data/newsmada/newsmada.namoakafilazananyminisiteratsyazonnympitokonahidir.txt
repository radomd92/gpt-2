NAMOAKA FILAZANA NY MINISITERA  : TSY AZON’NY MPITOKONA HIDIRANA NY FARITRY NY SEKOLY | NEWSMADA

Par Taratra sur 26/05/2018 

Ho fiarovana ny ain’ny mpianatra sy ny mpandraharaha ary ny mpampianatra, namoaka filazana sy 
peta-drindrana ho hitan’ny rehetra ny minisiteran’ny Fanabeazana fa tsy azon’ny olona mpitokona 
ny faritry ny sekolim-panjakana rehetra, nanomboka ny alarobia lasa teo. Fepetra noraisina hampizotra 
ny fampianarana izao ary heverina fa harahin’ny rehetra. “Raha toa mbola misy ny mihoa-pefy tsy 
izany, tsyhijery fotsiny ny minisitera sy ny tomponandraikitry ny sekoly tsirairay”, hoy ny talen’ny 
ambaratonga faharoa fototra, Soloniaina Chantal, omaly teny amin’ny lycée Nanisana. Nisy ny 
niarahan’ny mpampianatra ao amin’ny lycée Nanisana sy ny ray aman-dreny ary ny tomponandraikitra 
amin’ny minisiteran’ny Fanabeazana nijerena ny vahaolana momba ny fitohizan’ny fampianarana 
niato nanomboka ny 2 mey ka hatramin’ny 18 mey lasa teo. Dingana faharoa izao satria efa nitafa tamin’ny 
ny solontenan’ny minisiteran’ny Fanabeazana nitarika ny fanapaha-kevitra hampiato ny fampianarana 
tamin’izay fotoana izay. 

Ankoatra ny teny amin’ny lycée Nanisana, nisy dinika koa niarahana tamin’ny mpampianatra eo amin’ny 
Ampefiloha, sy Andohalo niarahana amin’ny minisiteran’ny Fanabeazana. 

Hatramin’ny 22 mey lasa teo, 1,7% amin’ny sekolim-panjakana no mikatona noho ny hetsika. 3% ny 
nampitsahatra ny asany manerana ny Nosy. Mitohy kosa ny fampianarana ho an’ny ivotoeram-pampianarana 
miankina 14 926. Ho an’ny CEG, nikatona ny sekoly 83 amin’ny 2 456. 

Mbola nanamafy ny talen’ny fampianarana ambaratonga faharoa fa tsy hihemotra ny tetiandro ho 
fanadinam-panjakana rehetra amin’ity taona ity. 

Tao anatin’ny herinandro telo nampiatoana ny fampianarana, misy ihany ny mpampianatra manohy 
asany fa saingy vitsy ary matetika ireo kilasy famaranana no mianatra. 



Les commentaires sont fermées. 

