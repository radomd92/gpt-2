ROVAN’I MANJAKAMIADANA : “TARATRA NY FIRAISAM-PIRENENA IO”, HOY JOBILY RAKOTOSON

Accueil > Gazetin'ny nosy > Rovan’i Manjakamiadana : “Taratra ny firaisam-pirenena io”, hoy Jobily 


Publié le 08 mars 2019 



Maro dia maro tokoa ny hevitra mahakasika ny rovan’i Manjakamiadana amin’ny fikasan’ny fanjakana 
Nirina Rajoelina azy izao. Niantso ny olona mahalala ny tantara sy ny fomba rehetra mba hanatitra 
ao amin’ny ministera sahaniny ny minisitra ny Kolontsaina sy ny serasera ramatoa Lalatiana Rakotondrazafy 


Efa nisy ny fanehoan-kevitra nataon’ingahy Rajaonarivo Gustave izay filohan’ny fikambanana 
(Taranaka ny ampanjaka teto Merina) tamin’ny alatsinainy faha 04 martsa 2019 lasa teo. 

Milaza ny tantara fantany indray ankehitriny ingahy Rakotoson Jobily, Antemoro-Onjatsy avy 
Vohipeno, izay mpahay tantara sady mpikambana ao amin’ny akademia Malagasy koa. Ho an’ingahy 
Rakotoson dia mirakitra ny firaisam-pirenena ny rovan’i Manjakamiadana satria ny lafivalon’ny 
nifanampy tamin’ny fanorenana azy ary nakana hevitra tamin’izany. 

Hoy indrindra izy amin’izany. Ny tsaran’ny razan’ny Malagasy dia ny fakan-tahaka satria alain-tahaka 
ny zava-drehetra. 

Faharoa dia ny Antemoro no fakan-tahaka teto Madagasikara efa hatramin’ny faha elabe indrindra 
fomba amam-panao, ny fiteny, ny tantara ary ny hasina. 

Samy nanana ny rovany avokoa ny foko rehetra eto Madagasikara rah any tantara no jerena. “Tany amin’ny 
no nakana tahaka izany”, hoy izy, “satria ny fanjakana tany dia efa tamin’ny taona 1337 no niorina”. 

“Tamin’ny andron-dRanavalona”, hoy ingahy Jobily Rakotoson, “dia naniry ny hanana lapa lehibe 
mpanjaka vavy teto Imerina ity”. Nandalo tany Ihorombe izy, Tonga tany amorontsiraka atsinanana 
atsimo-atsinanana iny ka tafapaka hatrany Maroantsetra any amin’ny faritra avaratra. 

Voalazan’ingahy Jobily Rakotoson fa tany Maroantsetra no nalaina ny hazo iray nantsoina hoe “Volamahitsy” 
mirefy 40 m. Nentina niaraka tamin’ny fotony avy any io hazo io ka 5000 lahy no nitondra azy tonga 
Antananarivo. Tsy voaisa ny maty tamin’izany. 

Avy any amin’ny Antemoro ny hazo miisa 124 ka isan’izany ny tao Ambinanindrano tao atsinanan’Ambositra. 
sarobidy sy manana ny hasiny manokana avokoa izy ireo. 

Avy any Betioky atsimo any amin’ny faritan’i Toliara ny hazo miisa 124 nantsoina hoe “Ambolihala”. 

Ny hazo ambiny sisa dia nalaina tao Ambatomanitrasina tao Avaradrano Antananarivo. 

Nisy koa atody akoho 5000 sobika voaangona eran’i Madagasikara tamin’ny fotoana nanaovana io 
io. Ireo atody ireo dia natao laron’ny tany teto Imerina tamin’ny fanaganana ny lapa. 

Izany no ilazana fa nirakitra ny firaisan-kinam-pirenena Malagasy hatramin’ny andro faha Malagasy 
rovan’i Manjakamiadana io. 

Marihina fa rehefa nentina avy any Maroantsetra ilay hazo Volamahitsy dia nisy voropotsy nipetraka 
amboniny, ka ireo no nipetraka tao Tsimbazaza sy Ambohitsorohitra ireo. 

Nisy koa ny hazo nampaniriana tao Anatirova dia ny amontana, ny aviavy, ary ny ambora izay nalaina 
anindran-tany. Tsy manan-kasina ny rova raha tsy misy ireo hazo ireo. Matetika aza dia maniry ho 
amin’ny toerana misy rova ireo hazo ireo. 

