ANOSIPATRANA SY MAHAMASINA: MIARAMILA TELO LAHY, TRATRA NIVAROTRA BALANA KALACHNIKOV | NEWSMADA

Par Taratra sur 05/12/2018 

Miaramila ny telo amin’ireo lehilahy voarohirohy tamina raharaha fivarotana balana Kalachnikov 
polisy teny Anosipatrana sy Mahamasina, ny 28 novambra 2018 lasa teo… 

Io indray! Ny polisy avy ao amin’ny PPA Ilanivato sy ny polisy misahana ny heloka bevava (BC), sakelika 
(BC4), no nahasambotra ireto voarohirohy ireto. Araka ny fampitam-baovao avy amin’ny polisy, 
loharanom-baovao izy ireo ka fantatr’izy ireo tamin’izany fa misy balana basy Kalachnikov maromaro 
eny amin’iny faritra iadidian’ny polisy eny Ilanivato iny. Ny 28 novambra 2018, nanamafy hatrany 
fitsirihana sy ny fisavana ireo fiara mifamezivezy eny amin’ny faritra Ilanivato iny ny polisy. 
indray vosambotra teny amin’ny lalana Digue Anosipatrana ny lehilahy efatra, nandritra ny fisavana 
taxi iray. Nahitana balana basy Kalachnikov miisa 120 teny amin’izy ireo nandritra ny fisavana 
polisy. Nentina nanaovana famotorana teny amin’ny BC4 avy hatrany ireto efa-dahy ireto. Nitohy 
ny fanadihadiana ka nahafahana nisambotra lehilahy telo hafa indray teny Mahamasina. Miaramila 
izy telo lahy ireto, araka ny fampitam-baovao avy amin’ny polisy hatrany. Nohamafisin’ny polisy 
tompon’andraikitra voalohany amin’izany fanaparitahana balana fitaovam-piadiana mahery 
izany izy ireo. Fantatra, nandritra ny famotorana, fa aparitaka eto an-dRenivohitra sy alefa 
amin’ny faritra ireo bala maromaro ireo ary vidina 6 000 Ar. Niaiky ny heloka vitany izy ireo nandritra 
famotorana. 



Les commentaires sont fermées. 

