NAFENINA TAO ANATY TRANO HAOLO…  : VOLA SANDOKA 60 TAPITRISA AR SARON’NY POLISY | NEWSMADA

Par Taratra sur 30/04/2018 

Voasambotry ny polisy misahana ny heloka bevava (BC), sakelika voalohany sy ny Sag, ny zoma 27 avrily 
lasa teo teny By-Pass sy tany Ambatolampy ireo tambajotrana mpanao vola sandoka. Tratra tany amin’izy 
ny vola sandoka mitentina 60 tapitrisa Ar sy ny fitaovana fanamboarana izany. Araka ny fanazavan’ny 
polisy misahana ny heloka bevava, ny kaomisera Randrianirina Manahy, maro ny fitairanana voarain’ny 
amin’ny fiparitahan’ny vola sandoka eto an-drenivohitra sy ny manodidina. Nandray ny andraikiny 
hatrany ny polisy nanao ny fitsirihana sy ny fikarohana amin’izay mety ho tompon’antoka amin’izany. 
fanangonam-baovao no nahafahana nisambotra lehilahy misa efatra niaraka tamin’ny vola sandoka 
sandany 10 000 Ar amin’ny fonosana 1 tapitrisa Ar miisa 30 izay mitotaly 40 tapitrisa Ar teny By-Pass 
fotoana io. Taorian’ny famotorana natao azy efa-dahy ireto indray no nahafahana nisambotra ireo 
tany Ambatolampy, ny zoma hariva teo ihany. 

Amidy 3 000 Ar ny iray… 

Nafenin’ireo mpanao vola sandoka tao amina trano haolo iray sady efa ratsiratsy ary nohidiana 
roa samihafa ireo fitaovana avolenta fanamboaran-dry zalahy ireto vola sandoka ireto. Mbola 
tao niaraka tamin’ireo fitaovana ireo ny vola sandoka tsy mbola voatapaka marobe. Nilaza ry zalahy 
ny fanadihadiana nataon’ny polisy fa amidy 3 000 Ar ny iray amin’ireto vola sandoka ireo ary ireo 
amin’izy ireo indray avy eo no manaparitaka izany amin’ny fomba rehetra (eny an-tsena, hividianana 
any ambanivohitra, jiro, lavanila any amin’ny faritra). 

Tsiahivina fa vao ny 20 avrily 2018 lasa teo koa no nahatratra olona miisa sivy niaraka tamin’ny 
sandoka 10 tapitrisa Ar ny polisin’ny BC sy ny Sag ka naiditra am-ponja vonjimaika ny valo tamin’izy 
raha nahazo fahafahana vonjimaika kosa ny iray. 

Mitohy ny fanadihadian’ny polisy momba ity raharaha vola sandoka saika haparitaka ity. Nanamafy 
ny polisy fa mijoro ho andrin’ny filaminana ary misoroka ireo izay mety ho endrika fandikan-dalàna 
endriny samihafa toy ity trangana fanamboarana sy fanaparitahana vola sandoka antapitrisany 
ity. 



Les commentaires sont fermées. 

