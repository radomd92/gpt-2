MANJA : TOVOVAVY MATY, NOKAPAIN’NY JIOLAHY TAMIN’NY FAMAKY – MIDI MADAGASIKARA

Omby am-polony no lasan’ny dahalo ary aina iray no nafoy : tovovavy izay tsy nisalasalàn’ireo dahalo 
ny nikapa famaky ny lohany, tany amin’ny fokontanin’i Taranta, 23 kilaometatra atsinanan’i Manja. 
ny fanadihadiana nataon’ireo pôlisy tany an-toerana moa dia fantatra fa ny tariky ry « Zanely », 
dahalo raindahiny tany an-toerana, no nanatanteraka io vono olona feno habibiana io. 

Telo volana taty aoriana, ny zoma lasa teo dia nahazo vaovao ny eo anivon’ny pôlisin’i Manja fa mihaodihaody 
amin’io tanana io indray ireto andian-dahalo ireto, rehefa nifampitadiavana taorian’io fanafihana 
vono olona io. Efa-dahy izy ireo ny tao an-tanana izay ninoana fa nikasa ny hanafika indray. Nidina 
hatrany tany an-toerana ireo mpitandro filaminana ka nifanehatra tsara tamin’ireo dahalo. Tsy 
mora ny fisamborana azy ireo ireto dahalo ireto ka avy hatrany dia nitifitra raha vao nahita ireo 
filaminana. Voatery namaly tifitra araka izany ireto farany ka nisy iray tamin’ireo olon-dratsy 
lavo. Tafatsoaka koa iretsy namany rehefa nahita izany. Taorian’ny fitsirihana natao tamin’ity 
maty ity dia fantatra fa ilay lehiben’ny dahalo antsoina hoe « Zanely » ity maty voatifitra ity. 
ifampitadiavana kosa hatramin’izao ireo namany tafaporitsaka. 




















