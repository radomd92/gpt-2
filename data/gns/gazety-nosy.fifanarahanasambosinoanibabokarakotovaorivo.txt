FIFANARAHANA SAMBO SINOA : NIBABOKA RAKOTOVAO RIVO

Nampiantso ny tompon’andraikitra ny haino aman-jery aman-gazety eto andrenivohitra omaly ny 
mpisolo toerana vonjy maika, Rivo Rakotovao. Toy ny valan-dresaka mahazatra tamin’ny mpanao 
ny endrika nisehoan’izany. Nohazavainy aloha ny anjara-toeran’ny haino aman-jery aman-gazety 
anivon’ny tany ama-monina, indrindra fa amin’izao vanim-potoam-pifidianana izay. Nampiantsorohany 
ny mpisehatra amin’izany tontolon’ny serasera izany mba hahay manavaka tsara ny maha-mpiserasera 
sy ny maha-olom-pirenena azy. Eo koa ny hoe “tokony ho matihanina sy hahay mandanjalanja”. Hita 
ihany fa ilay tranga niteraka korontana sy fifandonana tany Morondava no tena antony niantsoany 
nitafany tamin’ireto tompon’andraikitra ny haino aman-jery ireto. 

Raka akapoka dia karazana “toriteny moraly” ho an’ny mpitantana orin’asa fanaovan-gazety sy 
aman-jery e! 

Momba izany aloha dia mby an-tsaina ilay fitenenana manan-danja iray izay hoe “teny zato, kabary 
fa tokana ihany ny marina”. 

Etsy ankilany, teboka iray nangatahan’ny mpanao gazety fanazavana tamin-dRakotovao Rivo ny 
nahoraka tato ho ato momba ny fifanarahana nifanaovan’ny fitondram-panjakana tamin-dry zareo 
momba ny fihazana ny harena ao an-dranomasintsika Malagasy ao ka hoe “sambo sinoa 300 % mahery no 
avy hitrandraka izany”. 

Tsy nanda fa nanaiky ny fisian’ilay fifanarahana ny filohampanjakana Rakotovao. Nambarany kosa 
“tsy ampahafirin’ny mpaka harena an-dranomasina antsokosoko na mangalatra ao izany, saingy 
fampanarahana ny fenitra (formel) no ilaina ka anjarantsika ny manara-maso an’izany”. 

Notsindriany koa fa “tsy resaka fihazana harena andranomasina ihany io fa manomboka amin’ny fikojakojana 
ao amin’ny orin’asa Secren, ny fanofanana sy fampitaovana an’ireo mpanjono madinika, sy ny hafa”. 

Ny talen’ny kabinetran’ny fiadidiana ny Repoblika kosa dia nanamafy fa “tsy mamatotra ny fanjakana 
io satria tsy ny mpitondra fanjakana no nanao azy tamin’ny anaran’ny fanjakana fa sehatra tsy miankina”. 

Dia mihevi-tena fa ho afaka andraikitra amin’izany ve ny fitondram-panjakana sy ny firenena malagasy 
Tsarovy fa nanatrika ny fanaovan-tsonia an’io fifanarahana io ny filohampirenena Rajaonarimampianina. 
amin’ny maha-olom-pirenena azy na amin’ny maha-mpiara-miombona antoka aminy ao anatin’ilay 
tsy miankina no nanatrehany teo ? 

Dia tsaroana ny trangan-javatra teto hatrizay e ! Tamin’ny Repoblika faharoa, ohatra, dia nanafotra 
firenena ny “Koparema” sy ny “Procoops”. Sehatra tsy miankina izy ireny fa ny fahefam-panjakana 
ny volam-panjakana mbamin’ny mpiasam-panjakana ange no nampiasaina tamin’izy ireny e ! 

Tsaroana ny tranga tamin’ny tapany faharoan’ny Repoblika fahatelo. Nanangana orin’asa tsy miankina 
hoe “Sonavam” ange ny zanaky ny Amiraly Ratsiraka teto e! Dia iny orin’asa iny no nanao ampihimamba 
tsenam-baro-panjakana momba ny famonoana valala. Ny fahefam-panjakana sy ny volam-panjakana 
nohararaotina tao. Toraka izany ny orin’asa “Decagon” an’ny zanaka vabin’ny Amiraly Ratsiraka. 
miankina amin’ny fanjakana io, izay nitantana an’ilay tetezana mitsingevana tany Ivoloina Toamasina 
fa ny miaramilam-panjakana no nasaina niasa tao, ny fahefam-panjakana no nohararaotina nakana 
iny tany Ukraine. 

Tsaroantsika ny finiavana faran’izay zokiny, feno haratsiam-panahy, teo amin-dRavalomanana 
izy nitantana raharaham-panjakana. Vao ben’ny tanàna izy tamin’ny taona 2000 dia efa nampiasainy 
fahefam-panjakana tamin’ny fifampiraharahna tany Alemana tany ka nahazoana fitaovana toy ny 
mpitatitra fako sy ireny vy be fanariam-pako ireny. Tsy nandoavan’ny Kaominin’Antananarivo 
vola ny momba izany na ariary aza saingy sahin-dRavalomanana ny nampamoaka vola mitentina 600 
tamin’izany fotoana, tao amin’ilay tahiry ho fanadiovana an’Antananarivo (FAR) fa hoe “haba” 
azy ireny teny antseranana. Ny Sekretera jeneralin’ny ministeran’ny Teti-bola, Jocelyn Rafidinarivo, 
dia nilaza ampahibemaso fa “ny fanampiana avy any ivelany ho an’ny fanjakana na ho an’ny vondrom-paritra 
toy ny Kaominina, dia tsy itataovana haba ny fampidirana azy eto”. Dia navadik’Ingahy Ravalomanana 
ny filazana azy hoe “frais”. Tsy saran-dalana na saram-pitaterana, fa “frais” fotsiny. Dia tsy 
ny volam-panjakana teo anivon’ny kaominin’Antananarivo ve izany ? 

Ka raha mirehareha ny tompon’andraiki-panjakana avy amin’ny Hvm amin’izao fotoana, toa an-dRakotovao 
sy ny talen’ny kabinetran’ny Prezidansa fa “tsy mamatotra fanjakana io”, dia “ho hita eo, hoy ilay 
fa tsy voalohany tamin’ny tranga teto ange ny toa izany e ! 

Ny talen’ny kabinetran’ny Prezidansa aza moa dia efa niteny fa “vao protocole d’accord iny ka asa 
ho tohiny”. Izany hoe efa mahatsinjo ry zalahy fa raha tsy tafaverina eo amin’ny fahefam-panjakana 
Rajaonarimampianina dia mety ho maty momoka izy iny? Izay ange no manamarina fa “ny fahefam-panjakana 
ny volam-panjakana ary ny olom-panjakana no nampiasaina tamin’izy iny dia mody nambara fa tsy 
ny fanjakana iny e !” 

Dia manara-maso isika, ary hiaraha-mahita eo ny ho fivoarany e ! 



