TOLIARA : MIAKATRA « VILLE » NY VOAY, MIRENIRENY ERAN’NY TANÀNA – MIDI MADAGASIKARA

Miakatra « ville » ny voay, raha tamin’ny taona 2013, taorian’ny fandalovan’ny rivodoza « Haruna 
no nahitana voay velona farany nirenireny, tao an-tampontanànan’i Toliara. Ny zoma teo, voay 
lehibe no hitan’olona nikarenjy eran’ny tanàna tao amin’ny fokontany Mahavatse I, ka tsy maintsy 
avy hatrany, ary nogiazana tao amin’ny biraon’ny Zandary Tsianaloka. Nihorohoro sy nisahotaka 
iray tanàna, nahita an’ity voay nirenireny ity. Omaly antoandro moa ity biby ity no naterin’ny 
filaminana tany amin’ny farihin’ Antsarako Belalanda, avaratry Toliara. 

Fakana ody gasy mahery. Raha ny fanazavana azo, dia voay nompiana avy amina tokantranona mpimasy 
izy io, no tafaporitsaka. Rehefa nofotorana ilay ombiasy mpanao fanafody gasy tompony, dia nilaza 
fakany ody gasy mahery io voay io, ary rehefa tena lehibe dia hovonoiny havadika vola hakany ny hodiny 
hatao mena-boay hono ! Hatramin’izao raha ny loharanom-baovao akaiky ny mpitandro filaminana, 
tsy mbola fantatra mazava ny antony nahatongavan’ ity voay ity teny Mahavatse. Ny mpiray tanàna 
fa tsy mahalala ny fisian’ io voay io na ny fiompiana azy. Eo eo am-pelatanan’ny mpitandro ny filaminana 
raharaha. Mitohy ny fanadihadiana. 




















