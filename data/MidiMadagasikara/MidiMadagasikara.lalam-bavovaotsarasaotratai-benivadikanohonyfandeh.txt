LALAM-BAVOVAO TSARASAOTRA : TAXI-BE NIVADIKA NOHO NY FANDEHANANA MAFY, OLONA ROA NARATRA MAFY – MIDI MADAGASIKARA

Nitrangana lozam-pifamoivoizana indray teny amin’ny lalam-baovao mampitohy n’i Tsarasaotra 
Ivato iny omaly hariva tokony tamin’ny 5 ora sy sasany. Araka ny fitantaran’ireo nanatri-maso 
nadeha mafy ity fiara taxi-be Mercedes 407 ity, antony nahatonga izao loza izao. Nanararaotra 
fahitsin’iny lalana mihazo an’i Soavimasoandrop iny angamba ilay mpamily ka tamin’izay indrindra 
saika hivoaka ny arabe ilay fiara. Niezaka hanarina izany anefa izy ka tonga dia nidaboka tamin’ny 
havanana ilay fiara. Vokany, naratra mafy ilay mpamily sy ny vehivavy iray nipetraka teo akaikiny. 
fa tsy nisy ny aina nafoy na dia hita fa potika tanteraka aza ilay fiara. Ny toe-javatra toy izao dia 
hilaza fa mbola tsy hain’ireo mpamily fiara eto an-drénivohitra ny mampiasa ireo lalam-baovao 
toa io eo Tsarasaotra io. Rariny loatra raha nisy ny fanapahan-kevitry ny Fitondrana ankehitriny 
ny Lalàna mifehy ny fifamoivoizana sy ny sazy ampiharina amin’ny fandikana izany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

