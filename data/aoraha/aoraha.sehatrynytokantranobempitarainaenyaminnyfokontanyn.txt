SEHATRY NY TOKANTRANO :: BE MPITARAINA ENY AMIN'NY FOKONTANY NY ADINA MPIVADY • AORAHA

Mihamaro ny olana eny anivon’ny tokantrano amin’izao fotoana izao. Betsaka ny fitarainana momba 
adin’ny mpivady voaray eny anivon’ny fokontany, araka ny tatitry ny filoham-pokontany etsy Alasora. 

«Matetika mpivady efatra isan-kerinandro no ampihavanina eto anivon’ny fokontany. Isan’ny 
mahatonga ny adin’ny mpivady ny tsy fahampiana ao an-tokantrano, izay miafara hatramin’ny fikasihan-tanana 
fisintahana mihitsy. Raha ato amin’ny fokontaninay fotsiny, ohatra, dia efapolo isan-jaton’ny 
kirakiraina dia olana eny an-tokantrano avokoa», hoy Rasolofonirina Jean Fidèle, filoham-pokontany 
ao amin’ny kaominina ambanivohitra Alasora. «Saika mitovitovy amin’ny tranga ety aminay avokoa ny zava-misy eny anivon’ny fokontany sasany 
Alasora saingy vita ety anivon’ny fokontany ihany ny fandaminana sy fampihavanana. Ny dimy isan-jaton’ny 
mpivady ihany no alefa eny amin’ny Fitsarana», hoy ihany ny filoham-pokontany. 

Manoloana izany, misy ny fikambanana Ankohasina Mahaolo, izay fikambanana nijoro ara-panjakana 
taona 2017 any Alasora izay hamerina ny hasina mahaolona sy ny fihavanana. Hanabe ireo ankizy izay 
tsy firaharahaina sy ianjadian’ny olan’ny ray aman-dreniny. 

Notoloran’ny fikambanana akanjo sy kilalao ireo ankizy miisa zato monina ao Alasora tamin’ny 
lasa teo. 









Enregistrer mon nom, mon e-mail et mon site web dans le navigateur pour mon prochain commentaire. 



