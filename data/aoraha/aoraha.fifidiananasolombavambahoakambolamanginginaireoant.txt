FIFIDIANANA SOLOMBAVAMBAHOAKA :: MBOLA MANGINGINA IREO ANTOKO SY VONDRONA PÔLITIKA • AORAHA

Mandeha miadana ireo antoko pôlitika amin’ ny fihazakazahana ho eny Tsimbazaza. Folo andro sisa 
higadona ny fotoana hisokafan’ny fe-potoana fametrahana ny antontan-taratasin’ireo hilatsaka 
ana solombavambahoaka. Samy mitandrina ireo antoko nahazo ny laharana telo voalohany tamin’ny 
filoham-pirenena farany teo. 

“Hatreto aloha ny antoko Tiako i Madagasikara (Tim) dia mbola tsy manana ny anaran’ireo hatolotra 
kandidà amin’ny fifidianana solombavambahoaka. Miandry ireo soson-kevitra avy any amin’ny 
rehetra fa indrindra miandry ireo fandaminana. Ny azo antoka kosa dia tsy maintsy hanana kandidà 
hoy Randrianarisoa Guy Rivo. 

“Tsy mbola misy ny fanehoan-kevitra azo aroso momba ny fifidianana solombavambahoaka”, hoy fotsiny 
ny mpitondra tenin’ny antoko Miaraka amin’ny Prezidà Andry Rajoelina (Mapar). Tsy mbola nanambara 
tena fahavononany amin’ ny fanolorana kandida hilatsaka hofidiana solombavambahoaka na tsia, 
ny eo anivon’ ny Hery Vaovaon’i Mada- gasikara (Hvm). “Tsy dia mivory matetika any amin’ny HVM aho 
mbola tsy haiko mihitsy ny mikasika ny fiatrehana io fifidianana io”, hoy Randrianarivony Jaobarison, 
lefitry ny antoko HVM. 

Amin’ny 26 febroary ho avy izao no fisokafan’ ny fametrahana ny antontan- taratasy ho an’ireo izay 
hiatrika ny fifidianana, amin’ny 27 mey 2019. 









Enregistrer mon nom, mon e-mail et mon site web dans le navigateur pour mon prochain commentaire. 



