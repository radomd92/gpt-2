TSIROANOMANDIDY : NOSAMBORINA NY FILOHAN’NY FOKO 18 – MIDI MADAGASIKARA

Fitarihana olona hanakorontana. Izay ny antony nampisamboran’ny fitsarana an’i Dada Willy, 
filohan’ny foko 18,raha araka ny fanazavan’ny zandary. Io loharanom-baovao io ihany no nanazava 
nitarika olona efapolo izy tao amin’ny tsenan’omby ary tsy namela ny varotra omby izy ireo, ankoatra 
omby avy any Melaky. Nosakanana ihany koa ny fampiakarana omby ho ao anaty kamiao hoentina any an-toeran-kafa, 
an-drenivohitra indrindra indrindra. Nitatitra ny zava-misy tany amin’ny fitsarana ny zandary 
ny andron’iny ihany dia nisy ny didy fampisamborana izay notontosaina tao anatin’ny fotoana fohy. 




















