POA-BASY TENY ANTSOBOLO :: LEHILAHY ROA MATY VOATIFITRY NY POLISY, ROA HAFA TAFATSOAKA • AORAHA

Namoy ny ainy ny lehilahy roa voatifitry ny polisy avy amin’ny Hery vojintaitran’ny polisim-pirenena 
teny Antsobolo Ambatomaro, omaly antoandro. Tafaporitsaka ny lehilahy roa hafa voalaza fa naman’ 
ireo. Ny tatitra avy amin’ny polisim-pirenena no nahafantarana fa jiolahy nikasa hanafika olona 
fanafody teny an-toerana izy efa-dahy voalaza ireo. 

Nambaran’ny mpitandro ny filaminana ihany fa naharitra herinandro izay ny fanaraha-maso nataon’ 
polisy momba ny fisiana andian-jiolahy mikasa hanafika toerana fivarotana fanafody iray eny 
Nihaodihaody sy nitady vaovao teny an-toerana, andro aman’alina ny polisy. Niafara tamin’ ny 
olona izay ahiana ho jiolahy hanao ny asa ratsy izany, omaly antoandro. 

«Tonga teny Ambohipo ireo jiolahy. Tsikaritr’ireto farany fa misy polisy manaraka izy ireo, ka 
nitsoaka avy hatrany. Raikitra ny fifanenjehana nanomboka teny Ambohipo hatreny Ambolokandrina. 
fitaovam-piadiana sy sabatra ireo jiolahy ka nitifitra avy hatrany, vantany vao tonga teny Antsobolo. 
izany ny polisy », hoy ny avy amin’ny mpitandro filaminana. Voalaza hatrany fa nisy ny fifandonana 
amin’ny roa tonta. Niantefan’ny bala ny roa lahy. Naratra mafy iretsy farany ary namoy ny ainy teny 
nitondrana azy ireo hihazo ny hôpitaly. 

Mitantara kosa ny olona iray eny Antsobolo milaza ho nahita ny fahatongavan’ny polisy sy ny zava-niseho 
tamin’io antoandro io, fa «teo am-pisakafoanana tamina fivarotana hani-masaka iray izy efa-dahy 
no tratran’ny polisy. Nirifatra nandositra ny roa raha voatifitra ny roa ambiny. Tsy nisy ny fifampitifirana 
amin’ny an-daniny sy ny an-kilany». 

Ny fampitam-baovao avy amin’ny polisim-pirenena ihany no milaza fa efa mpanao fanafihana mitam-piadiana 
amin’iny boriborintany fahatelo iny ireto lavon’ ny bala ireo. Mitohy ny fikarohana ny naman’izy 
roa tafaporitsaka. 











Enregistrer mon nom, mon e-mail et mon site web dans le navigateur pour mon prochain commentaire. 



