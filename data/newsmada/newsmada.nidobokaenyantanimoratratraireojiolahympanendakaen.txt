NIDOBOKA ENY ANTANIMORA: TRATRA IREO JIOLAHY MPANENDAKA ENY BEKIRARO, “AIGLE NOIRE” | NEWSMADA

Par Les Nouvelles sur 09/08/2018 



Nihena roa indray ny jiolahy mpanendaka eny Isotry sy ny manodidina taorian’ny nampidirana vonjimaika 
ireo roa lahy tratra teny Tabernakely Isotry. Manindrona antsy avy hatrany ireto jiolahy ireto 
manao ny asa ratsiny… 

Nibodoka eny amin’ny fonjan’Antanimora, afakomaly ireo jiolahy roa gaigilahy amin’ny fanendahana 
akaikin’ny EPP Ambodin’Isotry, Aigle Noire, Bazarma, Tabernakely ary Bekiraro. Voasambotry 
polisy avy ao amin’ny kaomisarian’Isotry teny amin’ny Tabernakely Isotry ry zalahy ireto. Araka 
fanazavan’ny polisy, maro ny olona efa tratran’izy ireo ary efa maro koa ny fitarainana azon’ny 
momba ny asa ratsy ataon’ireto jiolahy ireto. Voalazan’ireo polisy fa tsy mifidy fotoana ny hanaovan’izy 
ny asa ratsiny fa manodidina ny amin’ny 11 ora antoandro sy amin’ny 5 ora hariva. Nohamafisin’ny 
hatrany fa tsy manendaka tsotra ireto jiolahy ireto fa miaraka amin’ny sabatra sy antsy mihitsy 
zalahy rehefa manao ny asa ratsiny. Tsy vitan’ny very entana izay sendra azy ireo fa mitondra takaitra 
satria tsy manavaka izy ireo fa tonga dia tsindronin’izy ireo amin’ny sabatra sy antsy daholo izay 
na lehilahy na vehivavy. Porofon’izany, tamin’ny nahasamborana azy ireo, nisy renim-pianakaviana 
tonga teny amin’ny biraon’ny polisy eny amin’ny kaomisarian’Isotry nampiseho ny tsindron’antsy 
azy teo amin’ny sandriny sy ny tanany nataon’ireto olon-dratsy ireto. Nahafantatra tsara ity 
ity fa ireto jiolahy ireto no nanendaka azy. Niaiky ny heloka vitany ireto jiolahy ireto ary nilaza 
efa fanaon’izy ireo tokoa ny manendaka amin’ireo toerana malaza amin’ny asa fanendahana ireo. 



Les commentaires sont fermées. 

