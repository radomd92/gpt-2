TOLIARA : TOVOVAVY 14 TAONA NANARAKA VAZAHA ANTITRA, TSY HITA EFA HO HERINANDRO – MIDI MADAGASIKARA

Valalanina ny ray aman-dreniny ary mitaintaina mafy ankehitriny, fa tsy nandrenesam-baovao 
tsy hita popoka, tsy fantatra hoe : maty na velona efa ho herinandro ny zanak’izy ireo vavy, izay 
14 taona monja, voalaza fa nanaraka vazaha efa nahazohazo taona. Raha ny loharanom-baovao, dia 
tolakandron’ny alarobia 4 mey lasa teo, tokony ho tamin’ny roa ora latsaka, no niala tao an-tranony 
tovovavy tsy ampy taona ity ; izay nilaza tamin’ny reniny rehefa avy nisakafo antoandro, fa handeha 
hiaraka hitsangantsangana amin’ny vazaha iray sipany, izay nolazainy tamin’io reniny io hatrany, 
efa telo andro talohan’io izy roa no niaraka, rehefa avy nifankahita teny amoron-driaka, ny harivan’ny 
iray mey lasa teo. Noho ity tovovavy ity tsy nody an-trano andro maromaro, dia nanao ny fikarohana 
toerana mety hahitana azy sy tany amin’ ireo olom-pantatra mety ho nandehanan’ity zazavavy ity, 
hatramin’ny olon-tiany taloha, ny ray aman-dreniny, kanefa tsy nahitam-bokany izany. Raha araka 
loharanom-baovao hatrany, dia ny harivan’ny 5 mey io ity tovovavy ity no nisy nahita farany niara-nirevy 
vazaha be iray tamin’ny “bar” iray tao Bazaribe Toliara, dia izay no vaovao azo sy fantatra farany 
azy. 

Raha araka ny fanamarinam-baovao samihafa, maso mahita ihany koa, dia maro amin’ ireo zatovovavy 
ampy taona ao Toliara no manaraka lehilahy ary lasa vadikely mihitsy noho ny vola (fahasahiranana 
olan-tokantrano) sy rendrarendram-piainana (revy). Misy amin’izy ireny tsy mody an-trano na 
hita efatra andro. Misy mihitsy “anjampela” amam-bolany tsy hita popoka mivaro-tena, ary samy 
ireo olona akaiky azy, fa very na maty mihitsy, nefa dia mipoitra tampoka avy eo, rehefa vita ny zavatra 
tany. Tsy vitsy amin’ireo diso fanantenana tafody no mivarilavo amin’ny zava-mahadomelina na 
tena mihitsy, izay tranga hita natetika tato ho ato. 




















