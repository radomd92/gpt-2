HO AN’NY CEG ETO AN-DRENIVOHITRA: NANOMBOKA OMALY NY BEPC ANDRANA | NEWSMADA

Par Taratra sur 06/08/2019 

Raha efa mahazatra ny rehetra ny fanadinana CEPE andrana, sambany nisy ny BEPC andrana iraisan’ny 
rehetra ato anatin’ny Cisco Antananarivo Renivohitra, nanomboka omaly ary hifarana ny alakamisy 
avy izao. Mitovy amin’ny fanatanterahana ny fanadinanana BEPC tena izy ny fizotry ny andrana ary 
ny laza adina ho an’ny CEG 15 eto an-dRenivohitra. Omaly, niatrika ny taranja malagasy sy sciences 
la vie et de la terre ny mpiadina, hitohy amin’ny mathématique sy ny français anio. Ny alarobia, 
ny taranja histogéo sy ny physique – chimie ny kilasy 3ème ary hofaranana amin’ny teny vahiny nosafidin’ny 
amin’ny sokajy A ny alakamisy maraina. 

Ilaina ny andrana hitsapana ny fari-pahaizan’ny mpiadina sy hanarenana ny lesoka satria mbola 
iray volana ny mpanabe. Aorian’ny andrana, tsy maintsy ampahafantarina ny mpianatra rehetra 
vokatra hanaovana ezaka ho an’ny taranja mbola tsy voafehy. Ny sekoly katolika, manana ny lamina 
manokana ary manatontosa BEP andrana iraisan’ny sekoly ao aminy. 

27 525 ny mpiadina BEPC eto Antananarivo 

Hotontosaina ny 9 ka hatramin’ny 12 septambra ho avy izao ny fanadinana BEPC manerana ny Nosy. Ho 
Cisco eto Antananarivo Renivohitra, mahatratra 27 525 ny isan’ny mpiadina izay nidina raha mitaha 
tamin’ny taon-dasa. 32 ny foibem-panadinana ary ny lycée fito eto an-dRenivohitra no handray 
fitsarana ny laza adina. 22 793 ny sokajy A raha 4 732 ny sokajy B izay manantombo kokoa ny coefficient 
an’ny taranja fizika. Iray ny mpiadina manana fahasembanana, 46 ny zokiny indrindra, vehivavy, 
10 taona ny zandriny indrindra, mbola ankizivavy ihany koa. 



Les commentaires sont fermées. 

