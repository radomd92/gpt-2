AMBOLONKANDRINA : OLONA NIVAROTRA FANAFODY MAHASOLO RONGONY VOASAMBOTRA – MIDI MADAGASIKARA

Lehilahy iray antsoina hoe Tsiresy S. R. no nosamborin’ny polisy miady amin’ny fihanahan’ny zavamahadomelina 
Ambolokandrina, ny talata teo. Tratra nivarotra fanafody lany daty sy fanafody mahadomelina 
io. Ny loharanom-baovao no nahafantarana fa, tsy manana taratasy fahazoan-dalàna hanao izany 
ity olona ity. Fanaony ny mitety tokantrano manangona sy mividy fanafody lany daty, dia ireny indray 
amidiny. Ny vaovao hatrany no nahafantarana, fa nahafeno fiara lehibe iray ny baoritra misy ireto 
ireto, ka hita tamin’izany ny fanafody mahadomelina maro toy ny AZEFOM. Efa ho efatra taona no nanaovany 
fivarotana ity Ankoatra izany, vehivavy iray 39 taona ihany koa no nosamborin’ny polisy teny Ankaraobato, noho 
fivarotana rongony. Afeniny amin’ny fivarotana ranomanitra sy friperie ireto rongony ireto. 
efatra sakaosy lehibe milanja 50kg no tratra tao aminy. Tamin’ny fanadihadiana no nilazany, fa 
any Betroka ireto rongony ireto, ka 510.000 Ariary no nividianany azy. Tsinjarainy amin’ny sachet 
amidiny 25.000 Ariary ny iray, amin’ireo mpaninjara. 

