RY ANTANANARIVO « BORDEL » • AORAHA

Fitohanana lavareny toy ny isan-taona no iainana amin’ireo arabe maro afovoan-tanàna sy manodidina 
renivohitra, rehefa vanim-potoanan’ny fetin’ny faran’ny taona toy izao. Mitombo ny isan’ny 
mifamezivezy fa tsy ireo fiara mikodia akory no mihabetsaka. Ireo olona manampy isa ny mpifanjevo 
Analakely sy Behoririka ary ny hafa dia tsy iza fa ireo mpiantsena satria ho avy ny Noely. Mila miakanjo 
ny lehibe sy ankizy. Mila kilalao ny kilonga. Hividy zava-baovao satria higadona ny taona vaovao 
ny zava-maneno na fitaovana ao an-tokantrano. Saingy ireo rehetra ireo dia ao anatin’ny korontana 
gaboraraka avokoa. Hoy ity mpamily fiarakaretsaka rehefa hiditra ny araben’Analakely avy aty 
amin’ny lalana mandalo ny tsena Pochard aty: « Tena mba mahagaga ahy ireto soavalihazo eto afovoan’Analakely 
ny any ambanivohitra aza efa miala an’itony ! ». Hihomehy ianao satria toa tsy lainga ny zavatra 
ho tezitra ianao dia ho sosotra amin’iza? Nomena alalana ireo mpandahatra latabatra marobe feno 
kapoaka ireo matoa mahenika ny araben’ny Fahaleovantena. Izao korontana velona etsy Analakely 
tokoa angamba no endrik’ilay fahaleovantena mendrika sy sahaza antsika. Renivohitr’i Madagasikara 
no resaka. Tanàn-dehibe tokony hitaratra ny filaminana na ny kitoatoan’ny firenena iray. Mariky 
fahaleovantena ny fanaovan’ny mpitantana an’izay tiany hitondrana ny tanàna, na dia « bordel 
aza no tazana rehefa mitodika havia na havanana. Avelao ny vahoaka hiloka, hisotro (satria rakotra 
tsy misy tafo an’ny toaka etsy Analakely), hivarotra (angamba raha azo ivarotana ny tafo sy lavarangana 
an’iny Avenue iny dia mbola feno ihany koa)… Mameno ny haingo ny fitohanana: fiara madinika, karetsaka, 
môtô, sarety, posy. Midongizina tanteraka manomboka eny Andohan’Analakely sy Ambohijatovo, 
Tsaralalàna… fa misy inona loatra tao aloha tao? Hay mbola milalao ny toekareny ireo mpivarotra 
ny araben’i Behoririka midina avy amin’iny Gaulloise taloha iny ka hihazo ny rano maimbo. Hay tsentsin’ireo 
mba mitady ny harapany anio ilay arabe mba nohalalahana midina etsy amin’ny tsena Pochard ka hihazo 
iny. Tsy hita hoe handrindra fifamoivoizana inona moa izany ireto polisy mameno ny sakeli-dalana 
sy eroa. Ho an’ireo tsy maintsy mandeha fiara, na inona na inona, dia voatery manary fotoana adiny 
na adiny telo isan’andro, mandra-pidifian’ny Noely 2018 sy ny taom-baovao 2019. Asa na tsy misy 
mifehy intsony ve ny olona sy ny fiaraha-monina eto an-drenivohitra eto. Rahoviana ny lalàna vao 
hihatra amin’ny lafiny rehetra sy ho an’ny sokajin’olona tsy an-kanavaka. Amin’izay fotoana 
tsy lalàna natao hahafaly na hahatezitra fa lalàna efa nifanekena ary nankatoavina mba hanajana 
fahalalahan’ ny tsirairay. 









Enregistrer mon nom, mon e-mail et mon site web dans le navigateur pour mon prochain commentaire. 



