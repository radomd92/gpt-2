FIFIDIANANA BEN’NY TANÀNA : TSY NORAISINA NY TOLO-KEVITRA NY CENI ?

Efa miomana amin’ny fiatrehana ny fifidianana monisipaly sy ben’ny tanàna ankehitriny ireo antoko 
lehibe eto amin’ny firenena. Raha efa manomboka miseho tava tsikelikely ireo hilatsaka ho fidiana 
tanàn-dehibe sasantsasany, isan’izany ny eto amin’ny kaominina Antananarivo-Renivohitra, 
mbola tsy fantatra kosa ny olona mety harotsaka ny fitondrana. Hatreto anefa dia mbola tsy fantatra 
daty hanaovana ny fifidianana ben’ny tanàna satria tsy mbola misy ny tetiandrom-pifidianana 
governemanta. Tsiahivina fa efa nanolotra tolo-kevitra momba izay fifidianana ben’ny tanàna 
ny Vaomieram-pirenena mahaleo tena misahana ny fifidianana (CENI), ka ao anatin’izany ny hanatanterahana 
ny andron’ny alatsinainy 28 oktobra ho avy izao. Tsy fantatra anefa ankehitriny raha ho tanan’ny 
io tolo-kevitra naroson’ny CENI io na tsia. Tsara marihana mantsy fa raha ny voalaza ao anatin’ilay 
natolotry ny CENI, dia ny 20 jolay ka hatramin’ny 3 aogositra ny fe-potoana ahafahana mametraka 
atontan-taratasy filatsahan-kofidiana ho an’ireo rehetra maniry ny ho kandidà. Ny 16 aogositra 
no hivoaka ny lisitra ofisialy mirakitra ny anaran’ireo mpilatsaka ho fidiana rehetra amin’ireo 
miisa 1695 eran’ny Nosy. Mazava ho azy fa efa dila ny datin’ny 20 jolay kanefa tsy mbola misy resaka 
hatreto ny momba izay fifidianana monisipaly sy ben’ny tanàna izay. Midika izany fa tsy noraisina 
tolo-kevitry ny CENI sy ny datin’ny 28 oktobtra hanaovana ny latsa-bato. Raha ny voalazan’ny Lalàmpanorenana 
koa dia 90 andro mialohan’ny andro hanatanterahana ny fifidianana no tokony hamoaka ny didim-panjakana 
ny mpifidy ny governemanta, izany hoe ny alahady 28 jolay ho avy izao farafahatarany. Rehefa tsy 
ary izany iny tolo-kevitra voalohany naroson’ny Vaomiera mahaleo tena misahana ny fifidianana 
dia midika izany fa tsy maintsy hamoaka volavolana tetiandrom-pifidianana vaovao indray ry Thierry 
sy ny namany, ary azo antoka ny fihemoran’ny fifidianana amin’ny volana novambra na desambra. 
ihany fa ny volana septambra no mifarana ny fe-potoam-piasan’ny ben’ny tanàna sy ny mpanolotsaina 
eran’ny Nosy. 

