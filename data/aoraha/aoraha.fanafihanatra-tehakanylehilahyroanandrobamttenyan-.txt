FANAFIHANA :: TRA-TEHAKA NY LEHILAHY ROA NANDROBA MÔTÔ TENY AN-DALANA • AORAHA

Tratra tany amin’ny dimy kilaometatra miala ny toerana nisehoan’ny fanafihana ny lehilahy roa 
ho nandroba môtô nandalo tany Bevaha Ambohimiadana distrikan’ Andramasina, tamin’ny talata 
teo. Noentina natao fanadihadiana ary naiditra am-ponja avy hatrany izy ireo, taorian’ny niakaran’ny 
teny amin’ny Fampanoavana, tamin’ny zoma. Ny fanadihadiana no nahafantarana fa efa nomanin’ireo olon-dratsy, tapa-bolana mialoha, ny 
kodiaran-droa tsaratsara hitany mandalo. Lasibatra ny « moto cross » iray nandalo tany amin’ny 
telo kilaometatra miala ny tanàna, tamin’ny tolakandron’io talata io. Novelesina tamin’ny hazobe 
lohan’ny mpamily. Naratra sy nianjera ity farany. Nalain’ny jiolahy iray ny môtô. Nahatsiaro 
sy afaka niarina ny mpamily ka nikasa hanohitra an’ilay olon-dratsy. Voatery nandositra anefa 
rehefa hitany nipoitra avy any anaty ala ny jiolahy iray hafa. «Nifanena tamin’ny zandary mpanao fisafoana teny amin’iny faritra iny ilay voaroba. Teo ihany 
niroso tamin’ ny fanenjahana ny zandary. Tratra tany amin’ny lalana mankany Alatsinainy Bakoro 
olon-dratsy. Tafaverina amin’ny tompony ny môtô », hoy ny zandary. 

Voarohirohy tamin’ity halatra ity ihany koa ny vadin’ny iray amin’izy roa lahy ireo. Nahazo fahafahana 
io vehivavy io. 









Enregistrer mon nom, mon e-mail et mon site web dans le navigateur pour mon prochain commentaire. 



