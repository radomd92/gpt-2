PLANÈTE AMBOHIJATOVO : NOBATAIN’NY JIOLAHY NY 40 TAPITRISAAR. TAO ANATY « COFFRE » – MIDI MADAGASIKARA

Omaly manodidina ny tamin’ny roa ora maraina no heverina ho nitrangan’ity asan-jiolahy ity. Nanjavona 
amin’ny toerany ny vata fitoeram-bola, an’ny toeram-pisakafoanana “planète” etsy Ambohijatovo. 
araka ny fantatra dia eo anelanelan’ny 30 ka hatramin’ny 40 tapitrisa ariary ny tetin’ny vola nanjavona 
anatin’ity raharaha ity. Omaly ihany dia nosokafan’ny pôlisy ny fanadihadiana ary fantatra fa 
ny mpiambina ity toerana ity. Izy io, raha araka ny loharanom-baovaonay, dia tsy hita raha vao niseho 
fandrobàna. Nopoirina ny varavarana nahafahana nitsofoka tao anatin’ilay toerana. Taorian’izay 
afaka nivezivezy tao anatiny ireo jiolahy ary nanam-potoana nibata ny fitoeram-bola. Misy ny 
tsikombakomba raha ny fijery ivelany ny raharaha. Ny antony dia satria tsy ho vitan’ny olona iray 
ny sady hamaky no hibata fitoeram-bola, indrindra koa ao anatin’ny fotoana fohy. Manaraka izany, 
olona mahay ny toerana ihany matoa hitan’izy ireo avy hatrany ny misy izany, ary koa ny antony nisafidianana 
fotoana namakiana ny trano, izay nitontona indrindra tamin’ny nisian’ny vola tao anatin’ilay 
Raha ny fanazavana azo dia fitoeram-bola goavam-be ary olona tsy latsaky ny enina any no heverina 
mahazaka azy. Mazava ho azy koa fa efa nisy fiara tsy maintsy nijanona teo amin’ny manodidina nampiasaina 
fitaterana ilay fitaovana fametraham-bola. Nohenoina ny olona maromaro noho ity raharaha vaky 
tetsy Ambohijatovo ity ary ny tena ezaka voalohany dia ny hisamborana ny mpiambina. Mirongatra 
asan-jiolahy rehefa faran’ny taona toy izao ary io tetsy Ambohijatovo io no isan’ny nisantatra 
Miakatra hatrany ny salan’isan’ny vaky trano sy ny fanendahana ary koa ny fanafihana mitam-piadiana 
volana desambra, izany dia isan-taona. Heverina fa mila hamafisina ny fiarovana ny boriborintany 
avy eto an-drenivohitra ary torak’izany ihany koa ny fisafoana amin’ny alina any anaty elakelan-trano 
rehetra any. Ny atao hoe manamafy fandriam-pahalemana mantsy eto amintsika dia mijanona fotsiny 
amin’ny fisavàna taratasin’ny fiara miaraka amin’ny basy. Tsy ny olona handeha fiara mihitsy 
matetika no handeha hanendaka sy handroba any anaty tanàna any… 




















