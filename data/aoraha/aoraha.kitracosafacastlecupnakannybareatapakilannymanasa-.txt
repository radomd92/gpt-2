KITRA – COSAFA CASTLE CUP :: NAKAN'NY BAREA TAPAKILAN'NY MANASA-DALANA NY BAFANA BAFANA • AORAHA

Tafita hiatrika ny dingan’ny manasa-dalana ho an’ny fiadiana ny ho tompondakan’i Afrika tapany 
na ny «Cosafa Castle cup» ny ekipam-pirenena malagasy taranja baolina kitra. Lavon’izy ireo tamin’ny 
«tirs au but», 4 noho 3, ny ekipam-pirenena Afrikanina Tatsimo na ny Bafana Bafana, teo amin’ny 
ampahefa-dalana, notanterahina, omaly, tao amin’ny kianjan’ny New Peter Mokaba, Afrika Atsimo. 
ady sahala, samy tsy nitoko, ny roa tonta teo amin’ny fe-potoana ara-dalàna, ka tsy maintsy niditra 
tsontsorimamba nisarahana nahafahana namaritra izay hiatrika ny lalao manasa-dalana, amin’ny 
ho avy izao. 

Nanana tombony ny Bafana Bafana, teo amin’ny fizaràm-potoana voalohany, ary saika nanjaka tanteraka 
ireo. Vao efatra minitra nanombohana dia efa nananontanona ny harato nandrasan’i Jean Dieudonné 
na i Leda ny «coup franc» nodakan’izy ireo. 

Teo amin’ny 30 minitra nilalaovana ihany koa no efa saika nahafatesan’i Maobé ny baolina ho an’i 
Atsimo saingy navotan’ity mpiandry tsatokazon’ny Cnaps Sport ity izany. 

Nanarina izany ary nitady hirika hanakobana ny harato nandrasan’i Pieterse, mpiandry tsatokazon’ny 
kosa ireo mpilalao Malagasy, nandritra ny fizaràm-potoana faharoa. Teo amin’ny roa minitra nanombohan’ny 
faharoa dia efa saika nahafaty baolina ihany koa i Bourahim Jaotombo, saingy tsy nahomby ny ady 
natrehany nanoloana ny mpiandry tsatokazo Afrikanina Tatsimo. Nisedra olana kely indray ny mpilalao 
taorian’io, ka efa ny tsato-by sisa no nanavotra ny Barean’i Madagasikara rehefa navoakan’i Leda 
baolina nodakan’i Modiba. 

Ny ekipan’i Zambia izay nandresy an’i Namibia tamin’ ny alalan’ny «tirs au but», 4 noho 3, rehefa 
nisaraka samy tsy nisy naratra nandritra ny fe-potoana ara-dalana, 90 minitra no isan’ireo tafakatra 
ny manasa-dalana hifandona amin’ny ekipam-pirenena malagasy. Hotanterahina amin’ny alarobia 
avy izao ao amin’ny kianjan’ny New Peter Mokaba, amin’ny 4 ora (ora eto Madagasikara), ny lalao 
hihaonan’ny roa tonta. 









Enregistrer mon nom, mon e-mail et mon site web dans le navigateur pour mon prochain commentaire. 



