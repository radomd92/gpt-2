MITOHY NY TRAFIKA ANY ANDROKA TOLIARA: SOKATRA 300 NATAO KITOZA, OLONA ROA TRATRA | NEWSMADA

Par Taratra sur 06/09/2018 

Na eo aza ireo efa tratra, tsy misy fitsaharany fa vao mainka mirongatra ny fangalarana sy famonoana 
any Toliara. Na izany aza, tsy mikely soroka ny tompon’andraikitra any an-toerana. 

Nahatratra olona roa indray tany amin’ny kaominina Androka, distrika Toliara II, faritra Atsimo 
ny tompon’andraikitry ny fitantanam-paritry ny Tontolo iainana sy ny ala (Dreef), niaraka tamin’ny 
filaminana, ny herinandro lasa teo. Tratra tamin’izy ireo ny sokatra velona miisa 16, niaraka 
gony efatra nahitana kitozan-tsokatra, tombanana ho sokatra maherin’ny 300. Nalefa hohadihadiana 
amin’ny tribonalin’Ampanihy ireo voampanga. 

Tsy vao izao ny nisin’ny fangalarana sy ny famonoana sokatra any amin’ny disitrika Toliara II, 
ao amin’ity kaominina Androka ity. Efa notaterina teto ny nahatrarana sokatra miisa 352 tany amin’ny 
Belalandy, ny 11 mey teo. Nisy olona fito koa tratra niaraka tamin’ny kitozan-tsokatra ampolony 
ny faramparan’ny avrily teo. Manampy ireo ny sokatra maherin’ny 10.000, tratra ny 10 avrily. 

Tetikasa fiarovana ny sokatra 

Santionany ihany ireo, misy ny olona tratra, saingy tsy fantatra mihitsy ny tohiny, ny sazy ampiharina 
indrindra ho an’ireo atidoha maniraka ireo olona madinika. Ampahatsiahivina fa sokajina heloka 
ny fidirana anaty faritra arovana, sy/na fakana ny harena voajanahary biby na zavamaniry tandindonin-doza 
ho lany tamingana, toy ny sokatra. 

Etsy ankilany, noraisin’ny talen’ny fanaovana fanadihadiana (police judiciare), ny Controleur 
Andrianirina Alain Bruno, ny alatsinainy 3 septambra teo ny solontena roa avy amin’ny fikambanana 
miaro ny sokatra avy any Geneve Suisse, notarihin-dRtoa Susana Simoes Abbasi sy Rtoa Dalila El 
Anton-dian’izy ireo, ny fampahafantarana ny tetikasa “Fiarovana amin’ny fampijaliana ny sokatra”. 
koa ny fandraisana an-tanana ireo olona voasambotry ny mpitandro filaminana, ny fampahafantarana 
zony, sns. Antenaina fa hisy vokatra azo tsapain-tanana avy amin’ny tetikasa toy izao. 



Les commentaires sont fermées. 

