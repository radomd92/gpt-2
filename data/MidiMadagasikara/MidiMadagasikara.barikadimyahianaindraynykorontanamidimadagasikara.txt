BARIKADIMY : AHIANA INDRAY NY KORONTANA – MIDI MADAGASIKARA

Nilaza ireo mpianatra fa tsy hiala ao amin’ny campus ao Barikadimy izany. Amin’ny zoma izao anefa 
fe-potoana farany nomena azy ireo mba hahafahany mijanona ao. Hatreto izany dia manahy ny hisian’ny 
ao an-toerana ny mpanara-baovao. Ny mpitandro ny filaminana mantsy dia efa nampitandrina fa hampihatra 
lalàna ary tsy hitsitsy ho an’ireo izay mandika an’izany. Nilazan ireo mpianatra fa tsy mazava 
ity fepetra ity. “Efa ny 11 aogoistra teo ny fidirana amin’ny taom-pianarana 2013-2014 ary efa 
koa ireo avy any amorontsiraka no tonga niaraka amin’ny vola ilaina mandritra ny taom-pianarana”, 
araka ny filazan’ny solontenan’ny mpianatra. Nentin’izy ireo hanazavana izany fa tsy afaka hihemotra 
ny ankamaroan’ireo mpianatra, satria sady avy lavitra no tsy hisy hipetrahana raha toa ka miala 
amin’ny campus. Harahina ny fivoaran’ny raharaha… 



