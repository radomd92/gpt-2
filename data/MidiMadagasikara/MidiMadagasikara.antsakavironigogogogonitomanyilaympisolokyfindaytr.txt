ANTSAKAVIRO : NIGOGOGOGO NITOMANY ILAY MPISOLOKY FINDAY TRATRA AM-BODIOMBY – MIDI MADAGASIKARA

Ela nitoratorahana ity olona iray, izay efa malaza ratsy amin’ny resaka fisolokiana amin’ny varotra 
ao anaty tambajotra sosialy ao. Omaly atoandro izy no tratra ambodiomby tetsy Antsakaviro, raha 
saika nidingin-drambo, nahavita ny asa ratsiny indray. Ny somary nampihomehy dia nampitahotra 
alalan’ny hoe fahafantarany mpitsara ity mpisoloky raha toa miantso mpitandro filaminana ireto 
nahasambotra azy. Rehefa nidrikina ihany anefa ireo lasibatra ka tonga ny mpitandro filaminana 
vaky tomany sy latsa-dranomaso ranamana. Araka ny fantatra dia tonga nivarotra finday avolenta 
olona iray teo Antsakaviro ity lehilahy ity, izay miendrika teratany vahiny, ary milaza fa tsy 
teny gasy. Lafony ny entana ary saika hitsoaka izy kanjo nisy nahafantatra tampoka. Olona voany 
mahery ity sendra azy ity ka dia nifanenjehana, ary tratra. Marihana fa finday hosoka sy tsy amin’ny 
ho izy akory no amidiny amin’ny vidiny lafo sy lazainy fa avolenta. Ary olona efa maromaro no lasibatra 
mitaraina fatratra anaty tambajotra sosialy ao. Ela nitoratorahana araka izany ranamana izao 
izao. Ambonin’ilay izy nigogogo nitomany teo anatrehan’ny olona sy ny mpitandro filaminana moa 
hay mahay miteny malagasy tsara ity mpisoloky ity. Amin’izao fotoana izao tokoa dia mahazo vahana 
ity varotra ao anaty tambajotra sosialy ity. Noho izay sehatra miroborobo izay dia isan’ny tokotany 
mpisoloky izy ireo, ka kojakoja ara-teknôlojia, toy ny finday sy ny solosaina matetika no tena 
Ankoatra ireo tontakely maro isan-karazany avy eto amintsika dia mirotsaka amin’izay asa ratsy 
ihany koa ny teratany vahiny sasantsany, raha tsy hiteny afa-tsy ilay sinoa mitety vohitra milaza 
mivarotra solosaina avo lenta, na ireo teratany vahiny, tsy miteny gasy, tsy misy frantsay ary 
mahay teny anglisy akory, izay tsy fantatra hoe avy aiza. 




















