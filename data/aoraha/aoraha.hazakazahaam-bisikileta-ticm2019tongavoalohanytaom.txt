HAZAKAZAHA AM-BISIKILETA - «TICM 2019» :: TONGA VOALOHANY TAO MAEVATANÀNA I MAZONI RAKOTOARIVONY • AORAHA

Fandresena malagasy voalohany. Norombahin’i Mazoni Rakotoarivony ny dingana fahatelo amin’ny 
am-bisikileta an’i Madagasikara na ny TICM 2019, omaly. Tonga voalohany tao Maevatanàna ity mpivoy 
mitana ny laharana voalohany ao amin’ ny ekipam-pirenena malagasy A na ny ekipa BOA ity. Vitany 
anatin’ny 2 ora 29 minitra 8 segaondra ny hala­viran-dalana mirefy 85 km mampitohy an’Ambondromamy 
Maevatanàna. Na izany aza dia mbola ilay teratany Belza, Jari Verstraeten, no misalotra ny akanjobà 
hatramin’ny omaly. 

Mpivoy bisikileta belza, Van De Mierop Sam, sy i Hamede Houlder ao amin’ ny ekipa Malagasy BOA no 
faharoa sy fahatelo, tamin’io dingana io. Nahavita fe-potoana nitovy tamin’i Mazoni izy roa lahy 
Mbola teratany malagasy indray no teo amin’ny laharana fahaefatra, dia i Nambi­nintsoa Randrianantenaina 
ora 29 minitra 34 segaondra). 

“Mbola tsy ao anatin’ny tetikadinay ny fanafihana avy hatrany. Navelanay hanjaka voalohany ireo 
vahiny, hahafahanay mahafantatra ny tanjak’izy ireo. Sendra nisy fotoana nahafahana nandresy 
nohararaotinay, androany (Ndlr: omaly). Mbola ao anatin’ny fanangonana ny herinay manontolo 
hiatrehana ireo dingana telo henjankenjana”, hoy i Mazoni Rakotoarivony, mpandresy tamin’ny 
fahatelo. 

Tamin’ny andro faharoa no nanana olana ara-pahasa­lamana teo amin’ny lohaliny i Mazoni, saingy 
nataony ho sakana tsy nahazoany ny dingana mampitohy an’Ambondromamy sy Maeva­tanàna izany. 

Mbola anjakazakan’ireo teratany belza ny laharana telo voalohany vonjimaika amin’ny fifaninanana. Manana fe-potoana 8 ora 30 minitra 55 segaondra i Jari Verstraeten, laharana voa­lohany. Tara 
minitra 3 segaondra sy 6 minitra 9 segaondra kosa i Van De Mierop Sam sy Tribout Bart. Any amin’ny 
fahaenina, tara 15 minitra 52 segaondra, ny mpivoy bisi­kileta malagasy voalohany mifaninana. Hitohy amin’ny hazakazaka mampitohy an’Andriba amin’Ankazobe (140 km) ny lalan-kizorana, anio. 









Enregistrer mon nom, mon e-mail et mon site web dans le navigateur pour mon prochain commentaire. 



