TÔLAGNARO : VAVY ANTITRA VOAHAROM-PAOSY, VERY 400 000 AR – MIDI MADAGASIKARA

Teo am-pvidianana fia tao amin’ny tsena-Tanambao ny alarobia maraina no tratran’ny tsy nampoizina 
vehivavy antitra tokony ho 60 taona eo. Avy nahazo vola izy io no sendra niantsena. Teo am-pividianana 
iny indrindra izy no hitan’ireto andian-jatovo. Tsy nisalasala ireto dimy mirahalahy naka ny 
tany am-paosiny. Vao azony ny vola ,avy hatrany dia nandositra. Tratra ireo roalahy ary nentina 
amin’ny tobin’ny zandary Tanambao nanaovana famontorana. Ny telo hafa tsy mbola hita ny nanjavonany 
tamin’ny vola. Marihina fa efa matetika ireto tanora ireto no mangarom-paosy mangalatra ao amin’ny 
Tanambao ity. Efa maro no nitondra faisana. Ny fanadihadiana hataon’ny zandary no hampivoaka 
tsiambarantelon’ny halatra ao an-tsenan’i Tanambao ity. Tao anatin’ny herinandro efa mananika 
telo any ireo mpangarom-paosy tratra Ny mailo ihany no tokony hatao. 



