HERISETRA GOAVANA :: LEHILAHY EFATRA NIARA-MATY TAMIN'NY FIFANINDRONANA ANTSY • AORAHA

Nandriaka ny ra tao amin’ny tanàna iray any amin’ny kaominina Ambakirano distrikan’Ambilobe, 
talata lasa teo. Nifamira antsy tamin’ny olona teo an-tanàna ny andian’olona vitsivitsy avy any 
Vokany, lehilahy efatra no namoy ny ainy, izay nahitana tovolahy iray, vao roapolo taona. Nisy 
koa ny naratra. 

Tamin’io andro io ihany dia efa niroso tamin’ny fisam­borana olona voatondro ho anisan’ireo nifamira 
ny mpitandro filaminana. Nitohy ny fisamborana, ny ampitso. Olona dimy, ankehitriny, no voatazona 
famotorana. 

Raharaha fananantany no niantombohan’ny herisetra mahery vaika, tamin’io talata io. Nisy olona 
any Ambi­lobe tonga tany Ambakirano, tamin’ny alatsinainy lasa teo, nilaza fa hijery ny tany efa 
ireo, taona maro lasa izay. Nisy fifamaliana teo amin’izy ireo sy ny fianakaviana tompon’ny tany. 
nody ireo avy any Ambilobe. 

«Niverina tany Ambaki­rano nitondra olona maromaro ireo milaza ho nividy tany, ny talata. Nitohy 
fifamaliana narahina tabataba ary niafara tamin’ny fifampi­kasihan-tanana mihitsy», hoy ny 
filaminana. 



Nambaran’ny loharanom-baovao fa samy namoaka antsy ny an-daniny sy ny an-kilany. Nifanandrina 
nifampitolona avy eo. Nanomboka tamin’ny sivy ora maraina ny ady. Tamin’ny 11 ora antoandro ny 
filaminana no naheno fa misy olona mifamono ao amin’io tanàna io. 

Nidina tany an-toerana ny zandary avy any Ambilobe sy Betsiaka. «Nandositra ireo avy amin’ny an-kilany, 
vao nahita ny fahatongavan’ ny zandary. Olona efatra nitazona antsy misy ra no avy hatrany dia nosamborina 
halaina am-bavany», araka ny fanampim-pana­zavana. 

Taorian’ny fahatogavan’ireo mpitandro filaminana dia lehilahy efatra no hita fa namoy ny ainy 
tamin’ny tany. Avy eo an-tanàna ihany ny roa amin’izy ireo. Naman’ireo avy any Ambilobe milaza 
nividy ny tany kosa ny roa hafa. 









Enregistrer mon nom, mon e-mail et mon site web dans le navigateur pour mon prochain commentaire. 



