ANDRANOMADIO – TOAMASINA : MPAMAKY TRANO NENJEHIN’NY ALIKA, NIAFINA TAO ANATY « W.C » – MIDI MADAGASIKARA

Tranga hafa kely ity niseho tao amin’ny fokontanin’Andranomadio, ny alin’ny alatsinainy nifoha 
talata ity, satria teo am-piketrehana hamaky varavaran’ity trano efa nidirany niakatra fefy 
jiolahy, no hitan’ity alika mpiambina niompian’ny tompon-trano ka avy hatrany dia nenjehiny 


Tsy afaka nitsoaka nivoaka ny fefy intsony ilay jiolahy noho ny fahatongavan’ilay alika tampoka 
azy, hany heriny dia nitsoaka sy nihidy tao anaty WC-n’ ny tompon-trano eo ivelan’ny tranony. Noho 
firodorodony niafina tao anaty WC io sy ny fandrahonany ilay alika tsy hanenjika azy, dia taitra 
tao an-trano ary nandrehitra ny jiro rehetra teo ivelan’ny trano. Nivoaka nijery ny zava-nisy 
eo ny tompon-trano, ilay alika ihany koa amin’io tsy mety miala sy mivovo mafy eo akaikin’ilay trano 
; hany ka noraisim-potsiny tao anatin’ilay WC ity jiolahy sy ny fitaovana nentiny hamakiana trano. 

Taoriana izay, dia niantso mpitandro ny filaminana naka ity jiolahy matahotra alika ity ny tompon-trano, 
efa eo am-pelan-tanan’ny polisy izy omaly miatrika ny fakana am-bavany azy. 




















