FIFIDIANANA AO ANATIN’NY ORANA :: MBOLA HANGATAKA NY FANAPAHAN-KEVITRY NY HCC NY CENI • AORAHA

Miandry didy hafa. Nitondra fanazavana mikasika ny fe-potoana nofaritan’ny governemanta hanatanterahana 
fifidianana filoham-pirenena i Thierry Rakotonarivo, filoha lefitry ny Vaomieram-pirenena 
tena misahana ny fifidianana (Ceni), omaly. 

Araka io tetiandro io dia tafiditra ao anatin’ny fotoam-pahavaratra ny fihodinana faharoa amin’ity 
ity. 

« Noho izany dia tsy maintsy mbola hisy ny fangatahana ataon’ny Ceni amin’ny HCC. Tokony hisy ny 
raisin’izy ireo amin’ny fametrahana ny fepetra tsy azo anoharana mba hahafahana manao fifidianana 
anatin’ny vanim-potoanan’ny orana. Voalaza ao anatin’ny didy fanapahana navoakan’ny HCC fa 
ho ao anatin’ny maintany no hanaovana ny fifidianana nefa efa ao anatin’ny fahavaratra tanteraka 
amin’ny 19 desambra 2018 hanatanterahana ny fihodinana faharoa», hoy izy. 

Ny zoma lasa teo no namoaka tamin’ny fomba ofisialy an’ireo didim-panjakana miantso an’ireo mpifidy 
ny governemanta. Nivoaka tamin’io andro io ihany koa ny didim-panjakana mampanan-kery ny lalàm-pifidianana. 
Voafaritra ao anatin’ireo didy ireo ihany koa ireo fepetra samihafa tsy maintsy arahin’ireo kandidà 
hofidiana. Eo ihany koa ny famaritana an’ireo tetiandro samihafa hanatanterahana ireo dingana 
sy fanatontosana ny fifidianana », hoy hatrany i Thierry Rakotonarivo. 









Enregistrer mon nom, mon e-mail et mon site web dans le navigateur pour mon prochain commentaire. 



