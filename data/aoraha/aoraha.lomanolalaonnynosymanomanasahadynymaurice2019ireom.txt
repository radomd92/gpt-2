LOMANO – LALAON’NY NOSY :: MANOMANA SAHADY NY «MAURICE 2019» IREO MPILOMANO MALAGASY • AORAHA

Nanomboka ny alatsinainy lasa teo ary haharitra roa herinandro ny fanomanan-tena sy fiofanana 
an’ireo mpilomano malagasy, eny amin’ny dobo filomanosana olympikan’ny Akademiam-pirenena 
an’ny fanatanjahantena (ANS), Ampefiloha. 

Natao izany fiofanana izany mba hiomanana sahady amin’ny fiatrehantsika ny Lalaon’ny Nosy, hotanterahina 
Maorisy amin’ny taona 2019. “Tsotra ny mason-tsivana nifantenana azy ireo. Ireo tsara toerana 
filaharana, tamin’ny faran’ny taom-pilalaovana 2017/2018 miampy an’ireo mpilomano sokajy 
Benjamin » lahy sy vavy, enina, no nantsoina. Hiaraka amin’izy ireo ihany koa ireo niatrika fiofanana 
Chine farany teo”, hoy i Harivola Razafindraibe, tale teknika nasionalin’ny Federasiona malagasin’ny 
lomano. 

Misy amin’ireo mpilomano anefa no tsy afaka miatrika an’ity fampivondronana voalohany ity noho 
fianarana. Avy amina Ligim-paritra efatra (Analamanga, Vakinankaratra, Boeny ary Atsinanana) 
mpilomano miatrika izany fampiofanana izany. 

Ankoatra ireo mpilomano avy eto an-toerana dia isan’ireo tafiditra ao anatin’ny lisitra ihany 
ry John sy Stéphane Rakotomavo, izay mila ravinahitra any Afrika Atsimo. Toy izany ihany koa ry 
Rabarijaona sy Johana Rabary, any Frantsa. Aorian’io dia hiditra amin’ny fampivondronana faharoa 
ireo, amin’ny 21 – 29 desambra ho avy izao. 









Enregistrer mon nom, mon e-mail et mon site web dans le navigateur pour mon prochain commentaire. 



