ISOTRY : « GROSSISTE » VOAROBA, NIREFOTRA NY BASY – MIDI MADAGASIKARA

Tsy nisalasala mihitsy ireo olon-dratsy ny nampiasa ny basy teny an-tànany. Mba tsy nitifitra 
aloha fa nanao tifi-danitra kosa mba hampiparitaka izay mieritreritry ny hanaraka azy ireo. Teny 
mpivarotra entana amin’ny ambongadiny no nataon’izy ireo lasibatra. Ary izany asaratsy izany 
amin’ny andro antoandrobe nanahary no nitranga. Tsy miova ny fanao. Nampitahorina tamin’ny basy 
mpivarotra sy izay olona tao anatin’ny toeram-pivarotana, dia avy eo noterena mba hanome ny vola 
izay misy. Mitentina efatra tapitrisa ariary no lasan’izy ireo nandritr’izany fanafihana tao 
minitra vitsy izany. Vao nivoaka izy ireo, dia nanenjika elakelan-trano izay toa efa fantatr’ireo 
ary azo eritreretina fa mety ho efa vita lamina amin’ny fitsoahana. Na izany aza anefa, amin’ny 
izay maha-be olona an’iny kartie iny, indrindra koa tamin’ny lera izay voatondro, dia nampiasa 
ny olon-dratsy mba hentina hampitahorana ny olona. Nahomby tokoa izany, satria samy nanavotra 
ainy ny rehetra raha vao naheno ny poleta izay nisesisesy ny fanapoahana azy. Tonga ihany ny mpitandro 
filaminaa rehefa nisy nampandre fa efa tsy hita intsony kosa izay nanjavonan’ny jiolahy. 



Aiza ilay fitandroana ny fandriampahalemana eto amin’ny tanana ? Aldo tokoa mano tranon-tsinema 
laharampahamehana! 

Raha ny MARINA dia TOKONY hisy Polisy Foana ao anaty TSENA ,eny Amorondalana ,na en civile na manao 
ny agents de renseignements MANAO REPERAGE,sy INFORMATION izany no NAMPANDRY NY TANY FONY FAHA-COLONIE. Tsy efa mipoaka ny Loza vao MIANTSO POLISY ..izay efa lasa ELA ny OLONDRATSY vao tonga eo ANTOERANA 
fanadihadiana 


















