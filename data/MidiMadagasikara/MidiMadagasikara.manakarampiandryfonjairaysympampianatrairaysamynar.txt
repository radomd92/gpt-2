MANAKARA : MPIANDRY FONJA IRAY SY MPAMPIANATRA IRAY, SAMY NARATRA MAFY NOTAFIHIN’NY JIOLAHY MITAM-PIADIANA – MIDI MADAGASIKARA

Miverina marisarisa indray ny lafiny tsy fandriampahalemana any amin’ny Distrikan’i Manakara, 
ny Faritra Vatovavy Fitovinany. Afak’omaly hariva, tokony ho tamin’ny fito ora, raim-pianakaviana 
mpampianatra handeha hamonjy fodiana avy niasa no notafihan’olona tsy lavitry ny seranam-piaramanidina 
Mahatsaradany. Vokatry ny daroka sy vono niniana natao nihatra tamin’ity mpanabe 41 taona ity, 
naratra mafy nihosin-drà ny tenany, ary tsy fantatry ny havany intsony ny endriny izay potika tanteraka. 
miady mafy amin’ny fahafatesana amin’izao manaraka fitsaboana ao amin’ny hopitaliben’i Manakara 
mpampianatra voatafika ity. Fa ny alin’ny alahady alina hifoha ny alatsinainy teo, mbola tao Manakara 
hatrany, saingy tao amin’ny Fokontany Mangarivotra Andrefana kosa, dimy lahy nisaron-tava voalaza 
nitam-basy ny roa no nanafika mpiandry fonja tao an-tranony. Voafiran’ny zava-maranitra (miendrika 
teo amin’ ny lohany ity mpiandry fonja ity, ka naratra mafy ary naiditra hopitaly. Lasan’ireo olon-dratsy 
ny vola sy ny entana sarobidy tao an-trano, hoy ny vaovao. 




















