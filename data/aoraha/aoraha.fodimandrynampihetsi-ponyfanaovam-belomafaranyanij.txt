FODIMANDRY :: NAMPIHETSI-PO NY FANAOVAM-BELOMA FARANY AN’I JAONA ELITE • AORAHA

An-dranomaso sy alahelo no nanate­ran’ny fianakaviany sy ireo naman-dRandriarimalala Harijaona, 
i Jaona Elite, ny nofo mangatsiakan’ ity mpandraharaha sady mpanao politika, izay nodimandry 
alahady alina lasa teo ity. Tao anatin’ ny firaisankina sy fifankatiavana no nanehoan’ireo rehetra 
ny fanaovam-beloma farany an’ity raim-pianakaviana, 42 taona ity, nanomboka tamin’ny fialan’ 
tranovorona tetsy amin’ny lapan’ny Antenimierampirenena Tsimbazaza, nandalo tetsy amin’ny 
Andravoahangy Fivavahana, hatreny amin’ny fasan-drazany teny Ankatso. 

Vory olona hatrany ny toe­rana nandalovan’ny razana. Vantany vao fantatra fa ho avy tetsy amin’ny 
Tsimbazaza ny nofo manga­tsiakan’i Jaona Elite, afak’omaly, dia efa tomefy olona teny an-toerana. 
ireo nijanona niandry faty sy nanala alahelo ny fianakaviana, an­koatra an’ireo mbola nanohy 
famangiana ny mana-manjo. 

Anisan’ireo tonga teny Tsimbazaza ireo vondrona solombavambahoaka efa niara-miasa tamin-dRandriarimalala 
sy ireo izay vao lany tamin’ny fifidianana natao farany teo. Tao ihany koa ireo namany mpankafy 
sy ireo mpandraharaha mpiara-miasa taminy. Nanotrona ny fiana­kaviana hatramin’ireo olona 
efa nahita soa taminy noho ny asa sosialy samihafa nataony. 



Notolorana ny mari-boninahitra « Chevalier de l’ordre de mérite sportif de Mada­gascar » i Jaona 
talohan’ ny nitondrana ny razana teny am-piangonana. Nanohina an’ireo olona mpanatrika ny fankasitrahana 
zava-bitany. Nahaontsa ny fahitana ny alahelon’ireo vady aman-janany teo am-pitsofan-drano 
razana. Heni-kaja amam-boni­nahitra ny velona tamin’ny fanaterana ny nofo manga­tsiakan’i 
Elite hatreny amin’ny fasan-drazany teny Ankatso, tamin’ny fahitana ny rodoben’ireo mpanamory 
sy fiarakodia an-jatony nifanerasera taminy, niampy an’ireo tapaka sy namany hatrizay. Nahatalanjona 
fihetsik’ireo mpandalo maro nifanojo lalana tamin’ny razana. Tao ireo nanala satroka, tao koa 
tafalatsaka tomany ary tao ireo variana noho ny fahitana ny hamaroan’ireo olona nanotrona an’izany 
farany an-dRandriarimalala Harijaona izany. 

Mbola manamafy hatrany ny fampiononana sy ny fanka­herezana ny fianakavian’ity mpanao politika 
mpandraharaha nalaza ity izahay eto amin’ny gazety Ao Raha. 











Enregistrer mon nom, mon e-mail et mon site web dans le navigateur pour mon prochain commentaire. 



