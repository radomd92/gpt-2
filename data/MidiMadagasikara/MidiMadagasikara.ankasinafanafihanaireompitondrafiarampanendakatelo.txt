ANKASINA : FANAFIHANA IREO MPITONDRA FIARA, MPANENDAKA TELO VOASAMBOTRA – MIDI MADAGASIKARA

Vao migadona ny hariva, miferonaina avokoa ireo mpampiasa lalana eny amin’iny faritra Ankasina, 
aty Andohatampenaka, ary mihazo an’Ampasika iny. Teo aloha teo mantsy, nalaza ratsy ireo toerana 
amin’ny fanendahana anaty fiara na fanafihana ireo mpamily arahana fitaovam-piadiana mahery 
Nisy avy hatrany ny fepetra noraisin’ny kaomisaria misahana iny faritra iny, ny amin’ny fanisiana 
miambina ireny faritra ireny sy ny mba tsy hisian’ny fitohanana intsony. Nisy ny vokatra. Efa maromaro 
ireo mpanendaka tratra teny amin’ireo faritra ireo. Omaly alina, tovolahy iray no tratra am-bodiomby 
am-panaovana ny asa ratsiny mihitsy teny amin’iny faritra Ankasina iny. Andohatampenaka, Ampasika 
roalahy teo am-panendahana ny mpiasan’i Gastro nandeha nody, no voasambotry ny pôlisy avy ao amin’ny 
boriborintany faha-7. Raha ny fanazavana azo hatrany dia saika efa mpamerin-keloka avokoa ry 
ireto. Inoana tokoa fa efa mahazo mandry ivohon’ny vato ireo mponina sy ireo mpampiasa iny lalana 
araka izany. 



