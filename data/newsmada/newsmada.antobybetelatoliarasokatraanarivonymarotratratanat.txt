ANTOBY – BETELA TOLIARA  : SOKATRA ANARIVONY MARO TRATRA TANATY EFITRA 22 | NEWSMADA

Par Taratra sur 11/04/2018 

Sokatra radiata geochelone maherin’ny 5 000 isa no saron’ny réseau d’acteurs pour la lute contre 
des faunes et flores niaraka tamin’ny zandarimariam-pirenana ao Antoby Betela Toliara II, omaly 
mitataovovonana… 

Nahazo loharanom-baovao ny eo anivon’ny zandarimariam-pirenena, ny « réseau d’acteur », ny Bianco 
nanao fisavana trano ao amin’ny kaominina ambanivohitra Toliara II, omaly. Trano miisa roa no 
ireo biby ireo ka ny iray misy rihana ka olona roa (lehilahy sy vehivavy) ny notanana nanaovana famotorana. 
efitrano miisa 22 ireo trano nahitana ireto zana-tsokatra ireto. Ny trano iray misy rihana ahitana 
miisa 19 samy nahitana sokatra avokoa na ny ambany rihana na ny ambony rihana hatrany amin’ny efitra 
aza. Ny trano faharoa kosa ahitana efitra sivy nahitana sokatra ihany koa. Fantatry ny tompon-trano 
ny fisian’ireto sokatra nokasaina haondrana an-tsokosoko ireto. Tonga niara-nisalahy nanao 
ny eo anivon’ny fitsarana, ny Bianco, ny polisy sy ny zandary. Tsy afa-bela fa notazonin’ny zandary 
hatrany ilay olona mpanome sakafo ireto sokatra ireto sy ilay mpiambina ka anaovana fanadihadiana 
fotoana izao. Tsy mbola voasambotra kosa ny tompon-trano hatreto. Tsy mbola vita kosa ny fanisana 
zana-tsokatra marobe ireto hatramin’ny nialana tao amin’ilay trano nahitana azy ireo. 

Mbola tratra teo am-pandevenana sokatra maty miisa enina ny lehilahy iray tamin’ny fotoana nahatongan’ny 
nanao fisavana. Ny Dref Atsimo Andrefana no misahana ny famotorana ary haterina any Mangily avy 
tanànan’ny sokatra ireto sokatra marobe ireto mialoha ny hanaterana azy any amin’ny valanjavaboahary 
an-toerana ihany. 



Les commentaires sont fermées. 

