BORIBORITANY  FAHATELO : MPANENDAKA EFATRA  TRATRA AM-BODIOMBY – MIDI MADAGASIKARA

Nahitam-bokany ny hetsika ho famongorana ny sinto-mahery sy ny harom-paosy nataon’ny polisy 
ao amin’ny boriborintany fahatelo etsy Antaninandro, amin’ny alalan’ny fampiasana polisy tsy 
fanamiana. Mpanendaka efa-dahy no voasambotra nadritra ny fisafoana nataon’ireo andiana polisy 
teny Tsiazotafo sy Behoririka, ny Alarobia 13 septambra teo. Teny Tsiazotafo ny roa voalohany 
tratra. Tsy nampoizin’ireto jiolahy, fa hay polisy no nijoro tsy lavitra azy raha iny izy ireo nitsaika 
iny. Torak’izany ihany koa ny roa lahy izay azo teny Behoririka. Nandritra ny famotorana azy ireo, 
niaiky ny heloka vitany izy ireto jiolahy ireto. Nalefa eny Antanimora avy hatrany moa izy ireo 
natolotra ny Fitsarana, omaly. 




















