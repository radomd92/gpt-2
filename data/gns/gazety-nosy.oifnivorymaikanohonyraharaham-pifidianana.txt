OIF : NIVORY MAIKA NOHO NY RAHARAHAM-PIFIDIANANA

Omaly alatsinainy faha 22 novambra 2018 dia nivory maika tao amin’ny foiben’ny tany miteny tanteraka 
ampahany ny teny frantsay na ny OIF ireo masoivoho iraisam-pirenena miasa eto Madagasikara ka 
ao amin’ity vondrona ity. Nanomboka tamin’ny 3 ora tolakandro ka hatramin’ny 4ora sy 30mn izany 
izany. 

Gaga avokoa ny olona nandalo teny amin’ny faritra Ambohitsorohitra nahita ireo fiarakodian’ny 
maro teo an-toerana. Ny fanadihadiana natao no nahalalana fa voatery nivory maika ny mpikambana 
amin’ity vondrona ity noho ny raharaham-pifidianana misy amin’izao fotoana izao. Nisy koa nefa 
zavatra hafa nodinihina raha ny loharanom-baovao hatrany. 

Iaraha-mahalala fa misy ireo kandidà miisa 30 amin’ireo 36 izay mangataka ny fanamboarana ny zavatra 
mety amin’ny fanatanterahana ny fifidianana amin’ny faha 7 novambra 2018 izao. Mahakasika ny 
fahalavorarian’ny lisi-pifidianana, ny isan’ny birao fandatsaham-bato, ny tsy fitoviana apetraka 
fanjakana amin’ny kandidà, ary koa ny fandikan-dalàna ataon’ny HCC (Fahefana avo momba ny Lalàmpanorenana) 
ny kandidà sasantsasany. Ireo no isan’ny fangatahana fanambarana takian’ireo 30 kandidà. Ireto 
ireto izay niara-nivory tamin’ny CENI (Vaomieram-pirenena mahaleo tena momba ny fifidianana) 
zoma faha 19 oktobra 2018 lasa teo ka nahatonga ity andrim-panjakana ity nanambara fa maro tokoa 
tsy lavorary saingy tsy mpanapa-kevitra izy ireo fa teknisianina fotsiny ihany. Marihina fa tsy 
nanatrika ity fivoriana ity ny HCC sy ny Praiminisitra ary ny governemanta, izay mbola niteraka 
ihany koa teo amin’ireto mpivory ireto na dia nandefasana fanasana aza izy ireo. 

Noho izany dia mitohy ny dinika ataon’ireo kandidà 30 ankehitriny ka fantatra izao fa hanatanteraka 
antsoin’izy ireo hoe « conférence souveraine » izy ireo ny alakamisy faha 25 oktobra 2018 izao eny 
CCI Ivato. 

Eo anatrehan’ity zava-mitranga amin’ny fifidianana ity dia izao nivory haingana izao ny OIF. 

Tsy nisy nipika ny fivoriana nataon’izy ireo. Nisy ihany anefa ny mpivory no nilaza zavatra vitsy 
ny fifanakalozan-kevitra sy ny fifanakalozam-baovao ary ny raharaha mahakasika ny fifidianana 
eto Madagasikara amin’ny faha 7 novambra 2018 izao izay isan’ny nivorian’izy ireo tao rehefa nanontaniana. 

Nambaran’ny solotenan’ny Vondrona erôpeanina izay tafaresaka taminay fa ny fanatanterahana 
fifidianana izay hatao ny faha 7 novambra 2018 izao no irarian’izy ireo. Ho azy ireo dia nisy ny fanapahan-kevitra 
tany Ervan tany Armenie tamin’ny faha 11-12 oktobra 2018 izao no ankatoavin’izy ireo. Ny fifidianana 
kasain’izy ireo ao anatin’ny filaminana, eken’ny rehetra, azo antoka, mangarahara ary eken’ny 
rehetra no tanjona. 

Amin’izao fotoana izao nefa dia efa misy sahady ny olana amin’io tanjona io ka izany no isan’izao 
maika nataon’ny OIF izao. 

Matoa nisy ity fivoriana ity dia mazava izany fa misy ny ahiahy amin’ny mety hisian’ny olana tsikaritr’ireto 
OIF ireto. Mino izahay fa hitarika fivoriana iraisam-pirenena hafa koa ity raharaha ity, ka enga 
ka hahitana vahaolana izany satria efa leo krizy ny vahoaka Malagasy. 

