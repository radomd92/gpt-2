AMBANIN’AMPAHAMARINANA: VATOBE TELO ATAHORANA HIANJERA | NEWSMADA

Par Taratra sur 03/10/2019 

Tandindomin-doza ireo olona mipetraka eny an-tehezan-tendrombohitra toy ny any Ambanin’Ampahamarinana, 
Vatobe telo no ahina hianjera indray. Nandritra ny orambe, ny talata teo, natahotra ny mponina 
nifindra toerana. 

Efa toerana tsy tokony honenana rahateo eny kanefa tsy manan-kaleha ny mponina ka miafy eny ihany. 

Mbola mitatao amin’ireo mponina eny ilay vatobe nikodia, tamin’ny volana febroary iny. Tsy nisy 
izany vatobe nikodia izany fa mijanona eo ary mitambesatra amin’ny vodin-tranon’olona. Ny iray 
mijanona eo amin’ny lalan-driaka mihitsy ka mampanahy ny mety hampikodia azy indray, indrindra 
ho avy ny orana. Manginy fotsiny anefa ireo vatobe miafina ao ambadik’ireo lobolobo izay efa tsy 
antoka intsony. 

Raha ny soso-kevitry ny mponina, tokony hovakina tsikelikely izany vatobe mandindona izany satria 
mitatao mandrakariva, ho azy ireo. 

Tsy mampilaza mialoha ny fianjeran’ny vatobe fa tonga amin’ny fotoana izay tiany ka aleon’ny fianakaviana 
niala teny an-toerana. Efa indroa no nisy vatobe nikodia teny Ambanin’Ampahamarinana iny izay 
ain’olona hatrany. 



Les commentaires sont fermées. 

