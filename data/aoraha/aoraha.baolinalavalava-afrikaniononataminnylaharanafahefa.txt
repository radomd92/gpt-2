BAOLINA LAVALAVA - AFRIKA :: NIONONA TAMIN’NY LAHARANA FAHEFATRA NY MAKIS • AORAHA

Hody an-tanam-polo. Laharana fahefatra no nisy ny ekipam-pirenena malagasy amin’ny baolina 
lalaovin’ olona fito, nandritra ny fiadiana ny ho tompondakan’i Afrika tany Afrika Atsimo, tamin’ny 
herinandro teo. 

Efa nanao izay vitany ihany ny Makis saingy sady tsy nandrombaka medaly no tsy nahazo ny tapakila 
anjara amin’ny Lalao Olympika 2020. I Kenya, izay nibata ny amboara, no nahazo ny tapakila amin’io 
iraisam-pirenena io. 

Nofaranan’i Kenya ny lalan’ireo mpilalao malagasy tamin’ny fiadiana ny amboara. Resin’izy ireo 
amin’ny lalao manasa-dalana ny Makis, tamin’ny isa mavesatra 40 noho 14. Niezaka niady ny laharana 
tamin’i Zimbaboe ihany koa ny solontenantsika saingy tsy nahatohitra ny mpifanan­drina taminy. 
Zimbaboe, tompondaka farany, tamin’ny isa 24 noho 7 ny Makis. Nanamafy ny heriny i Zimbaboe satria 
tafavoaka mpandresy nanoloana ny Makis tamin’ny isa 15 noho 12 izy ireo nandritra ny lalaom-bondrona. 











Enregistrer mon nom, mon e-mail et mon site web dans le navigateur pour mon prochain commentaire. 



