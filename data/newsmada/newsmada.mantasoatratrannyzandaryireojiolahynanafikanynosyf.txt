MANTASOA  : TRATRAN’NY ZANDARY IREO JIOLAHY NANAFIKA NY NOSY FALY | NEWSMADA

Par Taratra sur 20/08/2016 

Mitentina 50 tapitrisa Ar ny entana lasan’ireo jiolahy miisa efatra tompon’antoka tamin’ny fanafihana 
Nosy Faly ao Mantasoa, ny talata 16 jolay 2016 misasakalina. Nandeha lakana ireo jiolahy, saingy 
lasa lavitra ka nifanehatra tamin’ny zandary avy ao amin’ny borigadin’i Mantasoa… 



Fiaraha-miasa teo amin’ny zandary avy ao amin’ny borigadin’i Mantasoa sy ny poste avancé-n’Ambatolaona 
nahafahana nisambotra ireto jiolahy nanafika ny Nosy Faly ireto. Tao Ampasimpotsy avaratr’i 
no tratra ry zalahy rehefa avy nandeha lakana niampita ny reniranon’i Mantasoa. Araka ny fanazavan’ny 
borigadin’i Mantasoa, ny GPHC Velson Tsirafy Françis, teo am-panatanterahana fisafoana ny zandary 
alin’io fotoana io no nahazo loharanom-baovao fa misy jiolahy manafika ao Nosy kely iray antsoina 
Nosy Faly, 10 km miala ny tanàna eo afovoan’ny reniranon’i Mantasoa. Nidina teny an-toerana ny 
ary nampiasa ny fahaiza-manaony rehetra, saingy tafaporitsaka ireo olon-dratsy. Torana tsy 
tena sady voafatotra ny mpiambina ity Nosy Faly ity. Niantso ny zandary avy ao amin’ny poste avancé 
ny zandary avy ao amin’ny borigady mba hanampy tosika amin’ny fanenjehana ireo olon-dratsy. Nitohy 
ny fanenjehana ka noraisim-potsiny ry zalahy tao Ampasimpotsy. Tratra tany amin’izy ireo ny entana 
halatra nalaina tao Nosy Faly, toy ny chaine, micro sans fil maromaro. 

Avy aty an-dRenivohitra sy ao Moramanga ry zalahy ireto ary nikasa hanondrana ireto halatra ireto 
aty an-dRenivohitra. 



Les commentaires sont fermées. 

