TSIROANOMANDIDY : NATAON’NY DAHALO VONO MOKA IREO FOKONOLONA MPANARA-DIA – MIDI MADAGASIKARA

Telo no maty tsy tra-drano, roa hafa naratra mafy. Ireo no vokatry ny fifandonana teo amin’ireo 
tsy latsaky ny 40 lahy any ho any avy nanafika tanana iray tao amin’ny fokontany Marofarihy, ao amin’ny 
Ankerana Avaratra, sy ireo fokonolona mpanara-dia avy amin’io tanana io. Ny sabotsy, tokony ho 
10 alina lasa teo no notongavan’ireo andian-dahalo, izay mirongo basim-borona ireo ny tanana 
iray antsoina hoe Ambatomitsangana. Tamin’izany fotoana izany dia efa saika tapi-nandry avokoa 
isam-bavaravarana, eny fa na dia misy ihany aza ny sasany amin’ireo mponina no mandry tsy lavo loha 
afitsoky ny dahalo any amin’iny tapany andrefan’ny nosy iny. Ary io nitranga io tokoa ny efa nampoizina. 
nahatratra teo amin’ny zato teo ho eo no lasan’ireo olon-dratsy tamin’io fotoana io. Tsy nianona 
tamin’ny fijerena ny fangalarana ny fananany anefa ireto mponina fa raha vao lasa ireo dahalo dia 
hatrany dia nanara-dia azy tato afara izy ireo. Tsy lasa lavitra ny tanana akory dia voaenjika ireto 
ary raikitra ny fifandonana. Rà nandriaka no setrin’izany. Noho ny hamaroan’ireo dahalo, izay 
niomana rahateo tamin’ny mety hisian’ireo fokonolona mpanara-dia mantsy dia tsy naharesy tosika 
ireto farany. Hany hery dia niverin-dalana sy niantso mpitandro filaminana. Zandary maromaro 
amin’ny poste Ankerana, niampy miaramila ary ireo Zazamainty no nanampy ireo fokonolona nandeha 
ireo olon-dratsy indray. Ambonin’ireo moa dia efa nisy zandary maromaro avy any Tsiroanomandidy, 
ireto farany amin’iny fiambenena ny kizo izay mety handehanan’ireo omby ireo. 




















