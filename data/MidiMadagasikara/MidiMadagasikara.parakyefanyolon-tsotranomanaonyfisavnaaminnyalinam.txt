PARAKY : EFA NY OLON-TSOTRA NO MANAO NY FISAVÀNA AMIN’NY ALINA – MIDI MADAGASIKARA

Nanapa-kevitry ny niditra an-tsehatra ny olona manoloana ny firongatry ny fanafihana mitam-piadiana 
amin’ny fokontany Andrefan’i Mananjara. Efa nanao antso avo izy ireo ny amin’ny mba hitodihan’ny 
mpitandro ny filaminana amin’io toerana io. Isan’ny fitakiana ny mba hanasiana paositra miasa 
aman’alina eo an-toerana, saingy tsy tanteraka izany hatram’izao. Vokatr’izany rehetra izany 
ny vatan-dehilahy izay nivondrona ao anatin’ny fikambanana iray no manatontosa ny fisavàna amin’ny 
ao anatin’ny tanàna. Izany hoe ireo olona mivezivezy amin’ny alina ka ahiahian’izy ireo dia savaina 
hatrany ny taratasiny sy ny entany. Ankoatr’izay, izy ireo koa no mitsirika ny fivezivezin’ny 
sy ny fihetsiky ny samy iray tanàna. Izany fahamailoana izany dia hahafahana mijery izay mety ho 
ao an-toerana. Matoa mantsy miroborobo ny sy fandriam-pahalemana dia mety ho avy eo an-tanàna 
no misy mpanome vaovao ny jiolahy. Toe-javatra izay nisy hatramin’izay izany. Nandray andraikitra 
ny mpiray fikambanana ary nanapa-kevitry ny hiaro ny tanàna. Zavatra roa hatrany no ahiana rehefa 
ny toa izao. Ny voalohany dia raha sendra tokoa ny jiolahy mitam-basy dia asa izy mety hitranga ary 
ho lasa mpanao vy very ny ainy ireo olona raha sanatria tokoa. Ny faharoa indray dia ny mety hihoaran’ny 
fefy. Efa tokony ho andraikitry ny mpitandro ny filaminana mantsy io hataon’ny olon-tsotra io 
rehefa tsy hita iretsy voalohany dia tsy maintsy mandray andraikitra iretsy farany. Mila fandanjalanjana 
fifampifehezana mafy arak’izany. Ny tena tsara dia tsy misy afa-tsy ny famaliana ny antson’ireo 
dia ny fanasiana paositry ny mpitandro ny filaminana eo an-toerana na farafaharatsiny hamafisina 
fisafoana izay hatao isan’alina. Tsiahivina fa efa nahafaty olona, ary vao tsy ela akory izay, 
tifitra nataon’ny jiolahy teo Ouest-Mananjara. 




















