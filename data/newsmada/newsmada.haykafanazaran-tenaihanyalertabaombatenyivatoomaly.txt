HAY KA FANAZARAN-TENA IHANY…  : ALERTA BAOMBA TENY IVATO OMALY | NEWSMADA

Par Taratra sur 22/09/2016 

Raikitra ny fisavoritahana teny amin’ny seranam-piaramanidina Ivato, omaly maraina. Nanaitra 
olona ny fahenoana fipoahana baomba. Hay mpitandro filaminana nanao fanazaran-tena ho fitandroana 
filaminana no nampiasa izany… 



Tsy nisy fampiomanana mialoha akory momba ity fanazaran-tena nataon’ny mpitandro filaminana, 
ity. Navoaka ny faritry ny seranam-piaramanidina ny olona sy ny mpiasa izay tsy fantatr’izy ireo 
ny anton’izany, araka ny fanazavan’ireo olona sasany. Nirefotra tampoka ny baomba taorian’izay 
nampisahotaka ny olona. Niely vetivety ny resaka fa misy baomba mipoaka ao amin’ny seranam-piaramanidina. 
ireo mpitandro filaminana miaraka amin’ireo tompon’andraikitra isan-tsokajiny eo anivon’ny 
Ivato no nanao fanazaran-tena. Nampisavoritaka ny olona teny ivelany, araka izany, ity fanazaran-tena 
mpitandro filaminana ity. “Nisy tokoa ny fipoahana kely somary maivana natao tanaty valizy izay 
nanao fanazaran-tena ho toy ny tena izy satria azo heverina ny mety hisiana fipoahana any anatin’ny 
mpandeha fiaramanidina”, hoy ny fanazavan’ny kaomandin’ny borigadin’ny zandary ao Ivato. Tonga 
an-toerana ireo mpitandro filaminana manam-pahaizana manokana amin’ny fikirakirana ny baomba. 

Fantatra fa ho fitandroana ny filaminana amin’ny fandraisana ny fivoriana an-tampony hatao eto 
ny volana novambra ho avy izao koa no tena antony iray nanaovan’ny mpitandro filaminana ity fanazaran-tena 




Les commentaires sont fermées. 

