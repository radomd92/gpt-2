MIARINARIVO : ROA LAHY NITAINGINA MOTO MATY VOADONAN’NY TAXI-BROUSSE – MIDI MADAGASIKARA

Teo Ambohimitarona -Miarinarivo no nitranga ilay lozam-pifamoivoizana. Omaly maraina, ny lehilahy 
sy ny rafozany no nanao taingin-droa nandeha moto scooter. Tao anaty fiolanana no nisy taxi-brousse 
nipoitra tampoka ary nifandona ny roa tonta. Mizotra ho any Soavinandriana-Itasy ilay fiara fitaterana 
nifandona tao Ambohimitarona, efatra kilaometatra tsy hidirana an’i Miarinarivo. Maty tsy tsa-drano 
iray tamin’ireo lehilahy. Ny iray kosa mbola nihetsika kely ary noezahina nentina tany amin’ny 
ny hopitalin’i Miarinarivo. Fotoana fohy taorian’izay dia namoy ny ainy koa io farany.Tsy navela 
teo amin’ilay toerana intsony ny mpamily ilay fiara fitaterana ary notazomina avy hatrany tany 
biraon’ny mpitandro ny filaminana ny tenany raha vao vita ny fijerena ifotony sy ny famaritana 
toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

