RAHARAHA HENRY RABARY NJAKA : IO INDRAY ILAY SINEMA SY KOLIKOLY

Accueil > Gazetin'ny nosy > Raharaha Henry Rabary Njaka : Io indray ilay sinema sy kolikoly 

Publié le 26 février 2019 



Isan’ny nahasarika ny sain’ny maro mpanara-baovao ny lahatsoratra an-gazety nivoaka omaly teto 
ny amin’ny hoe “nisy iraka ny Bianco nalefa teny amin’ny trano fonenan’i Henry Rabary Njaka, tompon’andraikitra 


anivon’ny fitondrana Rajaonarimampianina”. Teny Ambohimangakely no misy io trano fonenan’i 
Rabary Njaka io. 

Efa talen’ny kabinetran’ny filoha Rajaonarimampianina izy tamin’ny fotoana vao niakaran’io 
teo aloha io teo amin’ny fitondrana. Efa filohan’ny filankevi-pitondrana ny Air Madagascar koa 
Taty aoriana kely dia voatendry ho minisitra ny Raharaham-bahiny izy, ary talohan’ny nionganan’ny 
Rajaonarimampianina izy dia minisitra ny Harena ankibon’ny tany. 

Ny akon’ny fandehanan’ireo iraka ny Bianco teny amin’ity tranon’i Hentry Rabary Njaka ity aloha 
hoe hisambotra azy noho ny raharahan-keloka nahavoarohirohy azy. 

Akory anefa ny hagagan’ireto iraka fa efa any ampitan’ny ranomasina, hono i Henry Rabary Njaka. 

Aoka hotsorina ny resaka fa “nampandosirina aloha i Henry Rabary Njaka vao mody nanaovana fihetsiketsehana 
hampanantsoina sy hosamborina”. 

Efa firy taona ny gazety, toa ny La Gazette de la Grande Ile sy ity gazety Telonohorefy ity no nanao 
nitanisa ny zava-doza, heloka sy fandikan-dalàna nataon’i Henry Rabary Njaka teto nandritra 
fotoana nitondran-dRajaonarimampianina, fa tonga amin’ilay fitenenana hoe “vohon-tsokatra 
ka henoy izany rey hazon-damosiko”. Nofokaina sy noenjehina aza ny gazety nanambara ny zava-misy, 
tao amin’ny Air Mad na tao amin’ny ministeran’ny Harena ankibon’ny tany, eny na izy nandalo volana 
tao amin’ny ministeran’ny Raharaham-bahiny aza dia nisy raharaha hafahafa miendrika kolikoly 
koa. 

Izahay dia mahatsapa fa misy sokajin’oloona itsikombakomban’ny tompon’andraiki-panjakana 
ihany amin’ireo nahavanon-keloka nandritra ny fitondrana teo aloha, ka izay tsy tian-dry zalahy 
na hampiharana ny lalàna dia mody anaovany sinema, fa misy olona kosa, izay tena tsy anetsehany 
mihitsy koa. 

Sanatriavin’ny vava ve dia resa-bola sy tombontsoa manokana avokoa no ao ambadik’izany? 

Na ahoana na ahoana, i Madagasikara sy i Lafrantsa dia manana fifanaraham-piaraha-miasa amin’ny 
raharaham-pitsarana ka inona no misakana ny fitsarana Malagasy tsy hangataka amin’ny fitondram-panjakana 
ny hampodiana an’i Henry Rabary Njaka (extradition) mba hizaka ny valin’ny heloka vitany teto? 
mizaka ny zom-pirenena frantsay izy ka arovan’i Frantsa ? 



