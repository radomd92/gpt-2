HAIRANTY HAMPIROBOROBOANA NY ASA: HISONGADINA NY HAITAO ARA-KAJY MIRINDRA (NTIC)   | NEWSMADA

Par Taratra sur 02/11/2019 

Mikarakara hairanty miompana amin’ny fampiroboroboana ny asa eto Antananarivo ny orinasa Nid 
sy ny DCTP plateforme, ny 22 sy ny 23 novambra ho avy izao eny amin’ny InfiniThé Ivandry. “Natokana 
an’ny tanora vao afaka bakalorea teo na koa efa manana mari-pahazaina BTS amin’ny sehatry haitao 
mirindra (NTic) ny hetsika”, hoy ny tomponandraikitry ny Nid Design, Rasolofondrazanaka Felatatamo, 
alarobia lasa teo teny Analakely. Hizara efatra mazava ny zavatra ho hita eny an-toerana mandritra 
roa andro. Fampihaonana ny tanora efa manana diplaoma mitady tolotrasa sy ny mpitantana orinasa 
mpiasa, tari-dalana ho an’ny tanora manana tetikasaka mila torohevitra sy tohana amin’ny vola 
ivontoeram-pampianarana ambony maro. Ary mampiavaka ny hetsika ny tontolon’ny haitao ara-kajy 
izay sehatra mandray mpiasa betsaka amin’izao fotoana izao. 

Handray koa mpiasa mivantana ny orinasa efa niomana amin’izay ka tokony hitondra ny taratasy fampahafantaran 
ny mpitady asa ho tonga eny. 80 ny tranoheva handray anjara amin’ireo sehatra efatra voalaza ary 
torolalana ho an’ny tanora handrafitra CV na ny taratasy fangatahana asa na koa ny fihetsika tokony 
rehefa tafiditra miasa izy. Hisy matihanina amin’ireo hizara ny traikefany manokana. Manohana 
hairanty ny minisiteran’ny Fampianarana ambony sy ny minisiteran’ny Indostria. 

Efa samy manana traikefa amin’ny fanomanana hetsika tahaka izao ny roa tonta. Ny Nid Desing amin’ny 
hetsika samihafa, ny Développement des compétences techniques et professionnelles kosa, matihanina 
ny torolalana ho an’ny fanofanana ny tanora. 



Les commentaires sont fermées. 

