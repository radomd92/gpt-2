RIVO RAKOTOVAO : MANDRAHONA SAHADY

Nandritra ny fanendreny ny mpisolo toerana azy vonjy maika hisahana ny asan’ny filohan’ny Antenimierandoholona 
Rivo Rakotovao, filoham-panjkakana mpisolo toerana vonjy maika, omaly, dia nampiaka-peo sahady 
anoloan’ny mpanao gazety. Avy hatrany izy dia nilaza hoe “tsy afaka hanaiky na handefitra amin’ny 
fanakorontanaa ny fitondram-panjakana, ary aza hadinoina fa misy fanjakana eto. Tsy azon’ny 
hatao ampihimamba ny fiainam-pirenena, ka tsy handefitra amin’izay mihevitra ny hanakorontana 
fanjakana”. 

Iza moa no tian’Ingahy Rivo Rakotovao hambara fa mitetika hanakorontana eto e ? Sao sanatria ka 
olona efa tetehina hokapain-doha sahady any ho any ka omanina ny sain’ny vahoaka dia hampiharina 
fanapahan-doha an’ilay olona manahiran-tsaina azy, dia hambara avy eo hoe “hitanareo, efa nampitandrina 
ka tsy maintsy mandray fepetra”. 

Ny ho akon’iny tenin’Ingahy Rakotovao Rivo iny izao dia na iray hipirimpirina avokoa ny mpanao 
na hijoro handrefy an’iny teny iny. 

Etsy ankilany anefa, araka ny fanamarihin’i Monja Roindefo tamin’ny alatsinainy teo momba ny 
Amiraly Ratsiraka hoe “misy fampidirana antsokosoko fitaovam-piadiana mahery vaika eto”, dia 
tsy hita akory izay fepetra mba noraisin’ny fanjakana nambaran’i Rivo Rakotovao fa “misy eto” 
Raha ny tokony ho izy mantsy, satria tsy olonolom-poana ny Amiraly Ratsiraka nilaza an’iny vaovao 
dia tokony ho niolo-may ny mpitondra fanjakana nampanao fanadihadiana haingana ary nanome antoka 
vahoaka. Hatreto anefa dia tsy hita izay fepetra noraisin’ny mpitondra. Nahoana koa raha milaza 
ny mpitondra fanjakana fa “mandainga sy manely tsaho ary mampisavorovoro ny saim-bahoaka fotsiny 
Amiraly Ratsiraka”, dia andraisana fepetra mifanandrify amin’izany ? 

Ny tsy azo hamaivanina koa aloha dia i Rivo Rakotovao no voalohany nanao hazalambo ny mpanao gazety 
Niaraka tamin’i Henry Rabary Njaka izy tamin’izany, ary izahay eto amin’ny La Gazette de la Grande 
dia isan’ny efa niantefan’ny fikasan-dratsin-dry zalahy hosamborina. 

Marina fa tsy misy famonjana intsony ny lalàna ankehitriny amin’ny heloka an-gazety, saingy mbola 
any ny sazy ara-bola (lamandy) izay mavesatra dia mavesatra, ka ny tetiky ny olona toa an-dry Rivo 
dia ny hanakatona mihitsy ny orin’asa fanaovan-gazety manelingelina azy sy mikitikitika ny tombontsoany 
Re mantsy fa efa any anaty lisitra maintin’i Rivo Rakotovao ny orin’asa La Gazette de la Grande Ile.Izao 
ingahirainy dia handeha hirehareha sy hizahozaho any amin’ny fivoriambe isan-taonan’ny Firenena 
any New York, satria filohampanjakana mpisolo toerana vonjy maika. Impiry ho filohampanjakana 
moa, ary tsy indroa hiazo izany fivorian’ny Firenena Mikambnana izany. 

