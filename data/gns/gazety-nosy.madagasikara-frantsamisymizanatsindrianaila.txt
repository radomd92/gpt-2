MADAGASIKARA-FRANTSA : MISY MIZANA TSINDRIANA ILA

Noho ny tarazon’ny tantara navelan’ny fanjanahan-tany dia saika any Frantsa no manavanana ny 
raha hivoaka an’i Madagasikara. Any Frantsa rahateo koa no maro Malagasy indrindra, sady monina, 
miohatrra amin’ny firenena hafa. 

Eo amin’izay tarazon’ny tantara izay ihany koa anefa dia tsinjon’ny maro fa mbola voazanak’i Frantsa 
toe-tsain’ny mpitondra sasany nifandimby teto ka tsy sahy na ny hihevitra kely akory aza ny hialana 


Teboka iray ibaribarian’izany ny tsy fitovian’ny fitantanana ny teratanin’i Madagasikara mankany 
sy ny teratany frantsay mankaty Madagasikara. 

Raha hiazo an’i Frantsa ny teratany Malagasy iray dia zavon-tany sady sarotra ny mameno an’ireo 
takiany ho takalon’ny fahazoana fankatoavana miditra any (visa d’entrée). Matetika dia fandavana 
azon’ny Malagasy mba te ho any Frantsa, ary maro no tratran’izany. Fandavana hoe “tsy ankatoavina 
fidirana any”. 

Etsy an-kilany, raha ny teratany frantsay kosa no ho avy eto Madagasikara dia eny amin’ny seranam-piaramanidina 
Ivato ny maro amin-dry zareo vao maka an’io fankatoavana io, ary tsy misy fepetra maro karazana 
sarotra takiana amin’izy ireo ka amin’ny ankapobeny dia tafiditra tsy misy olana eto Madagasikara, 
miriaria tsy misy ahiahy eto ry zareo. 

Misy amin’ireo teratany vahiny ireo, ary ny maro aminy dia Frantsay, no manao fizahan-tany mibaby 
na “tourisme sac au dos”. Zara raha 500 Euros ny any antsikinany, nefa dia miseho azy ho tompon’ny 
eto ry zareo. Ny sasany, mba manana 1.000 euros dia mihevitra azy fa hanana fahafahana mizaka manana 
eto, ary vitan-dry zareo ny manilika ny tompon-tanindrazana Malagasy amin’ny taniny., rehefa 
zalahy ny manam-pahefana sasany, na any amin’ny faritra na any amin’ny foibe. 

Ny Malagasy, raha mba hamangy fianakaviana any Frantsa dia tsy hahazo fankatoavana hiditra any 
tsy tomombana etro an-toerana alohan’ny iaingana ny zavatra rehetra. Ny vola takiana hoentin’ny 
mamangy havana fotsiny, izay hipetraka iray volana ao amin’ny zanany na ny iray tampo aminy any, 
itakiana 32,5 Euros isan’andro isan’olona, alohan’ny hialany eto. Izany hoe any amin’ny 650.000 
any. Avo lavitr’io raha mitoetra any amin’ny trano fandraisam-bahiny (Hôtely). Momba ity farany 
dia efa zavatra hafa satria matoa hiazo any ivelany ka hitoetra amin’ny trano fandraisam-bahiny 
efa mpanefoefo, hoy ny Malagasy. 

Fantatra tsara koa anefa ny kolotsaina Malagasy, dia ny tsy misara-mianakavy. Rehefa hanome valim-babena 
ray aman-dreniny, ohatra, ny Malagasy monina any ivelany, dia ny manasa an’iny ray aman-dreniny 
mba haka rivotra any, na iray volana na manodidina an’izany. Dia Malagasy iza amin’izany no ho afaka 
vola 650.000 iamg isan’andro isan’olona?EKena fa misy dia misy ny olona, na Malagasy na Frantsay 
Sinoa na Karana, na Afrikanina na Amerikanina na inona na inona, no tsara ary misy koa ny ratsy, fa 
ratsy avokoa rehefa Malagasy, ary tsy tsara avokoa rehefa vazaha. Noho izany, tokony mba hijery 
fepetra mifanindran-dalana amin’ny rariny sy ny hitsiny ihany ny tompon’andraiki-panjakana 
amin’izany, ka hitaky ny fampitoviana lenta ny fitantanana ny Malagasy mankany Frantsa sy ny Frantsay 
Madagasikara. Farafaharatsiny, aoka mba halefahana ny fepetra takiana fa tena manahirana. Maro 
ny vahiny miditra eto no mandroba, misoloky, tontakely, manimba ny tovovavy Malagasy, mandraharaha 
sy ny sisa fotsiny e! Dia jeren’ny tompon’andraikitra Malagasy fotsiny ireny satria hoe “mahasaro-piserana 
mpitondra frantsay”. Fa maro koa anefa ny Malagasy, tena tsara sitra-po, mpanaja ny lalàna sy ny 
te haneho ny maha-ambony karazana azy amin’ny lafiny fitondran-tena, sy ny sisa, no voakenda tsy 
rehefa ho any Frantsa, satria tsy ampy vola an-tsikinana. Misy mizana tsindriana ila e ! 

Hatramin’ny fandraisana olona any amin’ireny kaonsilin’i Frantsa eto amintsika eto Madagasikara 
ange no tena mampalahelo fa sanatriavin’ny vava, toa tsy misy maha-olombelona anao Malagasy rehefa 
anatrehany e ! 

Izahay tsy manome rariny na manome vahana ny olon-dratsy mihitsy, satria fantatra tsara fa hisorohana 
ho fiavian’ny olon-dratsy any aminy no nametrahan-dry zareo Frantsay ny fepetra sarotra sady 
amin’izany fankatoavana ny fahazoan’ny Malagasy miditra any Frantsa izany, saingy misy kosa 
heverina fa azo ampiharina ho an’ny maro iozay tena olona tsara sy mendrika e ! 

Any aminareo mpitondra fanjakana Malagasy ny baolina amin’izany e ! 



