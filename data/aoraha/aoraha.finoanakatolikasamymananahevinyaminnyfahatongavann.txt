FINOANA KATOLIKA :: SAMY MANANA HEVINY AMIN’NY FAHATONGAVAN’ NY PAPA FRANÇOIS NY TSIRAIRAY • AORAHA

Afaka iray volana mahery no ho tonga eto Madagasi­kara ny Papa François. Samy manana ny fandraisany 
fahatongavan’ity Rain’ny fiangonana katolika ity ny tsirairay. Ao no milaza fa natokana ho an’ny 
katolika irery izany fitsidihana masina izany. Misy kosa no miteny fa tombony ho an’ny firenena 
fandalovany eto amintsika. 

« Tombony lehibe ho an’ny mpino katolika sy ny Malagasy tsy ankanavaka ny fahatongavan’ity Raiamandreny 
ity. Hahazo fahasoavana lehibe ny fiangonana katolika amin’io fitsi­di­hana io. Ho isan’ireo 
tonga amin’ny lamesa lehibe hatao eny Soamandrakizay ny tenako miaraka amin’ny fianakaviako 
efa vita rahateo ny fisoratana anarana », hoy Razafindrafara Elisabeth, renim-pianakaviana 
eny Ankadifotsy, mpino katolika. 

« Ho ahy manokana aloha dia tsy fantatro loatra ny tena dian’ny Papa eto amintsika satria mahakasika 
katolika kokoa ilay izy. Izaho mahita fa fanavaozana ny finoana sy fanamafisana ny fiombonan’ny 
katolika manerana ny Nosy ity fitsidihana ity satria mitombo ny fiangonana zandriny eto amintsika 
hoy kosa ny nambaran-dRakotoarivelo José, raim-pianakaviana, mpino protestanta. 

Tsiahivina fa efa tamin’ny telopolo taona lasa no nandalo teto Madagasikara ny Papa Joany Paoly 
Raha tsy misy ny fiovana dia higadona eto Madagasikara amin’ny 6 septambra ho avy izao ny Papa François. 











Enregistrer mon nom, mon e-mail et mon site web dans le navigateur pour mon prochain commentaire. 



