ANDOHARANOFOTSY : RONGONY 200 KILAO SARONA, OLONA TELO VOASAMBOTRA – MIDI MADAGASIKARA

Gony 11feno rongony,milanja eo amin’ny 200 kilao eo avy, no tra-tehaky ny zandary ao amin’ny tobim-paritry 
zandary ao Andoharanofotsy, ny alarobia teo. Tao anatina fiarabe iray avy any amin’iny faritra 
Nosy iny no nitondra ireto zava-mahadomelina ireto. Nosamborina avy hatrany ireo olona telo tao 
kamiao feno rongony ity, nanaovana ny fanadihadiana. Araka ny fampitam-baovao tsilian-tsofina 
ren’ireo mpitandro filaminana mahakasika ny fisiana fiara iray mitondra rongony an-jatony kilao 
haparitaka eto Andrenivohitra. Nandray ny fepetra tamin’izany ireto nahazo ny vaovao. Tokony 
tamin’ny iray ora maraina teo ho eo, teo amin’ny sakana mahazatra eo Anjomakely, dia fiarabe iray 
nampiahiahy ireto zandary ka niroso tamin’ny fisavana avy hatrany izy ireo. Tamin’izany tokoa 
nahitana ireto rongony efa vita fatratra tao anaty gony ireto. Tamin’ny fanadihadiana nataon’ireo 
tao anaty fiara, dia tany amin’iny faritra Atsimon’ny Nosy iny no nangalana ireto rongony ireto. 
hahavery ireo mpitandro filaminana, izay mety efa nahatsikaritra ity entana teny an-dalana anefa 
nafindra fiara izany nony tonga teo Ibinty Antsirabe. Saingy izao sarona izao ihany nony tonga 
Andrenivohitra. Omaly ireto olona ireto no natolotra ny Fampanoavana. Nanamafy ireo tompon’andraikitra 
anivon’ny zandary fa « vonona hatrany izy ireo hanao ny asany amin’ny fikarohana ny tsy fanarahan-dalàna 
ny fandikan-dalàna tahaka itony ary hanao izay hamongorana araka izay azo atao ireo mpanao izany 
hisorohana ny fanaovana heloka hafa » 




















