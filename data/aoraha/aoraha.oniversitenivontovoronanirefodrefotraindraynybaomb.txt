ONIVERSITEN'I VONTOVORONA :: NIREFODREFOTRA INDRAY NY BAOMBA MANDATSA-DRANOMASO • AORAHA

Korontana. Nirefotra indray ny baomba mandatsa-dranomaso teny Vontovorona nandritra ny hetsika 
mpianatra, omaly. Ny faharatsian’ny fotodrafitrasa fidiovana eny amin’ny trano fonenan’izy 
no fantatra fa anton’ny fitakian’ireto mpianatra ireto, ka nahatonga azy ireo nidina an-dalambe. 
anton’ny hetsika ihany koa ny fandavan’ izy ireo ny hofan-trano izay niakatra ho 18000ariary efa 
taon-dasa. Tsy nisy namonjy sekoly ireto mpianatra ireto, araka ny fantatra fa nirohotra nanohana 
hetsika avokoa . Nisy ny fanakanan-dalana. Taorian’izay, tonga teny an-toerana ny mpitandro 
filaminana tany amin’ ny mitatao vovonana, nanaparitaka azy ireo tamin’ ny baomba mandatsa-dranomaso. 
Tsy mbola nisy fanamboarana mihitsy itony trano ipetrahan’ny mpianatra itony, taorian’ ny nanamboarana 
efa ho efapolo taona lasa izay. Ankehitriny maro be ireo toeram-pidiovana sy fivoahana tsy afaka 
intsony ka tsy maintsy milahatra any amin’ny trano hafa ireo mpianatra rehefa hidio”, hoy Randriamanantena 
filoha lefitry ny fikambanan’ ny mpianatra eny Vontovorona, omaly. 

Olan’ny tranon’ny mpianatra 

Ankoatra ny olana eo amin’ny trano fonenana, dia nanamafy ihany koa ireo mpianatra eny an-toerana 
efa tsy ampy ireo mpianatra intsony ny efitrano fianarana eny an-toerana. Efitrano dimy amby roapolo 
no ifandimbiasan’ny mpianatra manodidina ny telo arivo mahery ankehitriny raha ny fanazavana 
hatrany. Tsiahivina fa efa nisy ireo mpianatra nanaparitaka ny haratsian’ireo trano fidiovana 
an-toerana tamin’ny tambazotra serasera mba ho fanairana ny tompon’andraikitra. 

« Efa nisy taratasy fangatahana nalefanay fa ohatran’ny tsy misy mamaly ny tompon’ andraikitra. 
izay, tsy misy fangatahana mivaly izany raha tsy misy hetsika mafimafy», hoy hatrany Randriamanantena 
Taorian’ny hetsika izay notanterahin’ny mpianatra omaly, efa nisy ny fihaonana teo amin’izy 
sy ny tompon’ andraikitra misahana ny tranon’ny mpianatra. Tsy mbola nisy marimaritra iraisana 
teo amin’ izy ireo raha ny tatitra avy amin’ny mpianatra . Tsy mbola fantatra araka izany ny mety 
tohin’ny hetsika. 











Enregistrer mon nom, mon e-mail et mon site web dans le navigateur pour mon prochain commentaire. 



