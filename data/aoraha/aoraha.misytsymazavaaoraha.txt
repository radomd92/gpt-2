MISY TSY MAZAVA • AORAHA

Raha ny marina dia tokony mba efa misy mangirana amin’izay ny mombamomba ireo jiolahy mpaka an-keriny 
Madagasikara. Efa nisy mantsy tamin’ireo olona natao takalon’aina no navotsotra, ka azo antoka 
mahalala na amin’ny ampahany fotsiny ihany aza ny momba ireo olon-dratsy. Efa nisy ihany koa ireo 
izay voalaza fa atidoha, no efa voasambotra. Tsy vao izao ihany tsy akory fa tao anatin’ny taona 
izay no efa nahatratrarana ireo mpaka an-keriny tany Toamasina, izay naka zanaka mpandraha- raha 
an-toerana. Ny mahavariana anefa hatramin’izao, dia toa very an-javona ny tohin’ny famotorana 
raharaha. Nisy ny famoahana didy fikarohana sy didy fampisamborana an’ireo voarohirohy saingy 
hita izay vokany. 

Tamin’ity taona 2018 ity no tena nalaza ny raharaha “kidnapping” teto Madagasikara. Tsy ireo Karàna 
ihany no lasibatra, fa lasa fomba ratsy fanaon’ny jiolahy hatrany ambanivohitra any. Raha vao 
misy olona heverina fa manamanam-bola dia efa raikitra ny fanaovana takalon’aina hitakiana volabe. 
ireo efa voasambotra, misy kosa no mbola karohina. Saingy tsy mazava ny tohiny. Tahaka an’ireo 
taolam-paty sy mpamaky fasana ihany e!Firifiry no efa tra-tehaka fa tsy mbola nisy fanambaràna 
mahakasika izay antony mampirongatra azy sy izay olona mpaniraka ao ambadik’ireny asa ratsy ireny. 

Raha efa nisy ve ny voasambotra tsy tokony mba efa manangasanga ny marina? Raha mbola afenimpenina 
koa anie itony raharaha itony tsy ho foana mandrakizay ny “kidnapping” e! 









Enregistrer mon nom, mon e-mail et mon site web dans le navigateur pour mon prochain commentaire. 



