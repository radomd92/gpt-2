MORAMANGA : MPAMAKY TRANO TRATRA TEO AM-PIVAROTANA ENTANA HALATRA – MIDI MADAGASIKARA

Tra-teheky ny zandarimaria ato anatin’ny vondron-tobim-paritra Moramanga, teo am-pivarotana 
entana halatra, ireo telolahy mpangalatra gaigilahy namaky ny tranovaton’ny fiangonana METM 
Famonjena, ny alin’ny alahady voalohan’ny volana martsa. Entana mitentina 10.000.000 ariary 
very, entana maro toy ny vary 300 kilao, ireo zava-maneno rehetra, bisikileta, masinina fanjairana 
ireo kojakoja maro samihafa. Izay voabatany dia nalaina avokoa. Nandritra ny fanadihadiana natao 
olon-dratsy dia niahiky izy ireo fa efa mpandalo matetika teo amin’ny manodidina ity fiangonana 
ka nahatonga ny fitsiriritana ireo fitaovana fampiasa tao, sady efa mahazatra azy ireo rahateo 
mamaky fiangonana hatrany amin’izay toerana nonenany tany, dia mifindra indray rehefa manomboka 
ny fiaraha-monina, kanjo izao tratra izao nony farany. Efa nampiahiahy ny olona teto Moramanga 
ny fomba nivarotany ireo entana ireo nandritra ny andro maromaro, ka nahatonga ilay nivarotana 
ny lehiben’ny vondron-tobim-paritry ny zandarimaria eto Moramanga, izay nanafaingana ny nisamborana 
noho ny fisian’ny fitarainana efa nipetraka nialoha ,ary efa tafaverina any amin’ireo biraom-piangonana 
ireo entana sisa tsy mbola lafo. Tsy hijanona ny fikarohana ireo entana efa namidin’ny mpangalatra. 



