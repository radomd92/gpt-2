HOSOKA AMIN’NY FAMPIANARANA :: VELONA NY FITORIANA AN’IREO MPANAO DIPLAOMA SANDOKA • AORAHA

Nandefa fitoriana eny amin’ny zandary misahana ny fandikan-dalàna amin’ny «internet» na “cybercriminalité” 
avy ao amin’ny Oniversiten’Antananarivo sy ny Sampan-draharaha misahana ny fanadinam-pirenena, 
mitoroka an’ireo olona milaza ho mivarotra diplaoma bakalôrea hosoka. Anisan’ny miroborobo 
ao amin’ny tambajotran-tserasera “Facebook” efa ho taona maromaro ry zareo ireo. 

Niezaka namandrika ny olona ao ambadik’ilay olona manao an’io asa ratsy io ihany koa ity sampan-draharaha 
saingy tsy mbola nahitam-bokany. “Hitanay fa amidin’izy ireo iray na roa tapitrisa ariary ny diplaoma 
Izy ireo indray no nandrahona fa tsy mahavita inona amin’izy ireo ny zandary nitorianay azy . Tsy 
nahazoana akony rahateo ny tohin’ny raharaha any amin’ny zandary”, hoy Rakotonasy Solonjaka 
talen’ny Sampan-draharaha misahana ny fanadinam-pirenena nandritra ny fihaonana tamin’ny 
gazety mikasika ny fanomanana ny fanadinana Bakalôrea, teny Ankatso, omaly. 

Notsindrian’ny kolonely Andrianarisaona Herilalatiana, lehiben’ny Sampan-draharaha misahana 
“cybercriminalité” eo anivon’ny Zandarimaria kosa fa efa nisy ny fanadihadiana sy fanenjehana 
mikasika an’io raharaha io. “Efa nisy olona iray nigadra tamin’ny fanaovana diplaoma hosoka tamin’ny 
Na izany aza mitohy ny fanaovana fikarohana lalina momba ity toe-draharaha iray ity”, hoy izy. 

Notsindriany ihany koa fa na tsy mbola nisy aza ny fitoriana efa napetraka dia efa nanenjika an’ireo 
ny zandary. Etsy an-kilany, nanamafy ny filohan’ny Oniversiten’Antananarivo, ny Pr Ravelomanana 
fa manomboka amin’ity taona ity, dia “ora vitsy alohan’ny fandefasana ny lisitr’ireo afa-panadinana 
anaty gazety vao fantatra ny anaran’ireo afa-panadinana ka tsy misy hirika ho an’ireo mpisandoka”. 









Enregistrer mon nom, mon e-mail et mon site web dans le navigateur pour mon prochain commentaire. 



