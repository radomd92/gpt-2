FAHASALAMAN’NY LOHA :: EFA AZO TSABOINA ETO AMINTSIKA NY FAHATSENTSENAN'NY LALAN-DRA • AORAHA

Fitsaboana. Tsy hitondra takaitra intsony ny marary aorian’ny fahatsentsenan’ny lalan-dra 
ny atidoha (AVC) mahazo ny olona iray. Efa ampiasain’ireo mpitsabo eto amintsika ankehitriny 
«thrombolyse », hanatanterahana izany. 

«Fomba iray hanapotehana ny ra mivaingana manentsina ny lalan-dra izy io ka mampandeha haingana 
ra ho any amin’ny atidoha raha sendra misy ny fahatsentsenana», hoy ny dokotera Rakotomavo Falihery, 
manokana misahana ny aretin’ny fo ao amin’ny hopitaly Befelatanana, tamin’ny sabotsy lasa teo, 
famelabelaran-kevitra mikasika ny aretina AVC nataony. Voasoroka avokoa ny voka-dratsy rehetra 
ny aretina AVC noho ny fampidirana io fanafody io. 

Fantatra fa natokana ho an’ireo marary tonga eny amin’ny hopitaly ao anatin’ny efatra ora sy sasany 
nitrangan’ilay «AVC» ihany io fitsaboana io fa vao mainka mihasarotra ny fitsaboana raha aorian’io 
io voatondro io. Ny fahatsentsenan’ny lalan-dra fotsiny ihany anefa aloha no hampiasana azy eto 
raha ny fanazavan’ny mpitsabo raha efa azo ampiasaina amin’ny fahavakisan’ny lalan-dra izy any 




Notsindrian’ny dokotera Rakotomavo Falihery fa tombony ho an’ny marary ny fampiasana io fomba 
io na dia lafo aza ny sarany. «Fanentanana no atao amin’ny fianakavian’ny marary mba hampiasana 
io satria tsy misy fiantraikany mihitsy aorian’ny AVC fa miverina amin’ny laoniny ny vatan’ilay 
hoy ny fanazavany. Na izany aza, fantatra fa mbola tobim-pahasalamana vitsivitsy eto Antananarivo 
no misy an’ity fomba fitsaboana ity. 

Marihina fa mitombo isa sy miha tanora hatrany ny olona voan’ny AVC. Olona roa isan’andro no fantatra 
tsy maintsy hampidirina ao amin’ny trano famelomana aina noho io aretina io ao amin’ny hopitaly 
manokana, ary isan-taona dia olona manodidina ny dimanjato eo ho eo no voan’izany. “Tokony hotsaboina 
aretina rehetra mitarika ny AVC. Tokony hatao izay hahatongavana any amin’ny tobim-pahasalamana 
anatin’ilay ora efatra sy sasany mba ho voavonjy haingana ilay marary », hoy hatrany iry loharanom-baovao 










Enregistrer mon nom, mon e-mail et mon site web dans le navigateur pour mon prochain commentaire. 





Izaho ihany no Dokotera Rakotomavo Falihery, ilay nanao famelabelarana nandritra io atrik’asa 


Voalohany dia misaotra indrindra anareo nampita ny vaovao satria zava-dehibe tokoa ho an’ny fahasalam-bahoaka 
fahafantaran’ny olona momba ny fahatapahana sy ny fahatsetsenan’ny lalan-dran’ny ati-doha 
ary ny fitsaboana izany. 

Mba hanao fanitsiana sy fanampi-panazavana kely anefa aho mba ho tena tomombona izany fampitam-pahalalana 


Voalohany dia tsy manam-pahaizana momba ny fo (cardiologue) na momba ny aretin’ny ati-doha (neurologue) 
tenako fa manam-pahaizana momba ny famelonan’aina (réanimateur). Na izany aza dia anisan’ny 
anjara amin’ny fikarakarana ny AVC izahay indrindra amin’ny fandraisana azy ireo voalohany. 

Faharoa, mba hitondra fanitsiana kely momba ny voalaza ao amin’ny lahatsoratra fa natokana ho 
fahatsetsenan’ny lalan-dra ihany ny « thrombolyse ». Tsy azo ampiasaina mihitsy izy ho an’ny fahatapahan’ny 
na dia any ivelany aza, satria vao maika mampihombo ny aretina. 

Mbola amin’ny tobi-pahasalamana vitsy ihany no mbola misy an’io fomba fitsaboana io, koa manantena 
rehetra ny hahatongavany eny amin’ny hopitalim-panjakana mba hahafahan’ny be sy ny maro misitraka 
raha ilaina izany. Satria tokoa mampihena betsaka ny tahan’ny takaitra sy ny fahafatesana, manamora 
fiverenana amin’ny laoniny ny fiasan’ny ati-doha, ary tsy mampisy takaitra mihitsy aza indraindray 
an’ny olona sasany. 



