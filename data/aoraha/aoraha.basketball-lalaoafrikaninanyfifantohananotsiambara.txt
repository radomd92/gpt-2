BASKETBALL - LALAO AFRIKANINA :: "NY FIFANTOHANA NO TSIAMBARATELON'NY FAHOMBIAZANA", HOY NY MPANAZATRA • AORAHA

Sambany ny mpilalao basketball lalaovin’olona telo, sokajy lehilahy latsaky ny telo amby roapolo 
no nandrombaka medaly volamena amin’ny lalao afrikanina. Nigadona teto an-toerana ny delegasiona 
nitondra avo ny voninahi-pirenena tany amin’ny lalao afrikanina andiany faharoa ambin’ny folo 
Maraoka, omaly tolakandro. Hafaliana no nameno ny endrik’izy ireo na dia teo aza ny havizanana 
niambozonan’izy ireo ny medaly volamena. Vao avy nandrombaka ny medaly volamena tany amin’ny 
Nosy 2019 tany Maorisy izy efa-dahy no mbola niaina fahombiazana mendri-piderana indray tany 


« Ny fifantohana tamin’ny fanazarantena sy nandritra ny lalao no tsiambaratelon’ny fahombiazana. 
ny lalana nandalovana vao tonga tamin’ny vokatra toy izao », hoy Randrianarivelo Jean de Dieu na 
mpanazatra nasionaly. 



Mahazo vokatra tsara kokoa ny ekipa malagasy amin’ny basketball lalaovin’olona telo raha oharina 
lalaovin’olona dimy. Porofon’izany ny fahatafavoahan’ny ekipam-pirenena teo anatrehan’ireo 
goavana any Afrika, toa an’i Ejypta. Manana vatana kely ny mpilalao malagasy miohatra amin’ireo 
vahiny. “Kely ny kianja rehefa basketball lalaovin’olona telo. Tombony ho an’ny mpilalao malagasy 
izany. Ny mpilalaontsika fohy saingy manana hafainganana sy fahaizana mamono baolina”, hoy hatrany 
Deda. 

Mila mandray anjara amin’ny lalao iraisam-pirenena maro ny mpilalao mba hitazonana an’io tombony 
sy ny haavo teknika io, raha ny nambaran’itsy mpanazatra itsy hatrany. « Mila fiomanana maharitra 
lalao toy ireny. Mila hatsaraina ny fanazarantena indrindra ny amin’ny lafiny ara-batana », hoy 
kosa i Livio, kapitenin’ny ekipa. Ny fiadiana ny ho tompondakan’i Afrika amin’ny volana volana 
no fifaninanana miandry an’ity taranja ity manaraka. 











Enregistrer mon nom, mon e-mail et mon site web dans le navigateur pour mon prochain commentaire. 



