MIASA AMIN’NY TOBY PNNC SEECALINE : MIFEHY NY FANDRESEHAN-DAHATRA NY MPANENTANA ENY IFOTONY | NEWSMADA

Par Taratra sur 03/02/2018 

Miofana momba ny serasera ny mpanentana eny ifotony ho an’ny fanjarian-tsakafo (ACN) 577 eto amin’ny 
Analamanga. Ilaina ny mifehy ny serasera satria ny fahombiazan’izany no mitarika fanovana fihetsika 
amin’ny reny manatona eny amin’ny toby PNNC/Seecaline maka torohevitra momba ny sakafo ara-pahasalamana, 


Natoro ireo mpanentana ny fomba fandresen-dahatra miaraka amin’ny fitaovana efa eo am-pelatanany 
ny hafatra tiany hiampita amin’ny reny. Akaiky kokoa ny isan-tokantrano ny mpanentana ary mahafantatra 
mombamomba ny ankohonana rehetra sahaniny. 

577 ny toby ho an’ny faritra Analamanga ary tantanin’ny mpanentana avokoa ireo ho an’ny kaominina 
amin’ny distrika valo. “Natokana ho an’ny mpanentana eny ifotony rehetra ny fiofanana. Efa nahazo 
anjarany ny tany Ankazobe ary hitohy any Anjozorobe sy Andramasina ny fanofanana”, hoy ny tomponandraikitra 
amin’ny ofisim-paritra Analamanga momba ny fanjarian-tsakafo, Andrianarivo Samuel. 

Fototra iadiana amin’ny tsy fanjarian-tsakafo ny fanovana ny fahazaran-dratsy amin’ny sakafo 
ilaina ny fahaizana mampita ny hafatra mahomby. 



Les commentaires sont fermées. 

