KAOMISARIAN’NY BORIBORINTANY I TANAMBAO II : NASIAM-PANAVAOZANA HANATSARANA NY FANDRAISANA NY MPANAN-DRAHARAHA – MIDI MADAGASIKARA

Samy nanao ezaka tamin’ny fomba fiasany sy ny fiaraha-miasany tamin’ireo mpiara-miombona antoka 
ny kaomisaria misy eto Toamasina renivohitra. Isan’ny nanao ny fanavaozana ny birao fiasany entina 
ny fandraisana ny mpanjifa ny kaomisarian’ny boriborintanin’i Tanambao II. Raha ny fanazavan’ny 
Rakotovao Jean Christian dia fanomezana avy amin’ny mpiara-miombona antoka amin’izy ireo avokoa 
nahavita izao fanatsarana sy fanaovazana ny birao fiasan’izy ireo izao, ka nasiam-panatsarana 
ny ati-trano sy ny ivelany, ny fiandrasan’ny mpanan-draharaha ny laharany, ary ny fihazonana 
olon-dratsy sy ireo misy heloka hitorian’ny olona azy. Tsy vitan’ny trano ihany no nasiam-panatsarana, 
ny nambaran’ny kaomisera Ratokovao Jean Christian, fa nahazo ny azy koa ireo polisy mpiandry raharaha 
alalan’ny fakana aina sy fahitalavitra misy “canalsat”. Ankoatra izany, dia ny fampitaovana 
hafa tamin’ny alalan’ny solosaina sy birao samy hafa fiasana. Ny tanjona manaraka, araka ny nambaran’ity 
ity ihany, dia ny fametrahana ny “wifi”, azon’ny mpiasa sy ireo mpanandraharaha ampiasaina. Mbola 
amin’ny “3P” izao tetikasa izao. 




















