AMBATOFINANDRAHANA : 4000 LAHY AVY ANY IKALAMAVONY, NANDROBA TANÀNA – MIDI MADAGASIKARA

Vatan-dehilahy avy any Ilakamavony teo amin’ny 4000 teo, mirongo fitaovam-piadiana , voalaza 
handeha hanaraka dian’omby very, no indray nandrava ny kaominina Fenoarivo, distrikan’ Ambatofinandrahana 
ny telo andro misesesy ny 20, 21, ary 22 oktôbra lasa teo, raha ny filazan’ireo solon-tenan’ny fokonolona, 
solontenan’ny kaominina, mpampianatra, talen-tsekoly, sefo fokontany ary kartié « mobile », 
mponina avy amin’iny faritra iny, niakatra taty an-drenivohitra, ary nitafa tamin’ny mpanao 
omaly teny Faravohitra. Fantatra tamin’izany fa, omby aman-jatony no lasan’izy ireo, trano roa 
may, maromaro ireo naratra vokatr’izany herisetra izany ary tovovavy 14 sy 15 taona roa no naolan’ireo 
aman’arivony ireto. Fokontany efatra, Tsimamaliavona, Ianakona, Antsahamiady ary Antanifotsy 
amin’ity kaominina ity no nandalovan’ireo vatan-dehilahy ireo sy nanaovany herisetra araka 
voalazan’ny filohan’ny mpanolon-tsain’ny kaominina. Araka ny nambaran’izy ireo, dia nilaza 
mpiray dina avy any Ikalamavony ireto andian’olona ireto ary nirahina tompon’andraikitra avy 
an-toerana, hikaroka ny ombiny very. Tsy tao amin’io kaominina io anefa no nandefasana azy ireo, 
ny fitantaran’ireo solontenam-pokonolona ireto, ary nambaran’ny mpitandro filaminana azy 
izany fa toeran-kafa mihitsy kanefa dia izao fokonolona aman’aliny izao no lasibatra raha ny fitarain’izy 
hatrany. Manaitra ny sain’ireo tompon’andraikitra isan-tsokajiny avy ireo mponina ao amin’io 
io eo anatrehan’izany herisetra nianjady tamin’izy ireo izany. Raha ny fantatra mantsy, voalazan’izy 
fa sekoly maromaro no nosimbaina ary tsy misy mianatra ny ankizy ao Fenoarivo amin’izao. Efa nisy, 
izy ireo ny fitarainana nalefa tany amin’ny mpitandro filaminana ary efa tonga tany an-toerana 
farany. Mangataka ny hanokafana fanadihadiana lalina kosa izy ireo eo anatrehan’ny zavamisy 
tamin’izy ireo tany an-toerana. 



