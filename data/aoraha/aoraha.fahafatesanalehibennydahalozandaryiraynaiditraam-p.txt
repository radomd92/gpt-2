FAHAFATESANA LEHIBEN’NY DAHALO :: ZANDARY IRAY NAIDITRA AM-PONJA • AORAHA

Nampidirina ao am-ponja, any Morondava, tamin’ny sabotsy lasa teo, ny zandary kilasy faharoa 
voampanga ho namono nahafaty lehilahy iray. Voalaza fa voakitika tsy nahy ny basin’io zandary 
rehefa nisambotra an’ilay lehilahy voalaza fa lehiben’ny dahalo izy sy ny namany iray, tamin’ny 
jolay lasa teo. 

Tsy nitory ny havan’ilay namoy ny ainy, saingy rehefa naheno an’ity tranga ity ny eo anivon’ny fibaikoana 
Zandarimaria dia nanolotra ny raharaha teo am-pelatanan’ny Fitsarana. 

“Tany am-pamitana iraka ny zandary roa no nifanena tampoka tamin’ny lehilahy iray, voatondro 
lehiben’ny dahalo. Efa nokarohina izy fa tsy hita satria nifindra fonenana. Niova asa ihany koa 
ka lasa mpanera omby amidy. Mbola teo am-piresahana taminy anefa ireo zandary no voadona ny basin’ny 
tamin’izy ireo ka nahatifitra ilay lehilahy. Namoy ny ainy io voalaza fa lehiben’ny dahalo io, 
hoy ny avy amin’ny Zandarimaria. 









Enregistrer mon nom, mon e-mail et mon site web dans le navigateur pour mon prochain commentaire. 



