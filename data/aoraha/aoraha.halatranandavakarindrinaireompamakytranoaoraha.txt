HALATRA :: NANDAVAKA RINDRINA IREO MPAMAKY TRANO • AORAHA

Fomba hafa. Lasibatry ny mpamaky trano ny trano iray fitehirizana entana tao an-tsenan’Antanimalalaka 
Ambalavao Tsienimparihy, ny alin’ny alatsinainy. Nogoahin’ireo olon-dratsy ny rindrina nahafahana 
tao anatiny. 

Very tamin’izany ny tsaramaso roapolo gony sy kafe amina gony vitsivitsy. Efa madiva haraina vao 
nahita ny lavaka be teo amin’ny rindrina. Nantsoina ny mpitandro filaminana. 

Nisy oram-be tany Ambalavao, tamin’io alina io. Nanararaotra izany ny mpangalatra. Tombanana 
efa nomanina mialoha ny asa ratsy. Mafy rahateo ny hidin’ny varavarana, hany ka nampiasa tekinika 
ireo olon-dratsy. Heverina ho nanao andiany maromaro ireo mpamaky trano tamin’ny fitaomana ny 
halatra. 

Efa eo am-pelan-tanan’ny Pôlisim-pirenena any an-toerana ny fanadihadiana. Hampanantsoina 
tompon-trano lasibatra sy izay rehetra mety ho ahiahiana tamin’ity halatra ity. 









Enregistrer mon nom, mon e-mail et mon site web dans le navigateur pour mon prochain commentaire. 



