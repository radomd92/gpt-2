TRANGA TANY ANKAVANDRA :: HAVAN'NY BEN'NY TANÀNA VOAROHIROHY TAMIN'NY FITIFIRANA OLONA • AORAHA

Karohin’ny zandary, amin’izao fotoana izao, ny lehilahy iray voarohirohy tamin’ny fitifirana 
lehilahy, fito amby efapolo taona, tany Ankavandra distrikan’i Miandrivazo, tamin’ny zoma 30 
lasa teo. Fantatra araka ny fanampim-panazavana avy amin’ny Zandarimaria any an-toerana sy ny 
namoy ny ainy, fa zanak’anabavin’ny ben’ny tanàna io voatondro ho namono olona io. «Misy raharaha 
an’io zanak’anabavin’ny ben’ny tanàna io, efa ho iray volana izao, saingy tsy mbola tratra izy 
nandositra niala teo an-tanàna. Efa nisy raharaha hafa niakarany teny amin’ny Fitsarana ihany, 
taona lasa izay», hoy ny zandary any Ankavandra. 

Teny am-pihadiana fasana handevenana no nisehoan’ny tifitra nahafaty, tamin’io zoma 30 aogositra 
«Tonga teo amin’ireo olona nihady fasana ny andian’olona. Notifirina avy hatrany ilay lehilahy. 
telo no niantefa teny aminy, teo amin’ny lohany sy ny tratrany ary ny lamosiny», araka ny fitantaran-dRahanitriniaina 
tompon’andraikitry ny serasera ao amin’ny Zanak’Ankavandra. Heverin’ny fianakaviana fa noho 
disadisa sy resa-bola no antony namonoana an’io lehilahy io. Nambaran-dRahanitriniaina Pauld hatrany, fa tsy vao sambany no nanao herisetra sy namono olona 
izao ity havan’ny ben’ny tanàna voatonontonona ity. Mirongatra sy mampitebiteby ny mponina ny 
fandriam-pahalemana any Ankavandra. 









Enregistrer mon nom, mon e-mail et mon site web dans le navigateur pour mon prochain commentaire. 



