SAKARAHA : MPAMAKY TRANO ROALAHY VOASAMBOTRY NY FOKONOLONA, SAIKA MATIN’NY FITSARAM-BAHOAKA – MIDI MADAGASIKARA

Jiolahy roa tra-tehaka namaky trano vao maraim-be no saika matin’ny hatezeram-bahoaka tany Mahaboboka 
omaly naraina. Raha ny tati-baovao voaray, dia teo am-panaovana ny asa ratsiny namaky toeram-pivarotana 
ireto roalahy tsy nisaron-tava no henon’ny tompon-trano, izay taitra tamin’ny torimasony. Raikitra 
hazo lava (antso vonjy) ka nifanenjehana eraky ny tanàna ny mpangalatra. Voasambotra izy roalahy 
nofatorana ary niharan’ny daroka sy vono. Rehefa naratra mafy sy nalemilemy zara raha nahazaka 
ireto ireto mpangalatra, dia saika nodoran’olona velona, kanefa nandrara izany fihetsika mamoafady 
ny raiamandreny teo an-tanàna. Araka ny tati-baovao voaray, dia mponina eo an-tanàna ihany ny 
tamin’ny jiolahy, ity farany izay malaza ratsy amin’ny hala-botry sy vaky trano ary efa niditra 
in-droa nefa mbola mamerin-keloka hatrany, ka nofaizin’ny fokonolona tamin’ity indray mitoraka 
ary saika nanaraka hatramin’ny ain-dehibe. 




















