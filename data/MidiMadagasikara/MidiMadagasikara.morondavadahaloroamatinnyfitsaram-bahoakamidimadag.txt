MORONDAVA : DAHALO ROA MATIN’NY FITSARAM-BAHOAKA – MIDI MADAGASIKARA

Ny 12 jona teo, ireto malaso no nanafika tao Bemanonga Distrikan’i Morondava. Tsy nanaiky lembenana 
fokonolona teo an-tanàna fa nanohitra an’ireo andian-dahalo nandroba ny ombiny, ka raikitra 
fifandonana. Tao anaty sakoroka dia voasambotry ny mponina ny roa tamin’ireo malaso, raha vaky 
kosa tsy nahazo na dia tamingana omby iray ireo namany. Teny an-dàlana hoentina any amin’ny Zandary 
olon-dratsy tratra nifatotra tànana, no nisy andian’olona tsy nahafehy ny hatezerany intsony 
hatrany dia nanindrona antsy an’ireto dahalo roalahy voatondro ho rain-dahiny amin’ny halatra 
arahina vono olona sy fanolanana. Maty tsy tra-drano tsy tonga teny amin’ny tobin’ny mpitandro 
akory ireo malaso, ary nihijika eraky ny arabe ny rà, hoy ny vaovao. 

Faratsiho: Dahalo telo mitam-piadiana avy nanafika mpivarotra, matin’ny fokonolona. Avy nanafika 
mandeha namonjy tsena, tao amin’ny fokontany Lohahevitra any amin’ny kaominina Miandrarivo 
dahalo no nifanenjehan’ny fokonolona ka voasambotra, ary niharan’ny fitsaram-bahoaka avy hatrany, 
maty tsy tra-drano noho ny vono sy daroka nihatra tamin’ireto olon-dratsy. Naratra mafy kosa ilay 
voatafika ka mbola manaraka fitsaboana hatramin’izao. Marihina fa nirongo basy vita gasy ireo 
saingy tsy nanaiky lembenana ny fokonolona. 

Nangonin’ i Eric Manitrisa 


















