TSY FIFANKAHAZOANA TAO AN-TOKANTRANO :: NOAMPANGAIN’NY VADINY ITY LEHILAHY NANGALATRA TAOLAM-PATY • AORAHA

Tsy nitovy tendro. Ny vadiny ihany no voalaza fa nitoroka ny lehilahy iray voarohirohy taminà vaky 
tao Antsahondra, kaominina ambanivohitra Antanifotsy. Taolam-paty tamin’ny gony iray no tratra 
amin’io lehilahy io. Mbola karohina izy, hatramin’ny omaly. 

Asa fambolena no foto-piveloman’izy mivady ireto. Nivoaka ny trano hamonjy ny tanimbolin’izy 
toy ny mahazatra ilay lehilahy, ny maraina. Nahamahina ny vadiny anefa ny fihetsiny rehefa niverina 
an-trano, ny hariva, rehefa nahita azy nitondra entana taminà kitapo jiafotsy sady nohafarany 
mba tsy hokitihina na hojeren-dramatoa izany. 

Vao mainka mahamailo an’itsy farany izany fihetsik’ilay rangahy izany, niampy fofona hafahafa 
avy amin’ilay entana. Araka ny fanampim-panazavan’ny loharanom-baovao akaiky an’ity raharaha 
dia nataon’iry vehivavy amboletra ny fijerena an’izay tao anatin’ ny kitapo. Feno taolam-paty 
gony. 

Araka ny tatitra voaray hatrany dia nandà hatramin’ ny farany ny hiray petsapetsa amin’ny ratsy 
io vehivavy io. 



Nirifatra nitsoaka niaraka tamin’ny kitapo feno taolam-paty ilay rangahy, taorian’ izay. Nampilaza 
mpiray vodirindrina sy niantso vonjy kosa ny vadiny. Vetivety dia raikitra ny andrimason’ny fokonolona. Niara-nientana nisava sy nikaroka teny amin’ny manodidina izy ireo. Tamin’ny toerana iray mampiahiahy 
tanim-bomanga no nahitan’izy ireo ny kitapo feno taolam-paty nalevina. Nijery an’ireo fasana 
ny tanàna ry zareo, avy eo, ka tamin’izany no nahitana ny fasana iray voaroba sady nahaverezana 
razana fito. Voamarina tao fa taolan-dava very tao amin’io fasana io ireo hita tao anatin’ny gony 
fa noentin’ilay lehilahy nitsoaka ny tokantranony. 

Manohy ny fikarohana an’itsy farany sy ireo heverina ho namany ny fokonolona any an-toerana, amin’izao 
izao. 









Enregistrer mon nom, mon e-mail et mon site web dans le navigateur pour mon prochain commentaire. 



