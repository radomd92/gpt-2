SAMBAVA : VEHIVAVY NITONDRA MÔTÔ MATY TSY TRA-DRANO – MIDI MADAGASIKARA

Nisesisesy tato ho ato ny lozam-pifamoivizana any amin’ny Distrikan’i Sambava. Afak’omaly, 
roa samy nandeha mafy no nifandona tao Sambava-Centre, manoloana ny « Jardin d’Amour », ka naratra 
torana tsy nahatsiaro tena ny mpitondra môtô iray, izay mbola miady amin’ny fahafatesana manaraka 
eny amin’ny hopitaly amin’izao, araka ny tati-baovao voaray farany. Ny andron’ny alatsinainy 
hatrany, saingy amin’ny lalana mihazo an’ Andapa kosa raha avy ao Sambava tampon-tanàna. Vokatry 
fifandonana nisy teo amina môtô sy fiara « minibus Toyota » iray izay samy nandeha mafy tao anaty 
dia maty tsy tra-drano ilay tovovavy nitondra môtô tsy nanao aroloha. Raha ny fanazavana azo, dia 
ny fandehanana mafy sy ny tsy fanajana ny lalàna mifehy ny fifamoivoizana no matetika miteraka 
loza ao an-drenivohitry ny Faritra Sava, ary maro amin’ireo fiara sy môtô ary bajaj mifamezivezy 
tsy misy « assurance » akory. Noho ny tahotra amin’ny mety hisian’ny fitsaram-bahoaka, dia matetika 
foana ireo nahavanon-doza. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

