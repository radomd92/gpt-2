CENI MOMBA NY LISI-PIFIDIANANA: “MPIFIDY 28 169 NO HADINO KA NITOMBO 10 280” | NEWSMADA

Par Taratra sur 13/09/2018 

“Rehefa nanao ny fanaraha-maso ny asan’ireo mpampiditra ny anaran’ny mpifidy ao anaty lisitra 
anivon’ny CED ny Ceni, nahita fa nisy mpifidy miisa 28 169 izay miparitaka amina distrika 67 manerana 
Madagasikara nanao ny adidiny tamin’ny fanoratana ny anarany tao anaty kahie fanisana ny mpifidy. 
rehefa nozahana ifotony, tsy voasoratra tao anaty lisitra izy ireo.” 

Io ny fanambaran’ny Ceni, teny Alarobia, omaly, momba ny fivoaran’ny lisitry ny mpifidy ialana 
tsaho hoe nabontsina ny isan’ny mpifidy, nohazavain’ny filoha lefitra, Randriamanantsoa Philibert. 
nandinika ny fitsarana isaky ny fari-piadidiany avy, namoaka didy ahazoana mampiditra mpifidy 
miisa 23 159. Niroso tamin’izany ireo rantsa-mangaikan’ny Ceni, rehefa tonga teo an-tanany izay 
izay. 

Ankehitriny, taorian’izay asa izay: mahatratra 9 913 599 ny isan’ny mpifidy rehetra voasoratra 
miparitaka amin’ny birao fandatsaham-bato 24 852 ka tsy mihoatra ny 700 ny isan’ny mpifidy isaky 
birao. 

Araka izany, hita sy voaporofo fa ny fampidirana mpifidy tamin’ny alalan’ny didim-pitsarana 
filohan’ny fitsarana ambaratonga voalohany voakasika manerana ny Nosy, tsy niteraka afa-tsy 
mpifidy 10 280 fotsiny. Tsy maintsy nirosoana izany hiantohana ny zon’ireo olom-pirenena ireo. 

Miaka-midina ny tarehimarika 

Mialoha izany, notsiahivin’ny Ceni fa taorian’ny famaranana ny lisitry ny mpifidy, ny 15 avrily 
nahatratra 9 222 918 ny isan’ny mpifidy voasoratra anarana. Rehefa vita ny fanavaozana ny lisitra, 
1 desambra 2017 ka hatramin’ny 31 janoary 2018: nofaranana vonjimaika tamin’ny 9 767 098 izany. 
teny anivon’ny fokontany izany hahazoan’ny olom-pirenena manamarina sy mitaraina. Taorian’izay, 
tanteraka ny lisitry ny mpifidy, ny 15 avrily 2018, ka nahatratra 9 903 319 no isan’ny mpifidy. 

Mametra ny and. 42 amin’ny lalàna fehizoro faha-2018-008, tamin’ny 11 mey 2018, momba ny fepetra 
fifidianana fa ny lisitra nofaranana ny 15 mey no hany manankery ho an’ny fifidianana mandritra 
taona hatramin’ny 15 mey amin’ny taona manaraka. Na izany aza, manome fahafahana ho an’ny filohan’ny 
ambaratonga voalohany hamoaka didy hanoratra ao anaty lisitra ireo mpifidy hadino. Izay no nahatonga 
fitomboan’ny mpifidy 10 280. 

Hijanona amin’izay àry ve ny tsaho hoe nabontsina ny isan’ny mpifidy amin’ny fanatrarana izany 
10 tapitrisa? 



Les commentaires sont fermées. 

