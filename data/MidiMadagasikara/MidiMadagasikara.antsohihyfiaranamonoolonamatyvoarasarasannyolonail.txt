ANTSOHIHY : FIARA NAMONO OLONA, MATY VOARASARASAN’NY OLONA ILAY MPAMILY – MIDI MADAGASIKARA

Nitrangana fitsaram-bahoaka niharo habibiana indray tany amin’iny faritra Antsohihy iny, ny 
lasa teo. Araka ny vaovao voaray dia matin’ny fitsaram-bahoaka ny mpamily ny fiara iray rehefa 
namono olona tamin’ny lozam-pifamoivoizana. Ny loharanom-baovao no nahafantarana fa somary 
mafy ihany ity fiara ity ary tamin’izany no nisy posy nitsivalana ny lalana teo amin’ny toerana 
hoe Antanambao Andringandringana. Niala io posy io izy ary nifatratra tamin’ireo olona marobe 
an-tsisin-dalana. Naratra mafy ary maty vokatry ny dona nahazo azy ny olona telo, izay nalefa haingana 
amin’ny toeram-pitsaboana, raha ny fampitam-baovao azonay hatrany. Vetivety dia nitangoronon’ny 
ilay fiara tsy mataho-dalana ary raikitra ny antsoantso. Nanentana an’ilay mpamily hitsoaka 
namany niaraka taminy tao anaty fiara, kanefa tsy nety nandeha ity farany, satria nolazainy fa 
maintsy mandray andraikitra izy satria nandona olona. Ity mpamily ity, araka izany, no niharan’ny 
vahoaka marobe nitangorona. Ny loharanom-baovao hatrany no nahalalana fa nokapain’ny olona 
zava-maranitra ny lohany ary avy eo norasarasain’izy ireo. Namoy ny ainy teo no ho eo ihany koa ity 
50 taona, mpamily ny fiara ity. Tonga teny an-toerana tamin’io fotoana io ny mpitandro filaminana 
tsy nahatohatra ireo olona marobe, raha ny voalazan’izy ireo. Araka ny voalazan’ny mpitandro 
ihany koa dia fiaran’ny ministeran’ny Tontolo iainana ity fiara tsy mataho-dalana ity. Efa eo 
voalohany amin’izao fotoana izao ny raharaha. 



