MDN: NIJERY IFOTONY NY FOMBA FIASAN’IREO MIARAMILA MPAMPANDRY TANY | NEWSMADA

Par Taratra sur 19/08/2019 

Nidina nijery ny fomba fiasan’ireo miaramila mpampandry tany any amin’ny faritra andrefan’ny 
voafaritra ao anatin’ny “ZRPS Delta”, ireo iraka avy amin’ny minisiteran’ny Fiarovam-pirenena 
notarihin’ny kaomandin’ny hery fampandrosoana, ny Jly Rakotoniaina Aimé, sy ny kaomandin’ny 
vonjy taitra, ny Kly Rakotoson Jocelyn. Ny distrikan’Ambato Boeny sy ny kaominina Madirovalo 
ny distrikan’i Maevatanàna no notsidihin’ireto tompon’andraikitra ambony eo anivon’ny Tafika 
ireto, ny zoma sy ny asabotsy teo, nijerena manokana ny olana misy iainan’ireo miaramila eny am-panatanterahana 
asany sy ny fanomezana azy ireo ny tohana moraly sy ny fomba hoentina hanatsarana ny asa. “Miaramila 
vahoaka fa tsy mpanao hery famoretana no ilaina ary misy ny ezaka efa vita, saingy maro ny mbola miandry 
manohy ny hanatrarana izany ny eo anivon’ny Tafika malagasy”, hoy ny fanazavan’ny Jly Rakotoniaina 
Fantatra fa ny 75 isan-jaton’ireo kaominina miisa 12 mandrafitra ny distrikan’Ambato Boeny, 
milamina noho izay ezaka vitan’ny mpampandry tany. Nangataka kosa ireo mponina ao amin’ny kaominina 
ny hananganana tobina miaramila ao an-toerana hamongorana tanteraka ny asan-dahalo any amin’ity 
Boeny ity, araka ny nambaran’ireo tangalamena. Tsiahivina fa efa ny 18 marsa 2019 no nanomboka 
tany any an-toerana ireo miaramila ireo. 



Les commentaires sont fermées. 

