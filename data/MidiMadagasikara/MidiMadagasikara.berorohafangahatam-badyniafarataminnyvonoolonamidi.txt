BEROROHA : FANGAHATAM-BADY NIAFARA TAMIN’NY VONO OLONA – MIDI MADAGASIKARA

Niafara tamin’ny rà latsaka, ny lanonam-pianakaviana natao tany amin’iny faritra Beroroha iny, 
faran’ny herinandro lasa teo. Vehivavy iray mantsy no maty voatifitra tao anatin’ny lanonana 
izay natao tao amin’ny fokontany Besavoa, kaominina Mandronarivo. Fomba any amin’iny faritra 
Nosy iny no manapoaka basy rehefa misy lanonam-pianakaviana ary indrindra ao anatin’izany fampakaram-bady 
Mazava ho azy, fa mitobaka tanteraka ihany koa ny zava-pisotro mahamamo. Tamin’io fotoana io ary, 
ny nanapoaka izany basy izany ny lehilahy iray izay efa mamo. Tsy tafakatra ambony anefa tamin’io 
io ny lohan’ny basy ka niantefa teny amina trano iray nifanila ny bala, ary nahavoa ramatoa iray 
amin’io trano io. Maty tsy tra-drano araka izany ilay ramatoa niantefan’ny bala. Rava tanteraka 
ny lanonana vokatr’izay. Resaka vono olona eto ny resaka, eny fa na dia tsy fanahy iniana aza. Fantatra 
izany fa nentina ary voatery notazonin’ny zandary ity rangahy nahafaty olona ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

