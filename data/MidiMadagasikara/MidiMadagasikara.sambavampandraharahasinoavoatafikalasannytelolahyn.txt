SAMBAVA : MPANDRAHARAHA SINOA VOATAFIKA, LASAN’NY TELO LAHY NITAM-BASY NY VOLA 15 TAPITRISA ARIARY – MIDI MADAGASIKARA

Trano fisakafoana lehibe iray izay tantanana teratany sinoa mivady ao Antaimby Sambava no notafihana 
lahy tsy nisaron-tava voalaza fa nitam-basy, afak’omaly alina tokony ho tamin’ny folo ora latsaka 
ka voaroba lasan’ny jiolahy tamin’izany ny lelavola 15 tapitrisa Ariary. Raha ny fanazavan’ny 
lasibatra, dia fanaon’ izy mivady ireto ny mandefa ny mpiasan’izy ireo mody mialoha rehefa tapitra 
ora voafaritra hiasana, ka matetika ireo mpanjifa tratra farany mbola misakafo na misotro farany 
dia izy mivady sisa no mikarakara azy ireo. Raha ny fantatra dia ireto jiolahy telo ireto no mbola 
farany tao, tamin’io fotoana io, ka raha iny handeha hanakatona ny varavarana iny ny tompon-trano, 
novelesin’ny roa tamin’ireo jiolahy tamin’ny « bois rond » teo amin’ny lohany ka torana tsy nahatsiaro 
Ny jiolahy fahatelo kosa avy hatrany dia nitsofoka tany amin’ny efitra fatorian’ ireto mpivady 
tompontrano, ka namaky ny fitoeram-bola ary nibata ny sakaosy mbola mihidy feno vola, avy eo lasa 
Araka ny tati-baovao voaray, dia voarakitra tao anaty « camera de surveillance » avokoa ny tranga 
rehetra, izay tokony hanamora ny asan’ireo mpitandro filaminana manao fanadihadiana amin’ny 
an’ireo olon-dratsy. 




















