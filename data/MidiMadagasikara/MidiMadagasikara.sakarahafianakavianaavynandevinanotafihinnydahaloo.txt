SAKARAHA : FIANAKAVIANA AVY NANDEVINA NOTAFIHIN’NY DAHALO, OLONA ROA NARATRA – MIDI MADAGASIKARA

Noho ny asan-dahalo tsy ahitam-panafana dia mandry andriran’antsy ny ankamaroan’ny mponina 
faritra maro eto amintsika, indrindra amin’ny tapany Atsimon’ny Nosy iny, ary tsy mifidy asiana 
ireo fahavalom-bahoaka, fa hatramin’ny mpandevina lasibatra. Ny asabotsy teo, tany amin’ny 
Sakaraha, fianakaviana iray avy nandevina ka hamonjy fodiana nandeha sarety roa no notafihin’ny 
miisa folo nirongo fitaovam-piadiana teny an-dàlana. Norobain’ireo malaso mpanakan-dàlana 
ny mpandeha rehetra, ka lasa tamin’izany vola sy fananana tany amin’izy ireo. Tovolahy roa lahy 
fianakaviana avy nandevina no niezaka nanohitra ny fandroban’ireo malaso ka voakapa famaky naratra 
hoy ny vaovao. 


















