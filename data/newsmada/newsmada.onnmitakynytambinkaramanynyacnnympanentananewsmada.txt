ONN : MITAKY NY TAMBINKARAMANY NY ACN, NY MPANENTANA | NEWSMADA

Par Taratra sur 11/12/2017 

« Izahay mpiady amin’ny tsy fanjarian-tsakafo indray ny tratry ny tsy fanjarian-tsakafo », hoy 
nambaran’ireo solontenan’ny « Agent de communautaire de nutrition » (ACN) sy ny mpanentana samihafa 
amin’ny « Office national de nutrition » na ny ONN. « Fanamafisana ny fangatahana ny fandoavana 
tambin-karama (taona 2011 – 2012 – 2013 – 2014) sy ny « avance carburant » ho an’ny mpanentana sy ny 
ary ny « avance démonstration culinaire » (DC) ho an’ny ACN », hoy Rasolofoson Aina, mpanentana 
anivon’ny tetikasa. 

Nantitranterin’ireto mitaky ny zony ireto fa « na notsinontsinoavina nandritra ny taona maro 
izahay, nanatanteraka antsakany sy andavany ny asa sy ny lamina notakiana taminay ». 

Nambaran’izy ireo tamin’izany fa « na teo aza io olana io, nekena ny fanaovana « avance carburant 
sy ny « démonstration culinaire ». Fampandehanana ny asa amin’ny ankapobeny eny anivon’ny toby. 
ny fakana sy fanaterana maimaimpoana ireo tatitra eny amin’ny ORN nandritra ny volana jona ka hatramin’ny 
oktobra 2017 na efa tapitra tamin’ny volana mey teo aza ny fiaraha-miasa tamin’ny tetikasa « Pausens 
Fanaterana ny moto na izahay mpanentana aza no nandoa ny lany rehetra tamin’ny fikojana nandritra 
volana jona ka hatramin’izao nanaterana azy izao ». 

Nanamafy ireto mpiasa ireto fa efa mby an-koditra ny fiantraikan’ny tsy fahazoan’izy ireo ny tambinkarama 
ny « avance carburant » ary ny « avance DC », noho izany, hivoaka amin’ny fanginany amin’izay izy 
Nanome fe-potoana ry zareio ireto ka raha tsy mivaly manontolo ireo fangatahana ireo, « hampiakatra 
raharaha amin’ny dingana ambonimbony kokoa izahay ». 

Nanangona : HaRy Razafindrakoto 

Les commentaires sont fermées. 

