VOASAMBOTRA IREO NANDRATRA POLISY | NEWSMADA

Par Taratra sur 17/09/2016 

Niharan’ny herisetra teo am-perinasa indray, omaly, ireo ekipa nandamina tsena teo Analakely, 
amin’ny Naza Electronic, ahitàna polisy monisipaly, polisim-pirenena ary mpiasa sivily avy 
kaominina Antananarivo-Renivohitra. 

Naratra vokatry ny tora-bato ireo polisy monisipaly telo. Voasambotra ary tratra teo am-pitorahana 
ny roa amin’ireo mpivarotra amoron-dalana, tompon’antoka amin’izao herisetra izao. Natolotra 
hatrany ny “commissariat central de police” eny Tsaralalana izy ireo, hatao famotorana. 

“Mampitandrina ireo mpivarotra tsy manara-dalàna mampiasa herisetra izahay fa handray fepetra 
ary tsy hihemotra amin’ny asa fandaminana ny tsena”, hoy ny fanambaran’ny kaominina. 



Les commentaires sont fermées. 

