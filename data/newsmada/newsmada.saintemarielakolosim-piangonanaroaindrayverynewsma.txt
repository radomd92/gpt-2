SAINTE MARIE  : LAKOLOSIM-PIANGONANA ROA INDRAY VERY | NEWSMADA

Par Taratra sur 24/10/2016 

Tsy tao an-toerana ny pretra mpitarika ny fiangonana katolika iray tany Sainte Marie, ny herinandro 
ka io no nohararaotin’ny jiolahy nangalarana ny lakolosim-piangonana. Ny alin’ny 19 hifoha 20 
teo, nisy nangalatra ny lakolosy roa an’ny fiangonana katolika iray any an-toerana. Milanja 50 
sy 25 kilao ireo lakolosy very ireo. Tsy nisy naheno ny nangalan’ny jiolahy azy. Efa ny maraina vao 
ny fahaverezana. Tonga tany an-toerana ny zandary nanao ny famotorana. 

Efa nangingina teo aloha teo ity resaka halatra lakolosy ity, noho ny olona efa maromaro ny tratra, 
efa samy mailo ny fiangonana amin’ny fiarovana ny fananany. Ity tany Sainte Marie ity indray vao 
vaovao momba izany. Hatreto, tsy fantatra hoe iza marina tena mandray ireny lakolosy halatra ireny. 
ny resaka mandeha, voalaza fa teratany vahiny ny mpividy azy ireny. Ny mpitandro filaminana manao 
famotorana anefa hatreto tsy manan-kambara momba izany. Mety tsy mbola nahavita nanao fanadihadiana 
hatramin’izao? 



Les commentaires sont fermées. 

