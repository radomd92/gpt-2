ANJOZOROBE : KAMIÔ FENO VARY NIVADIKA, OLONA EFATRA MATY, TELO NARATRA MAFY – MIDI MADAGASIKARA

Namono olona indray ny kamiao tany amin’iny distrikan’Anjozorobe iny, vokatry ny lalan-dratsy 
Ny alin’ny alatsinainy lasa teo, fiarabe feno vary, niaraka tamin’ny olona no nivadika teo Andilantany, 
Andranomisa. Vokany, olona efatra no namoy ny ainy ary telo naratra mafy. 

Araka ny fampitam-baovao azo avy an-toerana dia niainga avy any Andranomisa ity fiarabe mpanangom-bokatra 
ary nikasa ny hiakatra aty an-drenivohitra. Mazava ho azy, feno entana aman-taonina maro tao anatiny, 
voalaza fa vary akotry milanja eo amin’ny valo taonina teo ho eo. Ankoatry ny vary akotry dia nisy 
maromaro ihany nentin’izany fiarabe izany, ankoatr’ireo tompon’entana sy ny mpamily ary ny mpanampin’ny 
moa izany. Teny an-dalana anefa, noho ny lalana malama sy kisilasila nandehan’ny fiara dia tra-doza 
amin’ny fokontany antsoina hoe Andilantany ity fiara ity. Raha ny voalazan’ny zandary nisolifatra 
kodiaran’ilay fiarabe ary tsy tana intsony ny familiana. Nikodingidingy sy nivadibadika teny 
ilay fiarabe, niaraka tamin’ireo olona tao anatiny, izay nifangaro sy voatsindrin’ny entana. 
ambany vao nijanona izany ary niafara tamin’ny fivadihan’ny fiara ambony sy ambany izany. Nandriaka 
rà. Olona efatra no voatery nosokirina tao ambanin’ireo gonim-bary maromaro. Vehivavy ny iray 
lehilahy ny ambiny. Samy efa tsy nisy aina intsony izy ireo, raha ny angom-baovao azo hatrany. Marihana 
samy olona nipetraka taoriana niaraka tamin’ireo entana avokoa izy ireo. Tetsy andanin’izay 
fantatra fa samy naratra mafy avokoa ireo olona telo teo aloha, anisan’izany ny mpamily. Nentina 
nihazo toeram-pitsaboana haingana daholo moa ireo farany. Efa nidina tany an-toerana ny zandary 
ireo tompon’andraikitra maro, nijery ifotony ny zava-nisy sy nanokatra ny fanadihadiana. 




















