AMBOHIMANGAKELY : HALATRA TAOLAM-PATY : OLONA FITO NOSAMBORIN’NY ZANDARY – MIDI MADAGASIKARA

Nalaza tato ho ato ny resaka vaky fasana sy ny bizina taolam-paty tamin’ny faritra maromaro teto 
Anisan’izany ny kaominina Ambohimangakely sy ny manodidina. Ankehitriny, nody ventiny anefa 
rano natsakain’ireo mpitandro filaminana. Rehefa niroso tamin’ny asa fikarohana sy famotorana 
zava-misy marina any an-toerana ny zandary avy ao amin’ny borigady Ambohimangakely, tarihin’ny 
Kelly Franco Jhon, indrindra fa noho ny fisian’ny fiaraha-miasan’izy ireo tamin’ny fokonolona 
tsara sitrapo dia tratra ireo mpangalatra sy mpivarotra taolam-paty ary mpamaky fasana ikoizana 
any amin’iny faritra iny. Fito izy ireo no nosamborin’ny zandary izao, izay marihina fa vehivavy 
iray amin’izany. Tao amin’ny fokontany Ambohimahatsinjo ireto farany izao noraisim-potsiny 
ny fepetra hanao savahao ny trano fonenan’ireto olon-dratsy ireto avy hatrany ny zandary ka vokany 
tratra niaraka tamin’izy ireo ihany koa ny fitaovana fanatanterahan’izy ireo ny asa ratsiny sy 
taolam-paty roa gony. Taorian’ny famotorana natao azy ireo, dia fantatra fa mponina eny amin’ny 
eny ihany ireto nahavita asa ratsy nosamborin’ny zandary izao. 



Marina izany , aoka hitranga ny marina, ary aoka hilza izay nandefasany ireo taolam-paty ireo , 
olona ireo . Dia aoka tsy ho afa-maina 

anisan’ny vaky fasana izahay ka mila mahafantatra ny ao ambadik’izao satria ny Malagasy izay mpanaja 
dia tsy nanao izao na dia mahantra toy inona aza. Mila halalinina ny mahatonga ireo manota fady. 

inona no mahatonga ireo olona ireo hanao izany ? iza no mividy ireo taolapaty ireo ? dia hatao inona 
sins…… tsara oe voasambotra ireo mpamaky fasana ireo , fa tsy oe voasambotra dia tsy misy tohiny 
, sao mantsy mahakitika ny sasany ao amin’ny fitindrana ao dia sarotsaronana indray ilay afera 
anjaran’ny mpanao gazety no manao investigation ahalalana oe iza no atidoha fa raha ireo paolisy 
zandary no andrasana dia andraso eo i Paoly 

Izao no tokony hanararaotana ny anton’izao vaky fasana maro, izay mandoto sy manimba ny toe-tsaina 
maha-Malagasy. Raha tsy vitan’ny polisy izany dia vao maika hirongatra ny hala-paty. Ireo mpangalatra 
tsy maintsy hiteny hoe, izahay hirahina fotsiny fa mbola tsy nahitana ny patron ao ambony sns…. 
eto dia tokony hazava ny anton’ny hala-paty sy ny ady atao @ izany. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

