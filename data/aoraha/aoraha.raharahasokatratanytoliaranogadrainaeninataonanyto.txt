RAHARAHA SOKATRA TANY TOLIARA :: NOGADRAINA ENINA TAONA NY TOMPON-TRANO SY NY MPIAMBINA ROA • AORAHA

Nivoaka ny valin’ny fitsa­rana. Nampidirina am-ponja enina taona sy nampandoa­vina lamandy 
tapitrisa ariary ary miampy telopolo tapitrisa ariary ho onitry ny fahavoa­zana ho an’ny minisi­teran’ny 
iainana, ny ekôlôjia ary ny ala ireo voarohirohy tamina fanondranana sokatra taorian’ny fampia­karana 
azy ireo, omaly tao amin’ny Fitsarana tany Toliara. 

Miisa telo izy ireo, mpi­ambina ny roa ary tompon-trano ny fahatelo. Raha tsiahivana dia nahatrarana 
miisa roa maby fito­polo sy iray alina, tamin’ny volana avrily lasa teo, izy ireto. “Izay vao nisy 
mavesatra teto Madagasikara izay azon’ireo mpanondrana sokatra tratra”, raha ny fana­zavana. 

Dingana voalohany amin’ ny ady amin’ny fanondranana ireo harena voanjanahary ity fitsarana ity, 
ny fanambaran’ireo mpiaro ny tontolo iainana tamin’ny alalan’ny WWF Durrell et Turtle Survival 
(TSA). 

Fantatra ihany koa fa vao nisy sokatra miisa 7 347 tratra, ny alarobia lasa teo tany Ihotry kaominin’i 
distrikan’i Betioky Atsimo. Olona telo no voasambotra niaraka tamin’ireo ary efa notazonin’ny 
filaminana atao fanadihadihana. Raha ny loharanom-baovao dia avy any Itampolo no fiavian’ireto 
misy mangalatra any Toliara ireto. Aondrana any ivelany ireto sokatra ireto, ny any Shina na Azia 
mandray azy. Hatramin’izay ny famerenana ny sokatra any amin’ny toe­rana niaviany no natao rehefa 
tratra eny amin’ny seranam-piaramanidina na saron’ny Fadintseranana. 

Mila tsaraina araka ny lalàna mifehy ny rafitra hiarovana ny biby sy ny zava-boahary ahiana ho lany 
na Cites ireo tambajotra tompon’antoka niainga tany amin’ny nahatrarana ny zava-boahary saika 
mipaka amin’ny tena atidoha ankoatra ny fampiharana ny lalàna hafa mifandraika amin’ny heloka 
momba ny fanondranana harem-pirenena. 









Enregistrer mon nom, mon e-mail et mon site web dans le navigateur pour mon prochain commentaire. 



