ASAN-JIOLAHY SY ASAN-DAHALO : BASY KALACHNIKOV 48 SARON’NY ZANDARY | NEWSMADA

Par Taratra sur 10/01/2018 

Nandritra iny taona nivalona iny, basy miisa 117 no saron’ny zandarimariam-pirenena, nampiasaina 
karazana asan-jiolahy sy asan-dahalo. Basy mahery vaika Kalachnikov ny 48 tamin’ireo. 

Maro ny basy sarona, ary efa anjatony izany, hoy ny zandary. Mahatratra 117 ny basy tratra, ka 48 
basy mahery vaika toy ny Kalachnikov. Basim-borona miisa 69 ny sarona, ary bala samihafa 625. “Araka 
voafaritra ao amin’ny tanjona nokendrena tamin’iny taona iny dia tokony hiakatra 25% ny tamin’ny 
teo aloha ny fahitana sy fahazoana basy tamin’iny taona 2017 iny, ka 81,81% an’io tanjona io no tratra”, 
ny fanamafisana. 

Tsy latsa-danja amin’ireo ny asan-jiolahy eny amin’ny lalam-pirenena. Miisa 21 ny fanakanan-dalana 
“Hita fa nihena latsaky ny antsasany izany raha oharina tamin’ny taona 2016 izay niisa 46. Marihina 
nanaovana ezaka manokana ny fanaraha-maso ny lalam-pirenena faha-2 sy faha-7 tao anatin’ny telovolana 
ary nohamafisina hatrany ny fiaraha-miasa amin’ireo koperativa nasionaly amin’ny fanarahan’ny 
ny fiara mpitatitra mandalo amin’ireo lalana ireo”, hoy ny fanazavana. 

Valo any am-ponja noho ny kidnapping 

Nahatratra valo ny isan’ny olona voasambotry ny zandary amin’ny raharaha fakana an-keriny ny 
2017 teo, teto an-dRenivohitra. Nambaran’izy ireo fa nisy trangana fakana an-keriny miisa 11 
taona iny, ka olona 12 nalain’ny jiolahy an-keriny. Valo tamin’ireo teratany vahiny raha Malagasy 
ny efatra. Enina tamin’ireo olona valo no naiditra am-ponja vonjimaika raha nahazo fahafahana 
ny iray. Tranga iray kosa mbola ao anatin’ny fanadihadiana tanteraka. Mbola misy Karana iray tsy 
popoka hatramin’izao, ary tsy nahazoam-baovao mihitsy na tamin’ny zandary na tamin’ny polisy. 

“Raha ny tanjona napetraka tamin’ny taona 2017 iny, tokony hiampy 75%-n‘ny efa vita tamin’ny taona 
ny tahan’ny famahana ny olan’ny fakana an-keriny. Tratra hatramin’ny 70,13% io tanjona io ary 
noho ny teo aloha izany”, hoy ny fanazavana. 

Momba ny asan-jiolahy indray, 709 ny tranga niseho ny taona 2017; 809 ny jiolahy voasambotra, raha 
ny isan’ny jiolahy maty voatifitra. “Raha oharina ny tamin’ny taona 2016, somary niakatra kokoa 
tranga mikasika ny asan-jiolahy io satria nahatratra 544 izy io tamin’izany. Nefa raha ny tanjona 
tamin’iny taona 2017 iny no jerena, tratra eo amin’ny 73,77% izany”, hoy ny zandary. 

Na eo aza ireo tomban’ezaka sy asa vitan’ny zandary ireo, mbola mitaky mafimafy kokoa ny vahoaka, 
mikaikaika hatrany amin’ny firongatry ny asan-jiolahy na an-dRenivohitra na ambanivohitra. 





Les commentaires sont fermées. 

