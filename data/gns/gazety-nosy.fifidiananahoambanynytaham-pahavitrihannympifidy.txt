FIFIDIANANA : HO AMBANY NY TAHAM-PAHAVITRIHAN’NY MPIFIDY

Iray volana sy tapany sisa dia ho tonga ny datin’ny faha 7 novambra 2018 izay hisafidianan’ny Malagasy 
ho filoham-pirenena hitondra an’i Madagasikara indray ao anatin’ny 5 taona manaraka. Mahagaga 
ny toe-draharaha misy ankehitriny satria maro ny olona no toa tsy rototra loatra amin’ny fifidianana 
Amin’ireo 36 mianadahy izay nilatsaka hofidiana ary efa voalaza mazava tsara ny fahazoan’izy 
mandray anjara amin’izany filatsahana ho mpifaninana izany, dia misy 10 mianadahy izy ireo no 
mangataka ny fanahemorana ny datim-pifidianana. Maro no antony filazan’izy ireo amin’izany 
tsy hiverenana eto intsony satria efa voalaza tany aloha matetika izany. 

Ankoatr’izany dia misy koa ny vondron’ny mpanao pôlitika izay mitovy hevitra amin’ireo mpifaninana 
ireo manohana ny hevitr’izy ireo amin’ny fanemorana ny datim-pifidianana. 

Raha jerena amin’ny fihetsiketsehana ho fanomanana ny fampielezan-kevitra dia mbola tsy hita 
ny fihetsehana ataon’izy ireo. Toa ny olona tsy handray anjara amin’ny fifidianana izany. 

Ankilany indray dia kandidà tsy ampy folo amin’ireo 36 koa no hita manao fanomanana ary miseho vahoaka 
fotoana izao. Fa nankaiza ireo sasany no tsy hita izay nalehany? Mahagaga tanteraka! 

Raha mandeha any amin’ny faritra maro manerana an’i Madagasikara isika dia maro no Malagasy no 
fanontaniana hoe hisy marina ve ny fifidianana ? Ny fahitana ny rivotra pôlitika misy amin’izao 
izao sy ny fiainana amin’ny ankapoben’ny vahoaka Malagasy no fantatra fa mahatonga izany.Tsy 
ary tena mikorontana ny fiaraha-monina manontolo iainana ankehetriny. 

Manaraka izany koa dia hita fa maro ny Malagasy tokony hifidy no tsy miraharaha akory izay toromarika 
fanjakana na ny CENI (Vaomiera mahaleo tena momba ny fifidianana). Hita taratra tamin’ny fisoratana 
hifidy iny izany satria raha toa ka nanombantombana hahazo mpifidy 10 tapitrisa mahery ny Ceni, 
tsy tratra izany tanjona izany. Efa azo lazaina fa “zimnastika” sarotra be vao tonga amin’ny isa 
tapitrisa mahery amin’izao fotoana izao. 

Ny fanadihadiana nataonay teny anivon’ny fiaraha-monina no nahafantarana fa malaina dia malaina 
fifidianana ny vahoaka Malagasy. 

Raha izay voalaza eo ambony ireo no zava-misy ara-pôlitika iainana ankehitriny, dia mbola olana 
dia be ny mahakasika ny tsy fandriam-pahalemana amin’ny faritra maro manerana an’i Madagasikara. 
amin’ny dahalo isan’andro isan’andro no iainana any amin’ny faritra maro. Tsy andro tsy alina 
miseho izany fa tena efa fanjakan’i Baroa no misy. Fangalaran’omby, fandrobana fananana, fandoroana 
ary famonoana olona no vaovao misy any ambanivohitra rehetra any. Na ny aty andrenivohitra aza 
tsy misy milamina intsony. Tsy ankanavaka io fa efa maneran-tany tanteraka. Ankoatr’izany dia 
hatrany ambanivohitra any koa ankehitriny ny fanaovana takalonaina ireo olona izay manam-bola. 
dahalo sy ny jiolahy no mibaiko sy mifehy ny toerana maro ankehitriny. Hatramin’ny mpitandro filaminana 
no malemy tanteraka eo anatrehan’izy ireo. 

Fomba ahoana ary no hanatanterahana fifidianana madio, mangarahara, eken’ny vahoaka Malagasy 
amin’izany? Toa mahagaga ihany no tsy hahalalan’ny fanjakana ity toe-draharaha ity. Maro ny fanambarana 
ny vaovao mahakasika izany izay mandeha amin’ny haino aman-jery isan-karazany eto Madagasikara 
Tsy misy vahaolana nefa amin’izany ka very fanahy mbola velona ny vahoaka. 

Ireo antony voalaza ireo no ilazanay fa ho vitsy ny tahan’ny olona hifidy amin’ity fifidianana 
ho filoham-pirenena fihodinana voalohany sy faharoa amin’ny volana novambra sy desambra 2018 
Raha miampy ny valan’aretina pesta sy ny rivodoza amin’ny fotoam-pahavaratra izany dia mbola 
hafa manokana koa. 

Izahay mpandehandeha mikaro-baovao manerana ny toerana maro eto Madagasikara dia mahita fa malaina 
ny vahoaka Malagasy noho ireo antony voalaza rehetra ireo. Heverina fa hisy maro koa ny fangalaram-bato 
toerana ireny. 

Iza no hahita tombotsoa amin’izao raharaha izao? Na tiana na tsy tiana nefa dia efa tapaka ny daty 
fifidianana araka ny lalàna ka hohitantsika eo ihany ny vokatr’izany. Mbola hahita vahaolana 
ve ny fanjakana sy ny Ceni? Mampieritreritra ihany. 



