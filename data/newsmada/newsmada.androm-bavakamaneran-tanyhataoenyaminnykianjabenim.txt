ANDROM-BAVAKA MANERAN-TANY: HATAO ENY AMIN’NY KIANJABEN’I MAHAMASINA NY 8 JONA | NEWSMADA

Par Taratra sur 21/05/2019 

Hatao ny asabotsy 8 jona ho avy izao ny Androm-bavaka maneran-tany na Global Day Of Prayer (GDOP) 
Madagasikara. Hetsika iraisam-pinoana hitondrana am-bavaka ny fiainan’ny firenena manerana 
tontolo izao izany ary andraisantsika Malagasy anjara nandritra ny 16 taona nifanesy. Hampiavaka 
hetsika amin’ity taona ity ny fisian’ny Diabe ho an’i Kristy mialoha ny fiombonam-bavaka lehibe 
hatao ao amin’ny Kianjaben’i Mahamasina. Mitarika ny hetsika ny Fikambanana Mampiely Baiboly 
(FMBM) sy ny Fikambanan’ny Mpiara-mamaky ny Baiboly (FMMB), ary iarahana amin’ireo fiangonana 
fikambanana kristianina maro samihafa. Ny tanjona, ny hanetsika ny kristianina hiray saina sy 
ireo soatoavina voizin’ny Soratra Masina, ka hanantenantsika fanasitranana marina ho an’ny 
Mialoha ny fotoam-bavaka amin’ny 2 ora sasany tolakandro, hisy ny Diabe ho an’i Kristy izay iantsoana 
kristianina rehetra hijoro ho vavolombelona. Hiainga amin’ny 10 ora maraina eny amin’ny Kianjan’Ambohijatovo 
eo amin’ny Tranombokim-pirenena Anosy ireo mpandeha an-tongotra. Ireo hitondra fiara kosa hiala 
9 ora maraina eny amin’ny Village Voara Andohatapenaka sy eny amin’ny Kianjan’Alarobia. Hizotra 
eny amin’ny Kianjaben’i Mahamasina ny diabe ka ho tohizana amin’ny fotoam-piderana. 

Hetsika iraisam-pinoana iarahan’ny firenena maherin’ny 240 manerana izao tontolo izao ny androm-bavaka 
Ny fototry ny hetsika ny hivavaka ho an’ny fiainan’ny firenena, araka ny voalaza ao amin’ny 2 Tantara 
-“ Raha ny oloko izay nantsoina amin’ny anarako no ho avy hanetry tena ka hivavaka sy hitady ny tavako 
hiala amin’ny ratsy fanaony, dia hihaino any an-danitra aho ka hamela ny helony ary hahasitrana 
taniny ”. 



Misy dingana telo ny hetsika ary azon’ny rehetra andraisana anjara avokoa . Eo ny folo androm-bavaka 
vondrona kristianina tsirairay hanao vavaka mitohy, mandritra ny folo andro, araka ny antom-bavaka 
voalahatra. Manaraka ny andro fiombonana ny 8 jona ao amin’ny Kianjaben’i Mahamasina. Farany, 
90 androm-pitahiana ahafahan’ny kristiana mifanampy, mifanome tanana. 



Les commentaires sont fermées. 

