TOLIARA : ANKIZIVAVY MPIANATRY NY CEG, NITERAKA KAMBANA TELO – MIDI MADAGASIKARA

Tranga tsy fahita firy ao an-drenivohitry ny faritra Atsimo Andrefana no niseho tamin’ity herinandro 
ka nanaitra ny mpanara-baovao. Tovovavy iray 16 taona, mpianatry ny CEG (classe 5 ème), avy any 
Androy mipetraka amin’ny rahavavin-dreniny ao Toliara, (vadina mpitari-posy) nanomboka ny 
desambara teo, no niteraka kambana telo mirahavavy ny antoandron’ny alatsinainy teo, ary renin-jaza 
nampiteraka azy. Nanano sarotra vao latsaka ny zaza fahatelo, raha ny fanazavana azo. Raha ny angom-baovao 
tsy manambady ity zazavavy tsy ampy taona ity, ka rehefa nitoe-jaza nananika ny dimy volana ny kibony 
najanon’ny ray aman-dreniny tamin’ny fianarana izy. Maso mahita ao Toliara ao, asa na noho ny fomban-tany 
mahazo laka, na ny fitiavam-bola no diso tafahoatra vokatry ny fahantrana sy rendrarendra, fa 
isa hatrany ireo ankizivavy tsy ampy taona mbola mianatra bevohoka, misy aza 12 taona (mpianatry 
EPP) dia efa reny sahady. 



