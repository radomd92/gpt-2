ISOROHANA NY ARETINA MAMANY LAVA: HANORINA CHRD 13 SY CHRR IRAY VAOVAO NY FANJAKANA | NEWSMADA

Par Taratra sur 18/05/2019 

“Atsaharo ny fanitsakitsahana zon’ny vehivavy noho ny aretina mamany lava”. Izay ny lohahevitra 
ny fanamarihana ny Andro iraisam-pirenena ho fanafoanana ny faharovitan’ny tatavia ka miteraka 
aretina. Betsaka ireo vehivavy lasa mitoka-monina noho ny aretina ary arian’ny fianakaviany 


“16 amin’izao fotoana izao ny hopitaly afaka mandray ny fandidiana ny vehivavy tratran’ny aretina 
lava izay miseho amin’ny fandehan’ny fivalanan-drano tsy ankiato ka miteraka fofona ratsy eo 
mitondra ny aretina”, hoy ny minisitry ny Fahasalamam-bahoaka, ny profesora Rakotonirina Julio, 
teny Ambohidahy. Miparitaka manerana ny Nosy ireo toeram-pitsaboana ireo: i Mahitsy, i Sambava, 
Mananjary, i Manakara, i Mandritsara, i Toliara, i Morondava, Ambovombe, Ifanadiana, i Vangaindrano, 
HJRA Anosy… Hisy hopitaly 13 vaovao haorin’ny fanjakana hanampiana ireo efa am-perinasa ho fisorohana 
aretina mamany lava ka ahafahan’ny mpitsabo mandidy ny vehivavy mpiteraka, raha ilaina izany, 
ny fahasarotana samihafa. Matetika, noho ny fihetsehan-jaza maharitra loatra eo amin’ny vehivavy, 
mbola tsy fahatomombanan’ny toe-batan’ny ankizivavy mitondra vohoka aloha loatra ny antony 
ny aretina. Isan-taona, 4 000 ny vehivavy voan’ny aretina mamany lava ka ny 1 000 ihany no mahazo 
sy sitrana ara-dalàna. Rehefa tafapetraka ny hopitaly 13 vaovao ny anivon’ny distrika, hitombo 
2 000 ny vehivavy ho vita fandidiana. Any amin’ny distrikan’Ambalavao, ny distrikan’i Manandriana, 
distrikan’i Beloha, ny distrikan’i Mahabo, ny distrikan’ Ambohimahasoa, ny distrikan’Antsalova, 
distrikan’i Mampikony, ny distrikan’i Mandritsara no hananganana ny hopitaly CHRD vaovao ary 
hopitaly CHRR kosa ny distrikan’i Maintirano (Melaky). 

Hihena 50% ny vehivavy voan’ny mamany lava 

Ho vahaolana maharitra koa amin’ny ady amin’ny aretina mamany lava, hampitomboana ny CSB ka 13 
haorina amin’ny toerana tsy mbola ahitana izany, toy ny any Ambalavao, ny any Ranohira, ny any Manakara, 
any Fenoarivo Atsinanana, ny any Vondrozo, ny any Soaviandriana, ny any Ambatondrazaka… 

Hampitaovana koa ny CSB efa am-perinasa 173 mba ho tomombana ny fandraisana ny mpiteraka, indrindra 
ambanivohitra lavitra. Raha tontosa avokoa ny fananganana vaovao sy ny fampitaovana, hihena 
50% ireo tratran’ny aretina mamany lava. Maimaimpoana iarahana amin’ny mpiray ombon’antoka 
fandidiana ny aretina mamany lava miseho eo am-piterahana ary entanina ihany koa ny vehivavy hanatona 
rehefa hiteraka sy hisafo. 

Eny amin’ny HJRA ny 23 mey ho avy izao ny fanamarihana ny Andro iraisam-pirenena ho an’ny fanafoanana 
faharovitan’ny tatavia eo am-piterahana. 



Les commentaires sont fermées. 

