MAMPIKONY : TRANOMBAROTRA NOTAFIHANA AVY EO NODORANA – MIDI MADAGASIKARA

Manoloana ny firongatry ny fanafihan-jiolahy nitam-piadiana maherivaika nahazo vahana tato 
ato, any amin’ny Distrikan’i Mampikony, dia manao antso avo amin’ny tompon’andraikitra ireo 
mihorohoro fatratra, mba hijery vahaolana haingana, satria saika any anaty ala avokoa ireo zaza 
no matory amin’ny alina. 

Afak’omaly alina, sahabo tokony ho tamin’ny sivy ora mahery kely, nidiran’ny dahalo nitam-basy 
amin’ny Fokontany Soberaka, any amin’ny Kaominina ambonivohitry Ambohipoky. Rehefa tafiditra 
an-tanàna ireo mpanafika, dia nirarankopana ny tifi-danitra nentina nampihorohoroana ny mponina, 
samy nanao izay hoafany nitsoaka tany anaty ala ny olona, ka niliba ireo jiolahy namaky tranombarotra 
rehefa tsy tao an-tranony intsony ny tompon-trano. Araka ny tati-baovao voaray, dia lelavola 
hetsy ariary niampy kojakoja maro lafo vidy no lasan’ireo mpandroba, ary nodoran’ireo tsy mataho-tody 
avy eo ny entana rehetra tsy zakan’izy ireo tao amin’ity toeram-pivarotana ity, ka may kila forehitra 
tamin’ny trano. Raha ny voalazan’ny lasibatra, dia mitentim-bidy hatramin’ny roa tapitrisa 
mahery ny fatiantoka manoloana an’izao faharavana izao, ary efa manao ny fikarohana an’ireo olon-dratsy 
mpitandro filaminana. 



Tena efa mampiteny ny moana mihitsy ity tsy fandriampahalemana manerana any Madagascar ity ka 
tsy variana ny mpitondra fa matoa nanaiky ny hitondra dia mahita vahaolana hampandry fahalemana 
tany manerana an’ny Madagascar fa tsy faritra viteivitsy fotsiny 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

