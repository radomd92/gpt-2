ANOSIBE AN’ALA : OLONA DIMY MATY NAVADIKY NY LAKANA – MIDI MADAGASIKARA

Mila ho ny antsasaky ny olona nitaingina ilay lakana no indray namoy ny ainy. Ny alarobia teo no nitranga 
loza teo amin’ny reniranon’i Ranomainty, izay mampisasaka an’Anosibe An’ala sy Marolambo, tao 
fokontany Mandroalina, ao amin’ny kaominina Amboasary, distrika Marolambo. Amin’ny andro maraina 
ho tamin’ny valo ora no nivadika ny lakana. Raha ny tatitry ny zandary dia tsy fahatomombanana teo 
lakana no nahatonga ny loza. Raha vao hiainga fotsiny mantsy dia vaky ilay lakana ka nanomboka dobo 
ary dia nivadika nony avy eo. Olona am-polony avy any Marolambo saika handeha hiantsena tao Sahaofika, 
amin’ny kaominina Ambalaomby, distrika Anosibe an’Ala ireo niharan-doza ireto. Dimy tamin’ireo 
namoy ny ainy vokatr’ity loza, raha ny tatitra farany azo omaly hariva. Nisy tamin’ireo mpandeha 
mantsy no mbola nokarohina tamin’ny fotoana nitrangan’ny loza, ary efa samy hita avokoa omaly. 
tamin’izany ny zaza maty teny am-baben-dreniny. Ny sisa kosa dia avotra soa aman-tsara avokoa, 
ny fampitam-baovao hatrany. Isan’ny mahafaty olona betsaka ny loza eny ambony rano, indrindra 
amin’ireny fifandraisan’ny ranomamy sy ranomasina ireny, rehefa mitranga. Matetika mahery 
ny onja ary isan’ny nandraràna ny fifamoivoizana an-dranomasina izany any amin’ny toerana maro, 
aorian’ny mitataovovonana, mba hiarovana ny ain’ny olona. 




















