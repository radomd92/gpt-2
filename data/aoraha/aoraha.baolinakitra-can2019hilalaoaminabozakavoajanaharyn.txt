BAOLINA KITRA - "CAN 2019" :: HILALAO AMINA BOZAKA VOAJANAHARY NY BAREA SY SÉNÉGAL • AORAHA

Kianja voarakotra bozaka voajanahary no hampiantrano ny lalaon’ny Barean’i Mada­gasikara, 
sabotsy ho avy izao, ao Thiès, Sénégal. Tanàna iray miala 70km avy eo Dakar miatsinanana no misy 
io ary mahazaka mpijery manodidina ny dimy arivo sy iray alina, ity kianjan’ ny Lat Dior ity. 

Hotontosaina amin’ny 10 ora alina (ora eto Mada­gasikara) ny lalaotsika, izay hanamarika ny andro 
ho an’ny dingan’ny fifanin­tsanan’ny fiadiana ny amboa­ran’i Afrika, taranja baolina kitra 
ny CAN 2019. Lalao miendrika famaranana ho an’ny vondrona A hiarahan­tsika amin’i Sénégal, Guinée 
ary RD Congo ity hotanterahina ity. 

Tamin’ny lalao mandroso dia efa nilalao tamina bozaka voajanahary, teny amin’ny kianjaben’i 
ny roa tonta. Nisaraka ady sahala, 2 sy 2, izy ireo tamin’ izany. Raha ny endriky ny bozaka etsy Mahamasina, 
sy ny any Thiès dia mifanalavitra tanteraka. Tsy afaka nampiseho endri-dalao ny roa tonta teto 
noho ny tahotra sao maratra, indrindra ireo mpilalao matihanina, toa an’i Sadio Mané, mpilalaon’ 
Liverpool, any Angletera. Mety ho henjankenjana ny fihaonan’izy ireo amin’ity lalao miverina 
na dia samy efa tafita hiatrika ny CAN, hotanterahina any Ejypta amin’ny volana jolay aza. 

Tonga nialoha tany Sénégal ireo mpilalao roa lahy, Leda sy Baggio, niainga avy eto Madagasikara. 
ihany koa no niainga tany Paris, Frantsa, ireo mpila ravinahitra valo ambin’ny folo mirahalahy 
ny Barean’i Madagasikara. Toy izany ihany koa, tonga nialoha tany Sénégal ry Santy Ngom (Nancy), 
Thioub (Nîmes), Salif Sané (Schalke 04), Lamine Gassama (Goztepe) ary Alfred Gomis (Spal). Omaly 
samy niatrika ny fanaza­rantenany voalohany ny ekipa roa tonta, araka ny loharanom-baovao. 









Enregistrer mon nom, mon e-mail et mon site web dans le navigateur pour mon prochain commentaire. 



