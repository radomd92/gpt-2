FIOMANANA AMIN’NY FIFIDIANANA :: HANONTA BILETÀ TOKANA MIISA 21 TAPITRISA NY TRANOM-PIRINTIM-PIRENENA • AORAHA

Mandroso ny asa fiomanana amin’ny fifidianana ben’ny tanàna sy mpanolotsaina hatao amin’ny 27 
2019. Efa vita tanteraka ny asa fanamboarana ny endrik’ireo biletà tokana, amin’izao fotoana 
araka ny fanazavan-dRandriamanantsoa Philibert Hervé, filoha lefitry ny Vaomiera mahaleo tena 
ny fifidianana (Ceni) omaly. 

Amin’ny alatsinainy 28 septambra ho avy izao no homena ny Tranom-pirintim-pirenena ireo biletà 
mbola amin’ny endrika nomerika ireo ka ao anatin’ny fe-potoana 41 andro no hanaovana ny asa fanontana. 

“Biletà tokana miisa iraika amby roapolo tapitrisa no hatonta. Avo roa heny tamin’ny isan’ny biletà 
nampiasaina tamin’ny fifidianana solombavambahoaka natao farany teo izany satria fifidianana 
samy hafa no hatao. Hiankina amin’ny isan’ireo kandidà isaky ny kaominina tsirairay kosa no handrafetana 
haben’ny biletà tokana. Ireo antontan-taratasy saro-pady, toy ny firaketana an-tsoratra, ny 
fandatsaham-bato ho an’ireo mpifidy… ilaina mandritra ny fifidianana no efa nalefa mialoha tany 
Tranom-pirintim-pirenena. Efa voatonta ny ampahany voalohany tamin’ireo. Hatonta any Afrika 
kosa ireo ambiny tsy mbola vita”, hoy hatrany ny filoha lefitry ny Ceni. 











Enregistrer mon nom, mon e-mail et mon site web dans le navigateur pour mon prochain commentaire. 



