KITRA- FITARAZOAN-DRAHARAHA :: NORAVAN’NY FIFA NY FEDERASIONA SY NY VAOMIERAM-PIFIDIANANA • AORAHA

Antoandro fitery ronono. Nilatsaka, omaly hariva, ny fanapahan-kevitra avy any amin’ny Federasiona 
misahana ny baolina kitra (FIFA) momba ny raharaham-pifidianana eo anivon’ny Federasiona malagasin’ny 
kitra (FMF). Voalaza tao anatin’izany fa hapetraka ny komity manara-pitsipika vaovao, hitantana 
fifidianana sy hitantana ny fampandehanan-draharaha eo anivon’ity rafitra ity. Vokatr’ izay 
rava ny FMF sy ny vaomieram-pifidianana ka io komity manara-pitsipika io no hisahana ny andraikitra 
manomboka izao. 

Rehefa nihemotra hatrany ny fanatontonsana ny fifidianana izay ho filohan’ny FMF, teto Madagasikara, 
saika natao tany Sambava, tamin’ny 3 novambra ary mbola tsy raikitra ihany koa tamin’ny alatsinainy 
novambra, dia nandefa tatitra tany amin’ny foibe iraisam-pirenena ireo mpanara-maso avy amin’ny 
sy CAF, nanatrika ny fizotran’ny raharaha rehetra teto Madagasikara. Tsy voahaja ihany koa tamin’izany 
fepetra rehetra tokony ho narahina amin’ny fanatante­rahana ny fifidianana. 

Vao omaly maraina anefa, teny Isoraka, no nanapa-kevitra ireo komity mpanatanteraka eo anivon’ny 
sy ny vaomiera misahana ny fifidianana fa “hotanterahina amin’ny 24 novambra ho avy izao, any Mahajanga, 
fifidianana”. Omaly hariva ihany dia namoaka fanambaràna ny FIFA, tao amin’ny tranonkalam-pifandraisany 
tsy maintsy hatsangana ny komity manara-pitsipika vaovao, araka ny andininy faha-14 al.1a sy 
faha-18 al.2a ao amin’ny sata mifehy ny Fede­rasiona iraisam-pirenena. 

“Ireto avy ny andraikitra hosahanin’ny komity manara-pitsipika: mandray ny fitantanan-draharaha 
eo anivon’ny FMF; manendry ireo mpikambana eo anivon’ ny komity ao anatin’ny fivoriam-be ary mikarakara 
fifidianana”, araka ny tatitra nataon’ny FIFA. 

“Hanana fetr’isa araka izay ilaina ireo mpikambana eo anivon’ny komity, izay hotendren’ny iraky 
FIFA sy ny Kaonfederasiona afrikanina misahana ny baolina kitra (CAF), izay ho avy eto Madagasikara, 
ho ela. Izy ireo no hanao izay hampalavorary sy hanara-maso ny fifidianana. Tsy misy mahazo fidiana 
filohan’ny FMF kosa ireo mpikambana mandrafitra io komity vaovao io”, araka ny voalaza hatrany. 
araka ny tatitra ihany, fa hiasa hatramin’ny 12 mey 2019 io komity vaovao io. 

Ankoatra an’i Madagasi­kara, dia isan’ny nampiharana fanapahan-kevitra tahaka izao ihany koa 
zareo any République Dominicaine. Naato tamin’ny maha filohan’ny FEDOFUTBOL azy, mandritra 
folo taona, mantsy Osiris Guzmán, filohan’ny federasionan’ny baolina kitra any an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



