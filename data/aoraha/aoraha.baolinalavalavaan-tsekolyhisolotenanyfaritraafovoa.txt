BAOLINA LAVALAVA AN-TSEKOLY :: HISOLO TENA NY FARITRA AFOVOANY NY CEG BEMASOANDRO SY TAFITASOA • AORAHA

Tontosa ny sabotsy lasa teo teny amin’ny Kianja Malacam ny dingana fahatelon’ny fiadiana ny ho 
Madagasikara eo amin’ny taranja baolina lavalava natokana ho an’ny mpianatra. Ny mpilalao ankizilahy 
ao amin’ny CEG Bemasoandro sy ny mpilalao zazavavy avy ao amin’ny sekoly Tafitasoa no hisolo tena 
faritra afovoany any amin’ny dingana famaranana. 

“Nifandona avokoa ireo ekipa nandray anjara rehetra. Ny ekipa roa lahy sy vavy izay nibata fandresena 
indrindra no tafakatra dingana famaranana any Toamasina”, araka ny fanazavan’i Arivelo Hajaniaina 
mpandrindra ny fifaninam-pirenena an-tsekoly. 

Ekipa sivy no tonga niatrika ny fihaonana. Ekipa zazavavy dimy no nilalao avy any Bongolava, Analamanga, 
Melaky ary Vakinankaratra. Nanolotra ny solontenany ihany koa ny mpilalao ankizilahy avy any 
Analamanga, Menabe ary Vakinankaratra. 

Hitohy amin’ny 5 ka hatramin’ny 7 jolay ho avy izao ny dingana fahefatra eo amin’ity fifaninam-pirenena 
Ny faritra Atsinanana indray no hikarakara ny azy any Toamasina. 











Enregistrer mon nom, mon e-mail et mon site web dans le navigateur pour mon prochain commentaire. 



