FAKANA AN-KERINY TENY AMBATOBE: JIOLAHY TELO NIDOBOKA ENY AMIN’NY FONJABEN’I TSIAFAHY | NEWSMADA

Par Taratra sur 29/01/2019 

Nidoboka eny amin’ny fonjaben’i Tsiafahy rehefa avy natolotra ny fampanoavana ny asabotsy teo 
jiolahy telo voarohirohy ho tompon’antoka tamina raharaha fakana an-keriny teratany vahiny 
teny Ambatobe. Araka ny fanazavan’ny polisy, olona dimy no natolotra ny fitsarana, ny 23 novambra 
momba ny raharaha fakana an-keriny ity teratany vahiny iray ity. Naiditra am-ponja vonjimaika 
ireto olona dimy ireto ary mbola nitohy ny famotorana, araka ny fanomezam-pahefana nomen’ny fitsarana 
olona telo indray no voasambotry ny polisy misahana ny ady heloka bevava (BC) sakelika fahefatra, 
23 janoary 2019 teny Talatamaty sy Alakamisy Fenoarivo. Niainga tamin’ny fanangonam-baovao, 
ny fitsikilovana ary ny fisavana trano no nahafahan’ny polisy nisambotra ireto jiolahy telo hafa 
Nohamafisin’ny polisy fa misy amin’izy ireo no atidoha sy nandray anjara mivantana ary ny mpikirakira 
teknolojian’ny telefaonina finday teo amin’ny fifandraisana tamin’ireo fianakavian’ny niharam-boina. 
ny fisavana trano nataon’ny polisy no nahatrarana ireo vola vahiny maro tsara afina ary tsy fantatry 
mpiray trano amin’ireto olona ireto. Tratra tao an-tranon’ny iray amin’ireto jiolahy ireto koa 
Alakamisy Fenoarivo ny fiara Kangoo iray nampiasain’izy ireo tamin’ny fotoana namotsorana ilay 
vahiny. Entana maro lafo vidy tsy fanta-piaviana koa hita tao an-tranon’izy ireo. Fantatra nandritra 
famotorana hatrany fa mpiara-miasa amin’ilay teratany vahiny ihany no mpanome toromarika ireo 




Les commentaires sont fermées. 

