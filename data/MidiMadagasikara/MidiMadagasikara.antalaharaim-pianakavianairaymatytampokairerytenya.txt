ANTALAHA : RAIM-PIANAKAVIANA IRAY MATY TAMPOKA IRERY TENY AN-TANIMBARY – MIDI MADAGASIKARA

Nitrangana loza tsy nampoizina tao Ambatomitraka, Distrikan’ Antalaha, ny alakamisy teo, tokony 
tamin’ny 8 ora sy 12 minitra, ka raim-pianakaviana iray 35 taona, fantatry ny maro amin’ny hoe : 
Pongany no maty tampoka teny an-tanimbary niasany. Tamin’ny enina ora naraina no niala tao an-tranony 
Andripitra, Fokontany Tanambaonampano ity lehilahy namoy ny ainy. Ary tamin’ny fito ora izy no 
niasa teny an-tanimbary, ary taorian’izany dia nitolefika irery tsy tafatsangana intsony. 

Raha ny vaovao voaray, dia mpanao trano (maçon) no tena anton’asan’ity raim-pianakaviana manambady 
avy any amin’ny Fokontany Antsahono, Kaominina ambanivohitra Ambodimanga, any amin’ny Distrikan’ 
ity, izay mila ravinahitra ao Antalaha. Nefa noho ny tsy fisian’asa dia voatery niasa teny an-tanimbary 
tamin’io andro io, ka izao nindaosin’ny fahafatesana tampoka izao. Raha ny voalazan’ny vady navelan’ny 
izay mpivarotra anana, dia taizan’ny aretim-bavony rangahy vadiny ary manao « crise » matetika, 
noho ny tsy fisiam-bola dia tsy afaka mitsabo tena izy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

