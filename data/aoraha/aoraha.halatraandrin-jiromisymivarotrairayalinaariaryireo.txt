HALATRA ANDRIN-JIRO :: MISY MIVAROTRA IRAY ALINA ARIARY IREO TAKELAKA FAHAZOANA HERINARATRA • AORAHA

Voasambotry ny Zandarimaria eny Fenoarivo ireo mpangalatra takelaka sy vatoaratra hahazoana 
avy amin’ny masoandro eny Faliarivo-Ampitatafika, tamin’ny heinandro lasa teo. Efa-dahy ireo 
ireo. Nilaza izy ireo tamin’ny famotorana fa misy olona maniraka izay mividy iray alina ariary 
takelaka isan’olona. 

Fiaraha-miasan’ny Zandarimaria sy ny kaominina Ampitatafika ity nahitam-bokany ity. Taona 
aty aorian’ny nametrahana ireo andrin-jiro manazava iny lalam-pirenena voalohany manomboka 
Ampitatafika ka hatrany Fenoarivo iny dia betsaka ireo efa tsy mirehitra intsony vokatry ny halatra 
andian-jiolahy ireto. 

Niditra an-tsehatra ny kaominina nampian’ireo zandary nanao hetsika nisafo amin’ny alina io 
io. Voasambotra ny telo lahy niaraka tamin’ireo fitaovana ampiasain’izy ireo toy ny tandramokotra, 
“pince” sy ny maro hafa. Nanoro ny namany izy ireo avy eo. Niampy iray ireo voasambotra tao anatin’ny 
alina monja. Manentana ny mpampiasa lalana ny ben’ny tanànan’Ampitatafika mba hiantso haingana 
Zandarimaria amin’ny laharana 119, izay antsoina maimaim-poana amin’ny finday rehetra raha 
mahatsikaritra trangana halatra amin’ireo andrin-jiro manazava ny lalam-pirenena ireo. 









Enregistrer mon nom, mon e-mail et mon site web dans le navigateur pour mon prochain commentaire. 



