VOLLEY-BALL - FARITRA FAHAFITO :: HANDRAY NY FIFANINANANA ETO AMIN’ NY FARITRA FAHAFITO NY MALAGASY • AORAHA

Fantatra, tamin’ny faran’ny herinandro teo, teny amin’ny foiben’ny Komity Olympika Malagasy 
teny Ivandry, fa handray ny fihaonana amin’ny taranja volley-ball eto amin’ny faritra fahafito 
delegasiona malagasy. 

Hotanterahina eto Antananarivo ny lalao amin’ny 15 ka hatramin’ny 22 febroary 2020. “Fifaninanana 
ny tapakila amin’ny fiadiana ny ho tompondakan’i Afrika io horaisin’ny Federasiona malagasy 
hoy Andriamanantena Tahiana Nirina, filohan’ny Federasiona malagasin’ny volley-ball. 

Firenena efatra ankoatra an’i Madagasikara no hifaninanana amin’io lalao andiany fahenina amby 
io. Hitondra ny solotenany amin’izany i Kaomôro, Mayotte, Seisela ary La Réunion. 

Isan’ny lalao hijerena ireo mpilalao handrafitra ny delegasiona malagasy amin’izany ny fifaninanam-pirenena 
manomboka amin’ny 8 oktobra ka hatramin’ny 20 oktobra ho avy izao any Mahajanga. 











Enregistrer mon nom, mon e-mail et mon site web dans le navigateur pour mon prochain commentaire. 



