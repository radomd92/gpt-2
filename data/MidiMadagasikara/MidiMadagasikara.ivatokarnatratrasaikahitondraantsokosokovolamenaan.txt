IVATO : KARÀNA TRATRA SAIKA HITONDRA ANTSOKOSOKO VOLAMENA ANTSASAN-KILAO – MIDI MADAGASIKARA

Efa teny amin’ny toerana hidirany ao anaty fiaramanidina ny teratany Indiana iray no nosavaina 
nahitana volamena antsasan-kilao saika haondrana antsokosoko tany aminy. Omaly hariva tamin’ny 
ora handeha amin’ny sidina ho any amin’ny renivohitra Kenya any Naïrobi izy izao tratra izao. Ny 
ao amin’ny zandarimariam-pirenena miasa eny amin’ny seranana no nahatratra ity olona ity; Nahazo 
izy ireo ny amin’ny fanondranana tsy mandeha amin’ny tokony ho izy io volamena io. Rehefa natao 
famotorana azy dia fantatra fa saika ho entina any Dubai ny entana. Nilaza koa ity olona ity, araka 
vaovao voaray hatrany, fa sambany izy no nitondra volamena tsy ara-dàlana any ivelany. 40 taona 
lehilahy. Raha vao tratra ireo volamena ireo dia nampandre ny avy ao amin’ny polisy miasa eo anivon’ny 
ny harena ankibon’ny tany ny zandary. Izy ireo, araka izany no hisahana ny fanadihadiana lalina 
ity trafika ity. Tsy vao sambany moa no nisy izany fa efa imbetsaka tokoa, mba tsy hilazana fa saika 
ny misy sidina ho any ivelany any. Maro ny tratra, ny mpanara-maso koa anefa manamafy fa ampahany 
ihany ireo tratra ireo. Izany hoe, sesehena ny volamena misy mamoaka any ivelny any fa tsy tratra 
ny ankamaroany. 



efa hiditra anaty avion ve tratra TSY MILAMINA ZANY EO IVATO A ? INONA NO ATAON REO DOUANIER SY POLISY 
DA BE MPISAVA AO REO , AIZA NY bianco ? zesta fotsiny zany reo polisy sy douanier ao ivato reo 

Le silence est d’or, à tous les niveaux. 

Izay volamena tratra koa anefa dia manidina tsy fantatra hoe nankaiza, lasan’ny vorona. 


















