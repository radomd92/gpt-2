AN-KITSIM-PO | NEWSMADA

Par Taratra sur 31/12/2019 



Mivalona ny taona 2019, hitsena taona vaovao indray. Mahazatra ny firariantsoa, sns… Ho an’ny 
omaly tsy miova ny fiainany, mihamahantra aza raha jerena ny fari-piainan’izy ireo. Ny ankizy, 
raha manitsaka sekoly, ny fitsaboana tsizarizary, tsy lazaina intsony ny tsy fandriampahalemana, 
faharatsian-dalana … 

Raha zahana io jery todika io, kely ny harena hoentin’izany fambolena, fiompiana, sy jono izany 
harinkarem-pirenena. Ahitana sampandraharaha be indrindra ny ao amin’ny minisiteran’ny Fambolena, 
fiompiana, ary ny jono. Natambatra moa ireo sehatra telo ireo amin’izao fitondram-panjakana 
izao fa teo aloha samy nahaleo tena. Ny fampitambarana azy ireo hahamora ny fandrindran’asa, ankoatra 
fitsitsiana. Saingy hatramin’izao, omaly tsy miova ihany ny fiainan’ny tantsaha maro anisa. 

Vao mainka miteraka olana ny fiovaovan’ny toetr’andro, ka tsy mamparisika ny sasany intsony mbola 
ny fotodrafitrasa rahateo tsy misy, anisan’izany ny herinaratra izay tena ilaina any amin’ny 
ambanivohitra. Firifiry ny vokatra tsy tafavoaka, simba any an-toerana, na araraotin’ny sasany 
vidina mora ? Ireo indray no mametra ny vidim-bokatra, tsy manan-tsafidy ny tantsaha. Ho avy indray 
firariantsoa sy ny fampanantenana, fa mbola omaly tsy hiova ihany ve ? 





Votre adresse email ne sera pas rendue publique 















