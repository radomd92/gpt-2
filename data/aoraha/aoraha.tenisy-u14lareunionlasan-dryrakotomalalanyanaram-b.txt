TENISY - U14 LA REUNION :: LASAN-DRY RAKOTOMALALA NY ANARAM-BONINAHITRA • AORAHA

Tsara ny vokatra. Any amin’ny nosy la Reunion, amin’izay fotoana izao, ireo mpilalao mandrafitra 
ekipam-pirenena malagasy U14 (lahy sy vavy) mandray anjara amin’ny fifaninanana miisa roa hatramin’ny 
marsa izao, dia ny “Les Ti docks”, izay nifarana tamin’ny sabotsy lasa teo, tao Le Port, sy ny “Les 
bourbons”. 

Lasan’i Mahefa Rakotomalala sy Finoana Rakotomalala ny anaram-boninahitra tompondakan’ny 
“Les Ti docks” teo amin’ny olon-droa miaraka. Resin’izy roa lahy teo amin’ny lalao famaranana 
Boris Verbard sy Eliot Sarrat avy atsy la Réunion, tamin’ny seta roa noho iray (7-5/1-6/10-8). 
ny fiatrehana ny fifaninanana. Azo lazaina fa ny fahaizanay roa lahy miaraka efa volana maromaro 
ambony kianja no tena tombony nahafahanay nandrombaka ny amboara”, hoy i Finoana Rakotomalala. 

Teo amin’ny olon-tokana dia resy teo amin’ny lalao famaranana i Mahefa Rakotomalala rehefa nihaona 
Boris Verbard (3-6/1-6). Teo amin’ny vehivavy ihany koa dia resin’ilay teratany sinoa Ziyi Gao, 
seta roa noho tsy misy i Randy Rakotoarilala (2-6/3-6). 

Tafiditra ao anatin’ny fanomanana ny ekipam-pirenena U14 lahy sy vavy hiatrika ny fiadiana ny 
tompondakan’i Afrika, hatao any Afrika Atsimo, ny 23 hatramin’ny 28 avrily ireo fifaninanana 
La Réunion ireo. 

Dina Razafimahatratra 









Enregistrer mon nom, mon e-mail et mon site web dans le navigateur pour mon prochain commentaire. 



