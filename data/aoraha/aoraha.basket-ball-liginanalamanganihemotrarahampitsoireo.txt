BASKET-BALL- LIGIN’ANALAMANGA :: NIHEMOTRA RAHAMPITSO IREO FIHAONANA AMIN’NY SOKAJY LEHILAHY • AORAHA

Nisy fiovana ny fandaharam-potoana ho an’ny Ligin’Analamanga amin’ny basket-ball, toa ny tamin’ireo 
hafa, noho ny fitsidihan’ny Papa Fransoa, teto amintsika tamin’iny faran’ny herinandro iny. 
ho rahampitso avokoa ny dingana ampahefa-dalana , sokajy lehilahy, amin’ny fifaninanam-paritra. 

Hotanterahina eny amin’ny kianja mitafon’i Mahamasina ihany ireo lalao, manomboka amin’ny roa 
tolakandro. « Nisy olana tamin’ny fahazoana ny kianja izahay. Eo ihany koa ny fandalovan’ny Papa 
Masina eto an-toerana ka tsy maintsy nahemotra ireo lalao», hoy i Haingo Mampionona, sekretera 
Ligin’Analamanga basket-ball. 

Hifandona voalohany rahampitso ireo mpilalaon’ny BCSM sy ny Cosfa. Hihaona manaraka ny FOBB sy 
UASC. Hifampikatroka ihany koa ny ASTAR sy ny CCR. Hamarana ny andro ny lalaon’ny DMBC sy ny BBCM. 

Hitohy amin’ny alakamisy tolakandro ny dingana famaranana. Eny amin’ny kianja mitafon’i Mahamasina 
ny lalao manasa-dalana ho an’ny sokajy zokiny lahy sy vavy. 











Enregistrer mon nom, mon e-mail et mon site web dans le navigateur pour mon prochain commentaire. 



