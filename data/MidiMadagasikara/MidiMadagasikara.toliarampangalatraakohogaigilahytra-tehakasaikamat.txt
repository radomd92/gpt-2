TOLIARA : MPANGALATRA AKOHO GAIGILAHY TRA-TEHAKA, SAIKA MATIN’NY FITSARAM-BAHOAKA – MIDI MADAGASIKARA

Ela nanaovan-dratsy ka sendra ny nahay azy. Tovolahy iray 25 taona eo, voalaza fa gaigilahy ikoizana 
fangalarana akoho amam-borona sy vaky trano no saika matin’ny fitsaram-bahoaka, omaly, tao amin’ny 
Amborongony Toliara. Teo am-pangalarana akoho ity mpangalatra rain-dahiny ity no tratra am-body 
ka tsy namelan’ny olona raha tsy naratra mafy tsy afa-nitsangana intsony niharan’ny vono sy daroka 
kapoka vantan-kazo. Raha ny fanazavana azo, dia mponina eny amin’ny Fokontany ihany ity tovolahy 
nigadra in-droa noho ny hala-botry ity. Rehefa nivoaka ny fonja izy ny 20 aprily teo, dia nirongatra 
ny halatra akoho amam-borona, ka samy nanara-maso akaiky ny biby fiompiny ny mpiara-monina, satria 
ela no niandrasana amin’ity tovolahy manao mpamosavy malemy mamely ny manodidina ity, fa izao 
tratra, hoy ny vaovao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

