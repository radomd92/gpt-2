ANTSIRABE : MPANGALATR’OMBY SAIKA NIHARAN’NY FITSARAM-BAHOAKA – MIDI MADAGASIKARA

Efa nandrasan’ny olona ambodiomby mihitsy ny roa lahy mpagalatra omby tao amin’ny tsenan’omby 
ny faran’ny heriandro lasa teo. Vao tonga tao amin’ny tsenan’omby izy roa lahy ireo dia tsikaritry 
olona fa hafahafa ny fihetsiny ka maro no efa nanara-maso azy. Marihana, fa dia mbola andro antoandro 
tamin’io. Ny tsenan’omby eto Antsirabe izay somary midadasika rahateo ary saika tomefy olona 
satria ivon’ny fivarotana omby eto Vakinankaratra. Ombin’olona mifatotra hamidy no novahan’izy 
lahy ary noroahiny tsimoramora niala ny tsenan’omby. Navelan’ny olona hanao izay nataony izy 
lahy ireo ka izy tafavoaka ny faritry ny tsena iny no nifanenjehan’ny fokonolona. Rifatra nitsoaka 
roa lahy, raha vao nahita ny fokonolona nanaraka. Azo sambo belona ny iray, fa ny iray kosa tafaporitsaka. 
daroka sy vono faobe ilay io, ary saika afaka hatramin’ny ainy mihitsy. Soa fa tonga aloha ny zandary 
ao amin’io tsenan’omby io ka nitondra haingana ilay jiolahy niala ny faritra. Fantatra, fa tsy 
irery ireo jiolahin-tsena ireo, fa efa tambazotra mihitsy, misy ny mpandray omby halatra afangaro 
hena misy fitomboka hatoko eny ambony ankalana. An-dalam-pitadiavana io mpivarotra hena halatra 
ny mpitandro filaminana amin’izao. 




















