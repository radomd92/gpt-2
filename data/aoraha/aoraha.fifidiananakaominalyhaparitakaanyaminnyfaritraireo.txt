FIFIDIANANA KAOMINALY :: HAPARITAKA ANY AMIN’NY FARITRA IREO KOMITY MANOKANA MPIKIRAKIRA VOKATRA • AORAHA

Hampiharina ny mangarahara sy ny fanapariaham-pahefana. Tsy hokirakiraina etsy amin’ny foiben’ny 
mahaleotena misahana ny fifidianana (Ceni) etsy Alarobia irery intsony ireo voka-pifidianana 
tanàna sy mpanolontsaina amin’ity indray mitoraka ity. Nampahafantarin’ny teo anivon’ny Ceni 
amin’ny foibeny omaly, fa haparitaka any amin’ny faritra ireo komity manokana na komity “Ad hoc” 
voka-pifidianana mba hahafahan’ireo mpifidy sy ireo kandidà manamarina eny ifotony ny vato azony. 
mpikambana ao amin’ny Ceni foibe ihany no hidina any amin’ny faritra ka handrafitra an’izany. 

Io komity manokana io no hamoaka ny vokatra vonjimaika, amin’ny 16 desambra 2019 ho avy izao. Halefany 
amin’ny Fitsarana misahana ny ady amin’ny fanjakana isaky ny faritra hiadidiany ireo voka-pifidianana 
avy eo. Io fitsarana io no hanana fahefana hamoaka ny voka-pifidianana ôfisialy sy hiandraikitra 
famahana an’ireo fifanolanana samihafa mandritra ny fifidianana ben’ny tanàna sy mpanolontsaina. 

Notsiahivin-dRakotonarivo Thierry, filoha lefitry ny Ceni, fa “amin’izao herinandro mahery 
hifaranan’ny fanaterana an’ireo antontan-taratasy filatsahan-kofidiana eny anivon’ny ratsamangaikan’ny 
misahana ny firaketana ny anaran’ireo kandidà (Ovec) izao dia kaominina 27 amin’ireo kaominina 
eto Madagasikara no nahitana fametrahana taratasy filatsahan-kofidiana ben’ny tanàna. Kaominina 
amin’ireo kaominina miisa 1695 kosa no efa nanateran’ny kandidà sasany ny filatsahan-kofidiany 
mpanolontsaina”. 











Enregistrer mon nom, mon e-mail et mon site web dans le navigateur pour mon prochain commentaire. 



