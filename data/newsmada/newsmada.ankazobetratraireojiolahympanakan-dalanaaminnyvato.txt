ANKAZOBE: TRATRA IREO JIOLAHY MPANAKAN-DALANA AMIN’NY VATOBE | NEWSMADA

Par Taratra sur 27/07/2017 

Nidoboka am-ponja ao amin’ny fonjan’Ankazobe, ny alatsinainy teo ireo jiolahy miisa dimy tratra 
am-piomanana nanangona vatobe hanaovana sakana eo amin’ny RN 4 PK 104 Ankazobe tamin’ny 10 ora 


Noraisim-potsiny! Saron’ny zandary ireo dimy lahy malaza ratsy amin’ny fanakanan-dalana eny 
lalam-pirenena mihazo an’i Mahajanga. Araka ny fampitam-baovao avy amin’ny zandary, avy namaky 
tao an-tampon-tanànan’Ankazobe ireo jiolahy ka namonjy teo amin’ny RN 4 indray mba hanakana sy 
izay fiara mandalo eo. Nifanehatra tamin’ireo zandary mpanao fisafoaka isan-kalina any an-toerana 
ireo jiolahy tamin’io fotoana io ka nosamborina avy hatrany. Mbola tsy ampy taona ny iray amin’ireo 
raha ny tatitra nampitain’ny zandary any an-toerana. 

Nahatrarana vola 5 hetsy Ar tany amin’izy ireo nandritra ny fisafoana nataon’ny zandary. Nilaza 
zalahy fa vola avy nangalariny tao amin’ilay trano notafihin’izy ireo tao an-tampon-tanànan’Ankazobe 
vola io. Nahitana antsy sy fanalahidy maromaro fampiasan’izy ireo rehefa hamaky trano tany amin’ireo 
Niaiky ny heloka vitany ireo jiolahy nandritra ny famotoran’ny zandary. 

Nohamafisin’ny zandary hatrany fa ankoatra ireo manaraka fiara maro eny amin’ny RN 4, misy ihany 
ireo zandary misafo ny tanàna sy ny lalana hisorohana ny asan-jiolahy. Ho tsaratsara kokoa hatrany 
vokany raha misy ny fifanomezan-tanana avy amin’ny tsirairay dia ny fanomezam-baovao mialoha 
misy tranga hafahafa, araka ny fanazavan’ny tompon’andraikitra iray eo anivon’ny zandarimariam-pirenena. 



Les commentaires sont fermées. 

