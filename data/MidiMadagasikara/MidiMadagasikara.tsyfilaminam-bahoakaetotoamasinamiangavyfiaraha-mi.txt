TSY FILAMINAM-BAHOAKA ETO TOAMASINA : MIANGAVY FIARAHA-MIASA AMIN’NY REHETRA NY “EMMO-SECURITE” – MIDI MADAGASIKARA

Telo andro taorian’ny fakan’andian-jiolahy nirongo basy mahery vaika an’i Nizar Pirbay teto 
sy ny firongatry ny fanafihana mitam-piadiana tato ho ato, ary ny fisiana saika isan’andro ny fanendahana 
fandravana olona na andro na alina an-dalam-be indrindra fa ireo mpandeha moto scooter, dia nilaza 
heviny ny teo anivon’ny “Emmo-Sécutité”; izay tarihan’ny Kly Ranaivoarisoa Théodule Edith komandin’ny 
zandarimaria Atsinanana, fa mila fanampiana sy fiaraha-miasa amin’ny rehetra sy ireo andrimasom-pokonolona 
izy ireo amin’ny fifehezana izao firongatry ny tsy filaminam-bahoaka eto Toamasina renivohitra 
Nambaran’izy ireo mantsy, fa baiko hentitra no nomen’ny lehiben’ny OMC (Organes Mixte de Conception) 
prefen’i Toamasina Benandrasana Cyrille ho an’ireo mpitandro ny filaminana, fa mila filaminana 
fandriampahalemana ny vahoaka amin’ny fiatrehana izao fetim-pirenena ho avy izao, sy hiatrehany 
fiainany andavanandro ihany koa. Nampitandrina ireto ekipan’ny “Emmo-Sécutité” eto Toamasina 
fa tsy mandefitra amin’ireo andian-jiolahy sy ireo olon-dratsy mahatonga ny fiainam-bahoaka 
hilamina, sy ny mpandraharaha mitaintain-dava, fa tsy handefitra amin’ireo izay ho tratrany 
ireo, satria misy izao ny “opération tsy an-kitsitsy” ka na andro na alina dia hamafisina ny fisavana 
ny fanaraha-maso ny Tanàna. Ankoatra izay, dia nohamafisin’ireto mpitandro ny filaminana mitambatra 
fa tsy mbola misy ny fangataham-bola nataon’ireo andian-jiolahy naka an-keriny an’i “Zouzou” 
Toamasina farany teo. Misy ihany koa na somary sarotra aza ny fifandraisan’izy ireo amin’ny fianakavin’ity 
naka an-keriny ity… 




















