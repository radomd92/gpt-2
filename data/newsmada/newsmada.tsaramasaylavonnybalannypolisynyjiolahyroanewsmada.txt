TSARAMASAY: LAVON’NY BALAN’NY POLISY NY JIOLAHY ROA | NEWSMADA

Par Taratra sur 21/09/2018 

Ravan’ny polisin’ny USI ny mpanao fanafihana mitam-piadiana miisa efatra, teny Tsaramasay, 
alarobia lasa teo. Nahazo loharanom-baovao ny mpitandro filaminana fa misy miomana hanao fanafihana 
handeha ho any Antsiranana. Misy amin’izy ireo ny vao avy any Toliary sy Ambovombe no tonga eto an-dRenivohitra. 

Nanara-dia azy ireo ny polisy ka nahatsikaritra fa nifampitaona tamin’ny toerana maro samihafa, 
an-dRenivohitra, ireto jiolahy. Rehefa nanaraka hatrany ireto olon-dratsy ny mpitandro filamimana 
niroso tamin’ny fisamborana azy ireo, teny Tsaramasay. Tao anatin’izany fisamborana izany no 
ny fifandonana mahery vaika. 

Tsy nisalasala fa nitifitra ny polisy ireto olon-dratsy ka voatery niaro tena ihany koa ny mpitandro 
Vokany, roa no lavon’ny balan’ny polisy ary roa kosa no azo sambo-belona. Nahitana basy sy antsy 
moa teny amin’ireo jiolahy nandritra ny fifandonana. Nentina eny amin’ny BC, hatao fanadihadiana, 
ireo jiolahy azo sambo-belona. 



Les commentaires sont fermées. 

