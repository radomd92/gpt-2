KIDNAPPING : HIHETSIKA NY MPIANATRY NY SEKOLY FRANTSAY – MIDI MADAGASIKARA

Taorian’ny fakàna an-keriny an’i Firroz Nourbhay dia nanapa-kevitra ny mpianatry ny Lycée Français 
amin’ny ray aman-drenin’izy ireo, ny hanao fihetsiketsehana amin’ny alakamisy izao. Eo an-tokotanin’io 
io, amin’ny 12 ora antoandro izany no hotontosaina. Tsy izy ireo ihany anefa, raha araka ny fampitam-baovao 
nataon’ny fikambanan’izy ireo (ALEFAP, APELF) no hanatontosa an’izany fa eo ihany koa ny mpianatra 
amin’ny sekoly frantsay hafa. Mizaka ny mafy ireo mpianatra satria izy ireo hatrany no iharan’ny 
matetika. Tao anatin’ny fotoana fohy monja dia efa telo ny karàna izay mizaka zom-pirenena frantsay 
niharan’ny asan-jiolahy izay matetika dia fakàna an-keriny. Mifanandrify amin’izany ity hetsika 
ataon’ny mpianatra amin’ny alakamisy ity. 




















