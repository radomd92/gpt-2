BORIBORINTANY IV : NODIOVINA NY LAKANDRANO, NESORINA NY 4’MI | NEWSMADA

Par Taratra sur 19/01/2018 

Nidina teny Anosibe ambadiky ny Colas ny ekipa mandrafitra ny boriborintany fahefatra sy ny ekipa 
tao amin’ny Das (Direction de l’Action social) ny alarobia teo. Nampilaza sy nanaitra ireo 4’mi 
mipetraka sy manangana trano gony manodidina ny faritra misy ny lakandranon’Andriantany iny 
ireo tamin’izany. 

Nolazaina izy ireo mba hiala eo amin’ny toerana ka hahafahan’ilay fiara lehibe mpanadio na ilay 
tractopelle » hanatanteraka ny asany antsakany sy andavany : ny fanadiovana ny lakandrano. 

Eo koa ny hanamorana ny asa sy hisorohana ny loza mety hitranga. Marihina fa hovitaina amin’ity 
ity ny fanadiovana ny lakandranon’Andriantany eto anivon’ny boriborintany faha efatra. Hifindra 
amin’ny lakandranon’Andriantany ao amin’ny boriborintany voalohany indray ny asa, aorian’izay. Tanjona ny hisian’ny fanadiovana sy ho fanatsarana hatrany ny tanànan’Antananarivo Renivohitra. 
ny mponina handàla hatrany ny fahadiovana izay antoky ny fahasalamana. 



Les commentaires sont fermées. 

