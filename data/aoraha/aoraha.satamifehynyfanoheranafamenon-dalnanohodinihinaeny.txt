SATA MIFEHY NY FANOHERANA :: FAMENON-DALÀNA NO HODINIHINA ENY AMIN’NY ANTENIMIERAM-PIRENENA • AORAHA

Nahitsy. Tsy misy ambadika politika ny fandinihana indray ny lalàna mifehy ny fanoherana sy ny 
mpanohitra, araka ny fanazavana nentin’i Brunelle Razafitsiandraofa, filoha lefitry ny Antenimieram-pirenena, 
Tsimbazaza omaly. Mazava fa ny antoko Tiako i Madagasikara no mahafeno ny fepetra amin’ny maha-mpanohitra 
ny voalazan’ny lalàna. Avy ao amin’io antoko io ihany no hivoaka ny lehiben’ny mpanohitra, izay 
ny zo amin’ny maha filoha lefitry ny Antenimieram-pirenena azy. « Entina hamenoana ny maha ara-dalàna 
fanoherana sy ny antoko mpanohitra ny fanavaozana hodinihina amin’ny herinandro », hoy iry depiote 
nanamafy. 

Maro ireo antoko politika ivelan’ny Antenimieram-pirenena no naneho hevitra momba ny fanoherana 
Madagasikara. Araka ny voafaritra ao amin’ny Lalàmpanorenana anefa, ny antoko politika na vondron’antoko 
manana vato be indrindra ankoatra ny maro an’isa ao amin’ny Antenimieram-pirenena no manendry 
lehiben’ny fanoherana. Ho voalika ho azy, araka izany, ireo izay mitonona ho mpanohitra nefa tsy 
anjara tamin’ny fifidianana. 









Enregistrer mon nom, mon e-mail et mon site web dans le navigateur pour mon prochain commentaire. 



