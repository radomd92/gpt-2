FIPOAHANA HERINARATRA ? MAGAZAY IRAY ETSY BEHORIRIKA NIREHITRA | NEWSMADA

Par Taratra sur 30/06/2018 

Nitrangana haintrano indray tao amin’ny magazay iray ampitan’ny ranomaimbo eny Behoririka, 
tamin’ny 7 ora hariva. Magazay, mivarotra ireo kojakoja fampiasa amin’ny ordinatera sy imprimante 
nirehitra. Araka ny fanazavan’ireo olona nahita ny zava-nitranga teny an-toerana, dona-tsetroka 
no niainga avy ao amin’ilay trano narahina afo. Fotoana fohy taorian’ny firehetana, tonga haingana 
an-toerana ny mpamonjy voina ka nalaky voafehy ihany ny afo ary tsy niitatra. Tsy mbola fantatra 
ny niantombohan’ny afo, araka ny fanazavana voaray teny an-toerana. Nilaza kosa ny avy amin’ny 
voina fa ahina ho fipoahana herinaratra no mety ho nahatonga ny afo narahina dona-tsetroka. Niezaka 
haingana ny entana ny tompon’ilay magazay ka avotra ny ankamaroan’ny entana. Mailo koa ny tompon’ny 
mifanila amin’ity nirehitra ity ka namoaka haingana ny entany tao am-pivarotana. Tonga teny an-toerana 
ny polisy nisahana ny fiambenana ilay magazay amin’ny mety hisian’ireo mpanararaotra. 



Les commentaires sont fermées. 

