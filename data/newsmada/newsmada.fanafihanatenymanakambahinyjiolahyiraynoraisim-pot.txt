FANAFIHANA TENY MANAKAMBAHINY  : JIOLAHY IRAY NORAISIM-POTSINY TAO ANATY HONAHONA | NEWSMADA

Par Taratra sur 11/11/2017 

Nidoboka eny amin’ny fonjaben’i Tsiafahy, omaly ny iray amin’ireo jiolahy tompon’antoka tamin’ny 
Epi-bar teny Manakambahiny, ny alarobia teo. Saron’ny polisy misahana ny heloka bevava (BC) tao 
honahona nandritra ny fifanenjehana ity jiolahy ity… 



Nifanome tanana tamin’ny fanenjehana ireo jiolahy tompon’antoka tamin’ity fanafihana ity ny 
avy ao amin’ny boriborintany faharoa Ambohijatovo sy ny polisin’ny BC, sakelika voalohany. Araka 
fanazavan’ny polisy, nitrangana fanafihana mitam-piadiana tao amin’io toeram-pivarotana 
Mpivarotra zava-pisotro ity niharan’ny fanafihana ity. Jiolahy miisa dimy tsy misaron-tava 
indray niditra an-keriny tao an-trano tamin’io fotoana io. Nitondra basy ny telo raha nitondra 
kosa ny roa. Nandrahona ny tompon-trano sy ny mpanjifa izy ireo. Ny sasany nandeha teny amin’ny 
vola, ny hafa kosa naka baoritra ary nameno sy nandraoka ny entana izay zakan’izy ireo. 

Tsy nanaiky lembenana anefa fa nitsoaka kiririoka ny tompon-trano. Nitsoaka tany an-tanimbary 
Ambohimiandra ambanin’i Manakambahiny izy dimy lahy. Tonga teny an-toerana fotoana taorian’izay 
polisy nampian’ny fokonolona tamin’ny fanenjehana ireo olon-dratsy. Latsaka tany anaty honahona 
iray tamin’ireo jiolahy ka noraisim-potsiny. 

Nentina nanaovana fanadihadiana teny amin’ny polisin’ny BC ity jiolahy ity. Niaiky ny heloka 
izy nandritra ny famotorana nataon’ny polisy. Mitohy ny fikarohana ireo jiolahy tafaporitsaka. 



Les commentaires sont fermées. 

