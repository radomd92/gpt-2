67 HA : SAKOROKA TANATY BAR, TOVOLAHY IRAY VOATSATOKA ANTSY – MIDI MADAGASIKARA

Ny talata alina tokony ho tany amin’ny 10 ora tany ho any, nisy ady saritaka tao anaty trano fisotroana 
teny amin’ny faritry ny 67 Ha. Vokany, tovolahy kely iray no maratra mafy voatsatoka antsy. Rehefa 
akaiky, maromaro ireo dian’antsy hita tamin’ny tenany. Manaraka fitsaboina eny aminn’y hopitaly 
amin’izao fotoana izao. Ny loharanom-baovao no nahalalana fa toa zavatra tsy dia toy inona akory 
nahatonga ity ady saritaka ity. Nitsangana ilay tovoalahy. Rehefa nandalo teo amin’ny latabatra 
anefa, nandona tsy nahy vera iray izy. Vaky ilay vera. Any anaty Bar misy hatrany ny soratra fa izay 
vera dia mandoa ny vidin’izany. tsy fantatra anefa fa tezitra vokatr’izany ireo olona mpanjifa 
nitabataba. Tsy vitan’izany fa voalazan’ny vaovao fa niditra an-tsehatra ihany koa ny mpiasa 
amin’ilay trano fisotroana. Teo , tsy fantatra marina izay niseho. Asa na tsy nety nanolo ilay vera 
ilay nandona na ahoana fa nisavoritaka ny rehetra. Nisy ny sakoroka izay niafara tamin’ny tsindron’antsy 
ilay tovolahy. Testy andainy, raha vao nahita ny zavatra niseho ny olona dia niantso polisy. Tonga 
ami’ilay toerana izy ireo nanadiahady. Rehefa izany dia olona maromaro no nosamborina ary nentiny 
tany amin’ny biraony nohadihadiana. 



