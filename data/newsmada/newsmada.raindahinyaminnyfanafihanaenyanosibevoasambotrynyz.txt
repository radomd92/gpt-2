RAINDAHINY AMIN’NY FANAFIHANA ENY ANOSIBE  : VOASAMBOTRY NY ZANDARY RALAVALOHA SY NY NAMANY | NEWSMADA

Par Taratra sur 23/08/2016 

Saron’ny zandary avy ao amin’ny sampana fikarohana heloka bevava eny Fiadanana, ny alakamisy 
ireo jiolahy tarik’i Ralavaloha raindahiny amin’ny fanafihana eny amin’iny faritra Anosibe 
Andavamamba iny… 



Jiolahy fantatra amin’ny anaram-bositra hoe Ralavaloha na Ravilana, Hery sy Naina na koa hoe Lekambana 
tratran’ny zandary ireto. Malaza ratsy amin’ny fanafihana sy fanendahana ary fanaovana sinto-mahery 
faritra Anosibe sy Andavamamba iny ry zalahy ireto. Araka ny fanazavan’ny zandary, olona iray 
no notsindronin’izy ireo ny antsy teo Ambilanibe, ny 24 jona 2016 hariva, saingy tsy maty fa avotra 
ilay niharam-boina. Lasan’izy ireo tamin’izany, ny tablette-n’io olona io. Fantatra tamin’ny 
fanadihadiana hatrany fa eo Ambilanibe Andavamamba no toerana fanafihan’ireto jiolahy ireto 
ireo olona tratra hariva sy alim-podiana no lasibatr’izy ireo. Naharay fitoriana avy amin’olona 
niharan’ny fanafihana nataon’ireo jiolahy ireo ny zandary taorian’ny nahasamborana azy ireo, 
ny tatitra voaray hatrany. 

Nilaza kosa ry zalahy nandritra ny fakana am-bavany nataon’ny zandary fa mbola misy namany mitondra 
miriaria any ary efa eo am-panenjehana azy ireo ny zandary eo anivon’ny sampana fikarohana heloka 


Manentana ny olona tsirairay hatrany ny zandarimariam-pirenena amin’ny fanomezam-baovao sy 
hatahotra ny hitory rehefa misy trangan-javatra toy izao. 



Les commentaires sont fermées. 

