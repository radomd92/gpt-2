TOLIARA : MPAMONGADY NOTAFIHIN’NY JIOLAHY, VOAROBA NY 6 TAPITRISA AR | NEWSMADA

Par Taratra sur 25/02/2016 

Raim-pianakaviana iray voatsatoka antsy teo amin’ny tanany nandritra ny fanafihan-jiolahy 
fitaovam-piadiana mahery vaika tao Toliara, ny talata hariva teo. Firavaka volamena niampy vola 
tapitrisa Ar lasan’ireo jiolahy… 



Mpivaro-bary ambongadiny iray no notafihin’ny jiolahy mitam-piadiana ny talata hariva teo tamin’ny 
ora sy 30 mn tao Toliara. Jiolahy dimy mirongo basy P.A sy Kalachnikov no nanafika ity mpivaotra 
sy voamaina ity. Marihina fa tsy nisy ny aina nafoy fa ny raim-pianakaviana tompon-trano no voatsatoka 
teo amin’ny tanany ka tsaboina ao amin’ny hopitaliben’i Toliara. Raha iny hanidy trano iny ireto 
no nanao amboletra niditra avy hatrany ireo olon-dratsy. Nanambana basy ka nisava ny efitra rehetra 
zalahy. Nandritra izany anefa, tsy nanaiky lembenana fa nanohitra ny tompon-trano, kanjo nitifitra 
zalahy ka tsy afa-nanoatra intsony ireo niharam-boina. Taorian’izay, lasan’ireto jiolahy ny 
6 tapitrisa Ar, vola azo nandritra ny indray andro niampy ny firavaka sy finday teny amin’ilay ramatoa 
Efa nisy ny fampandrenesana ny mpitandro filaminana nandritra izany fotoana rehetra izany nefa 
adiny iray sy sasany vao tonga teo amin’ilay toerana nitrangan’ny halatra ny polisy”, araka ny 
ramatoa mpivarotra. Nandositra nankany Besakoa ireo olon-dratsy. Mirongatra indray ny asan-jiolahy 
misy aza ny fisafoana ataon’ireo polisy manerana ny tanànan’i Toliara sy ny manodidina. 



Les commentaires sont fermées. 

