KITRA – «MALAGASY PRO LEAGUE» :: VOATOHITRY NY AS ADEMA NY EKIPAN’ NY ELGECO PLUS • AORAHA

Afa-bela. Niondrika teo anatrehan’ny AS Adema, tamin’ny alalan’ny isa 2 noho 1, ny ekipan’ny Elgeco 
nandritra ny andro faharoa ho an’ny fiadiana ny ho tompondakan’i Madagasikara, Diviziona elita 
ny “Malagasy Pro League”, tamin’ny sabotsy lasa teo, teny amin’ ny kianjaben’i Mahamasina. 

Tao anatin’ny taona maromaro dia saika nisedra faharesena hatrany teo anatrehan-dry zareo avy 
amin’ny By Pass ny ekipan’ ny seranam-piaramanidina. Niondrika tamin’ny isa 3 noho 2 hatrany ny As Adema tamin’ny lalao famaranan’ny 
ny amboaran’i Madagasikara 2013 sy 2014 nihaonan’izy ireo tamin’ny Elgeco Plus, izay mbola nia­ra­­hany 
AS Saint-Michel. Teny Mahamasina anefa dia tsy nampiseho izany herin’ izy ireo izany ny lalao nihaonan’ity 
tamin’ny As Adema. 

Tamin’ny minitra faha-18 no nahatafiditra ny baolina voalohany i Eric, lohalaharan’ ny AS Adema. 
tamin’ny fizaram-potoana faharoa (47’) vao nahasahala izany i Safidy, mpilalaon’ny Elgeco Plus. 
nionona tamin’izany anefa ireo mpilalao tanoran’ny seranam-piaranidin’i Madagasikara fa nahatafiditra bao­lina indray i Onja (70’) nen­tina nandresy. 

Ho an’ireo vokatra hafa indray dia nisaraka ady sahala, samy tsy nitoko, ny ekipan’ny Cosfa sy ny 
Toliara, teny Mahamasina. Ady sahala ihany koa no vokatra teo amin’ny Tia Kitra sy Ajesaia, tany 
(0 – 0). Samy nanamontsana ny mpifanandrina taminy kosa ny AS Jet Mada sy ny Cnaps Sport nanoloana 
Club M Mananara (6 – 1, teny amin’ny By Pass) sy ny Zanakala FC (5 – 3, tany Fianarantsoa). 









Enregistrer mon nom, mon e-mail et mon site web dans le navigateur pour mon prochain commentaire. 



