ANTSALOVA : ZAZAVAVIKELY NIHETSIKA AMBALAVELONA, TEO AM-PANALÀNA CEPE – MIDI MADAGASIKARA

Tranga tsy nampoizina no niseho, omaly naraina tao amin’ny ivon-toeram-panadinana ao amin’ny 
Antsalova. Tovovavikely iray niatrika fanadinana CEPE tamin’io toerana io, no nihetsika aretina 
voalaza ho “ambalavelona”. Efa tafiditra tao anatin’ny efitrano ary efa miatrika ny laza adina 
zazavavy ity no avy hatrany dia nihetsika ambalavelona. Tao anatin’ilay fotoana nangina be iny 
no fantatra fa nitsamboatra sy nikiaka mafy tampoka izy, nihinjitrinjitra be tsy tana ary nitady 
nivoahana ny efitrano, saingy nifampitazonan’ireo mpampianatra lehilahy, hoy tati-baovao 
Nanoloana an’io trangan-javatra hafahafa niseho io, dia voatery navoaka ny efitrano fanadinana 
ity ankizy ity mba tsy hanelingelina ireo namany, ary tsy maintsy nalefa nody teo noho eo ihany koa, 
tsy afaka nanohy ny fanadinana intsony. Tamin’ny ora nanoratana ny lahatsorotra ity, araka ny 
azo farany tamin’ny tomponandraikitra any an-toerana, dia mbola manaraka fitsaboana ity mpianatra 
ny ambalavelona ity. 




















