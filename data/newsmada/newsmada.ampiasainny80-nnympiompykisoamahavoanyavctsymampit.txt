AMPIASAIN’NY 80%-N’NY MPIOMPY KISOA  : MAHAVOA NY AVC, TSY MAMPITERAKA, … NY HORMÔNA CONFIANCE | NEWSMADA

Par Taratra sur 19/08/2016 

Fomba ratsy ataon’ny mpiompy omena ny kisoa hatavezina ny fampiasana hormôna Confiance. Mety 
izany ny mampirongatra ny aretina fahatapahan’ny lalan-drà (AVC), vehivavy tsy miteraka eto 
ankehitriny. 

Efa nanaitra ny sain’ny rehetra tamin’ny fampiasan’ny mpiompy ny hormôna Confiance na Medroxy 
acetate (MPA) ny Malagasy matihanina amin’ny fiompiana (MPE), ny taona 2010. Fanafody ho an’ny 
tsy te hiteraka ny MPA, saingy omen’ny mpiompy ny kisoa vavy tiana hatavezina haingana. Nambaran’ny 
lefitry ny MPE, Rabearivelo Rivo, fa mampiasa azy ity avokoa ny 80%-n’ny mpiompy nanaovana fanadihadiana. 
fikarohana nataon’ny mpianatra avy eny amin’ny ambaratonga ambony mikasika ny Fambolena sy fiompiana 
misy fiantraikany ratsy amin’ny fahasalaman’ny olombelona ny fanomezana azy ny kisoa. Anisan’izany 
aretina fahatapahan’ny lalandrà ho an’ny lehilahy (AVC), tsy mampiteraka ny vehivavy, mahavery 
fitadidiana ho an’ny olombelona, sns. Aretina saika mateti-pitranga eto amintsika amin’izao 
izao avokoa ireo voatanisa ireo. Nandrara ny fampiasana ny MPA ny fanjakana, ny 9 aogositra teo. 

Tsy hitsitsy ireo minia mbola mampiasa 

Manamafy ny filoha lefitry ny MPE, Rabearivelo Rivo, fa “tsy hitsitsy mihitsy ireo tratra minia 
mampiasa azy”. Miara-miasa amin’ny minisiteran’ny Fambolena sy fiompiana, sy ny ao amin’ny Fahasalamana 
ireo amin’ny fanaraha-maso. 

Takin’ny MPE ny hananganana haingana laboratoara fitiliana azy eto amintsika, satria mbola any 
Réunion no hanaovana izany hatramin’izao. 

Njaka Andriantefiarinesy 

Les commentaires sont fermées. 

