AMBODIVONA : MIRONGATRA NY FANENDAHANA ANATY FIARA – MIDI MADAGASIKARA

Any amin’ny toe-draharaham-pirenena avokoa amin’izao ny mason’ny rehetra. Any anaty fiaran’olona 
ny mason’ireo mpanao ratsy eny Ambodivona, làlana mizotra mankany Ankorondrano iny. 

Efa malaza ratsy amin’ny fanendahana iny faritra iny ary efa manao izay azony atao ireo mpitandro 
misambotra ireo mpanao ratsy. Amin’izao dia miova fitàna indray izy ireo ka tsy ireo mpandeha tongotra 
indray no ataon’izy ireo lasibatra, fa ireo mpandeha fiara. Indrindra moa fa raha tazan’izy ireo 
misy kitapo na zavatra sarobidy ao anatin’izany fiara izany. Tsy tahotra tsy henatra intsony izy 
manao amboletra miezaka manokatra ny varavaran’ireo fiara sendra mijanona eny an-toerana na 
anaty fitohanana. Araka ny angom-baovao azo, dia misy andiany eo amin’ny efa-dahy na dimy izy ireo, 
inoana marimarina, hoy ireo efa sendra tratra fa misy zava-maranitra any aminy. Ka na mahavoa na 
mahavoa dia mandeha miadana tsy taitra akory toy ireny olon-tsotra ireny. Mazàna tokoa, dia saika 
amin’iny faritra Andohatapenaka sy ny manodidina iny no tena malaza ratsy amin’ity fanendahana 
fiara ity, ary efa tsy vitsy ireo lasibatr’izy ireo tamin’izany. Taorian’ny fitarainana maro 
mponina sy mpindrana iny lalana iny, dia nametraka paik’ady matotra ny teo anivon’ireo mpitandro 
misahana izany faritra izany ary azo lazaina amin’izao, fa efa mihena izany asa ratsy izany amin’izao. 
ity toa lasa eny Ambodivona ity indray. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

