ANDOHATAPENAKA : FIARAN’ AMBASADY NOROBAINA TELOLAHY – MIDI MADAGASIKARA

Efa tsy mifidy asiana tokoa ireo olon-dratsy amin’izao fotoana izao, fa na iza io na iza dia mahita 
avokoa. Toy ny niseho teny amin’iny faritra Andohatapenaka iny, ny faran’ny herinandro lasa teo. 
mitondra plaky maitso iray no nidirana telolahy amboletra. Lasa tamin’izany ny findain’ilay 
vahiny tao anatiny. Eny amin’iny faritra iny tokoa, indrindra fa ilay aty amin’ny faritry ny Digue, 
vao mirotsaka fotsiny ny alina, dia efa tonga ry zalahy. Lasa toerana fihazan’ireo mpanendaka 
mpandroba anaty fiara mihitsy iny toerana iny. Manginy fotsiny ny fitohanana lavareny, amin’ny 
firavanan’ny mpiasa sy ny mpianatra iny. Manao andiany maro tokoa ireo bandibandy ireo. Ny sasany 
mody mihazakazaka. Amin’izay fotoana izay anefa, raha ny filazan’ireo mponina eny an-toerana 
ireo mody mihazakazaka ireo no mitily izay fiara ratsy hidy, kanefa misy fitaovana sarobidy. Toa 
mihitsy no nahazo ity fiara laharana maitso ity; izay tavela tao anaty fitohanana tamin’io fotoana 
somary hariva ihany. Asa na hadinon’ity teratany vahiny ity, ny nanidy ny fitarany na mety vao tonga 
mbola tsy mahafantatra izany. Mora tamin’ireo olon-dratsy ny niditra tao anaty fiara sy naka izay 
Tsy misy miteny, tsy misy mihetsi-bolo-maso kosa etsy andanin’izay ireo olona izay mahita. Asa 
tahotra ny amin’ny mety ho valifatin’ireo mpanendaka ireo na ahoana? Raha ny fantatra teny an-toerana 
mantsy, dia saika fantatr’ireo mponina avy hatrany ry zalahy ireo. Matahotra avokoa anefa iretsy 
raha vao migadona ry zalahy na hoe hita eo am-panaovana ny asa ratsiny. Hany azon’izy ireo atao sisa, 
ny fampitandremana mangingina na amin’ny alàlan’ny fihetsika na bitsibitsika amin’ireo izay 
sendra tara harivariva eny amin’iny faritra iny. 




















