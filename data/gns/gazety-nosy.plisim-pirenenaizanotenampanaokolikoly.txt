PÔLISIM-PIRENENA : IZA NO TENA MPANAO KOLIKOLY ?

Accueil > Gazetin'ny nosy > Pôlisim-pirenena : Iza no tena mpanao kolikoly ? 

Publié le 28 février 2019 



Inona marina ny zava-misy ao anivon’ny fianakaviamben’ny pôlisim-pirenena ao? Fanontaniana 
ny sain’ny maro io nanomboka tamin’ity herinandro ity. Tranga roa no isan’ny nanamarika ny fiainan’ny 
pôlisy mantsy tato ho ato. Ny voalohany dia ny nanaisorana tsy ho eo ampelan-tanan’izy ireo intsony 
fanomezana ny pasipaoro, ary ny faharoa, dia ny fampiatoana aloha ny fisavan’ny pôlisy mpandrindra 
fifamoivoizana eny an-dalambe ny taratasin’ny fiarakodia. 

Vokatr’izany, indrindra fa ity faharoa, dia naneho hevitra ny sendikan’ny pôlisy ka nanipika 
“asan’ny pôlisy andavanandro ny misava ny taratasin’ny fiarakodia ka tsy tokony hatsahatra izany 
fepetra hafa no tokony hampiharina raha ady amin’ny kolikoly tokoa no nambara fa antony”. Ny tompon’andraikitra 
pôlisy eo anivon’ny ministeran’ny Filaminam-bahoaka moa dia nanamarika fa “ny anton’ny fampiatoana 
fisavana taratasim-piara eny an-dalambe dia tafiditra ao anatin’ny tetika hamongorana ny kolikoly”. 

Ny pôlisy ao anatin’ny sendikan’izy ireo dia nanipika fa “efa ela izahay no niroso sy manohy mampanjary 
ady amin’ny kolikoly”. 

Tamin’ny herin’ny androany izahay teto dia nitatitra ny ho firosoan’ny pôlisy amin’ny fitokonana, 
niantefan’ny fanakianana isan-tokony fa “manely vaovao tsy marina.” Dia nasaina niteny tamin’ny 
aman-jery ny “saribakolin’ny sasany” nilaza fa “voararan’ny lalàna ny fitokonan’ny pôlisy ka 
hisy an’izany”, sy ny sisa tsy ho voatanisa. 

Tamin’ity herinandro ity anefa, ny talata teo, indro fa nanao fihaonambe ka nitondra fanazavana 
anoloan’ny mpanao gazety ny sendikan’ny pôlisy, ary isan’ny voalazan’izy ireo fa “rehefa tsy 
fepetra ny amin’ny famerenana ny fisavana ny taratasin’ny fiara fanaon’ny pôlisy ny minisitra 
hiroso amin’ny dingana manaraka izahay”. 

Na tsy nofaritan’ny nanazava azy ny hoe “dingana manaraka” sy “handray andraikitra izahay”, dia 
tsy hifanalavitra amin’ny fitokonana. 

Fa ny re koa aloha rehefa asian-teny ny fihetsiketsehan’ny pôlisy sasany dia toa teren’ny lehibe 
izy ireny satria ireny lehibe sasantsasany ireny dia isan’ny ati-dohan’ny fanaovana fakana takalon’aina 
(kidnapping) ka manahy ry zareo no ho sarona raha tena misy ny fitrandrahana ny marina ka ampanaovina 
ny pôlisy madinika sasany. 

Etsy anilan’izany rehetra izany, isan’ny voalaza fa sehatra ianahan’ny kolikoly ny polisy. Dia 
tena ny maro hoe “ireny tsolotra kely 1.000 ariary sy 2.000 ariary eny andalambe ataon’ny pôlisy 
mpitondra fiara ireny ve no tena kolikoly ao anivon’ny pôlisim-pirenena?” Tsy manome rariny ny 
1.000 sy 2.000 ariary izahay, hoy ny fanamarihan’ny maro, fa mba mieritreritra kosa hoe “ireny 
no tena miteraka fahalovana eto anivon’ny firenena sa ny kolikoly avo lenta an-jatony tapitrisa 
pôlisy manana andraikitra ambony eo amin’ny tontolo isan-tsokajiny, na raharahan-keloka mivantana 
sehatry ny fandraharahana manao fandikan-dalàna, na zavatra hafa?” 

Ny mpanara-maso dia manipika fa “ny famongorana ny kolikoly dia tsy tokony anavahana fa rehefa 
dia kolikoly, toy ny halatra io, ka na mangalatra fanjaitra na mangalatra akoho na mangalatra volam-panjakana 
na amin’arivony tapitrisa, dia efa halatra izay, ary ny mahavanona azy dia mpangalatra”. 



