ARFA HOUCINE YERRES : “MPANDAINGA INY…” HOY RAJAONARIMAMPIANINA – MIDI MADAGASIKARA

Nivoaka tamin’ny fahanginany ihany ny filoham-pirenena, Hery Rajaonarimampianina, raha nanontanian’ny 
gazety maromaro tonga tao Brickaville, nandritra ny fiatrehan’izy ireo ny dian’ny filoha nijery 
tra-boina navelan’ny rivo-doza “AVA” tao Brickaville ny sabotsy teo.“Matoky ny mpiara-miasa 
aho, ka raha ianareo no anontaniako dia tsy iza no tokony hinoako? Amin’ny maha-filoham-pirenena 
dia ny Malagasy toy ahy no inoako mikasika io raharaha Arfa Houcine”, hoy ny filoha. Mbola nomarihany 
izany fa “tsy milaza ny marina sy ny tena zava-niseho iny tera-tany frantsay iny, sady tsy vitan’ny 
gadra nandositra ny fonja izy, fa mbola mandainga manaratsy ny fitondram-panjakana sy ny fitsarana 
ny vahoaka malagasy mihitsy”. Raha ny zava-misy tamin’ity tenin’ny filoham-pirenena tao Brickaville 
sabotsy teo ity, dia hanohy ny fitoriana sy ny fisamborana iraisam-pirenena efa nataon’ny fitsarana 
an’ingahy Arfa Houcine Y. ny fanjakana Malagasy amin’ny fiaraha-miasa amin’ny “Interpol”. Na 
anefa ity famalian’ny filoham-pirenena ny fanontanian’ny mpanao gazety mikasika ny raharaha 
Houcine ity, dia tsy izay kosa no hita teo amin’ny arofenitrin’ny filoha izay nampiseho ny tsy fahafaliany 
mpanao gazety saingy tsy afaka nanao inona, satria ny filoha no mamaly ny mpanao gazety nilazany 
heviny sy ny fahitany ny vaovao niparitaka teto sy tany ivelany ity. 




















