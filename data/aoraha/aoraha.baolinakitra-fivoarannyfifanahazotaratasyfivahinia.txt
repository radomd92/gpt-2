BAOLINA KITRA - FIVOARAN'NY FIFA :: NAHAZO TARATASY FIVAHINIANANA ANY ETAZONIA I AHMAD • AORAHA

Nanaitra ny maro, omaly, ny fiparitahan’ny vaovao nilaza fa tsy nomen’ny Amerikanina taratasy 
mivahiny na “Visa” any Etazonia i Ahmad, mba hahafahany manatrika ny fivoriamben’ny Federasiona 
baolina kitra (Fifa) any an-toerana. Ny fahasarotan’ny fangatahana an’io taratasy io no nahataraiky 
ny fahazoana ilay “Visa”, raha ny fanazavana nampitain’ity Malagasy filohan’ny Kaonfederasiona 
baolina kitra (Caf) ity, omaly. 

“Nahazo “visa” soa aman-tsara aho. Somary taraiky fotsiny vao azo ilay taratasy. Araka ny lalàna 
monina any Madagasikara aho fa tsy aty Ejipta (Ndlr: foiben’ny Caf izay iasany), ka izay no nampananosarotra 
fahazoana io visa io”, hoy i Ahmad. 

Any Miami, tanàna any atsimo atsinanan’i Etazonia no hanaovana an’izany fivoriamben’ny Fifa 
amin’ny faran’ity herinandro ity, ka isan’ireo mpandray anjara ny filohan’ny Kaonfederasiona 
ho an’ny baolina kitra. Maro ny gazety afrikanina no nitantara, omaly, fa tsy nahazo “visa” izy, 
izany ihany koa ny filohan’ny Kaonfederasiona any Azia, saingy izao nanamafy ny fandraisany anjara 
fihaonana any Etazonia izao i Ahmad. 











Enregistrer mon nom, mon e-mail et mon site web dans le navigateur pour mon prochain commentaire. 



