RAHARAHA 7 FEBROARY : SATRIA AZONAO NY FAHEFANA ANKEHITRINY ?

Isan’ny tenin’ny filoha Rajoelina tamin’ny alakamisy, nandritra ny fahatsiarovana ny tsingerin-taona 
Raharaha 7 Febroary ny hoe “aoka ny lasa homba ny lasa”. Izany hoe “aoka hohadinoina ny zavatra rehetra 
ary tsy hokororohina izay nampifanolana tamin’iny tranga iny.” Ny niantefa avy hatrany tao an-tsain’ny 
aloha, indrindra fa ny mpitolona sy ireo namoy havana, naratra sy nitondra takaitra, ireo very 
sy rava fananana tamin’ireny raharaha ireny dia zary fanamaivanana ny fahavoazan’izy ireny ny 
tenin’ny filoha Rajoelina ireny. Voalohany aloha dia misy rariny tsy azo kosehina eto. Ekena fa 
ny fanoneran’ny fitondrana tetezamita an’ireo tra-pahavoazana, saingy misy sokajin’olona 
no re fa tsy mba nisitraka izany satria nisy kiantrano an-trano sy fanodinkodinaa ny anaran’ny 
tra-pahavoazana tamin’ireny ka tsy mba isan’ny nisitraka izany. Ekena koa fa nisy tamin’ireo 
no tafiditra niasa an-tselika any amin’ny ministera, fa ny maro tsy mba nisy mpijery. Ary ahoana 
andraikitra ara-pitsarana momba ireo tompon’antoka tamin’izy iny? Nahoana no tsy nampiharana 
didim-pitsarana izay voaheloka, hoy ny mpitazana ? 

Raha akapoka dia tsy vitsy ireo milaza hoe “satria ve azon’ny filoha Rajoelina ny fahefana dia motra 
ny milaza hoe “avelao ny lasa homba ny lasa”? Tsy mety izany satria jereo fa efa zato taona izao ny 
Lehibe voalohany (1914-1918) fa mbola misy tranga vaovao miseho hatrany vokatry ny fikarohana, 
hilaza ve ny Eraopeanina hoe “avelao ny lasa homba ny lasa?” Efa maherin’ny 70 taona koa ny Ady Lehibe 
mbola misy ny vaovao hita porofo, dia voatery miala tsiny sy manao aza-fady ny tompon’antoka taminy, 
nahoana ny lasa no avela homba ny lasa fotsony izao? 

Isan’ny noraisin’ny filoha Rajoelina ho ohatra ny ady tany Rwanda. Vao omaly anefa no nisy voka-pikarohana 
ka nahafantarana ny tompon’antoka sy ny tsikombakomba tamin’iny loza mahatsiravina nahafatesana 
an-tapitrisany tany Rwanda tamin’ny 1994 iny, ka avelao ny lasa homba ny lasa ahoana? 

Ny firosoana amin’ny fanavotana firenena sy fampandrosoana ny toekarena ary ny fanarenana ny 
tsy midika velively hoe “avelao hiriaria mandrikizay ny nahavanon-keloka teto fa lasa manome 
ny kolotsaina’ny tsy maty manota”. 

