KIDNAPPING : ALASORA, AMBOHIBAO ARY TALATAMATY NO FANAFENANA IREO KARÀNA – MIDI MADAGASIKARA

Efa-dahy hafa indray no voasambotry ny brigade criminelle mahakasika ny raharaha fakàna an-keriny 
nisesy teto an-drenivohitra. Teny Andoharanofotsy no nahazoana ny iray tamin’ireo ary io no nanondro 
nisy ny namany nandritra ny fanadihadiana. Mpiray tsikombakomba amin’i Voay avokoa izy rehetra 
raha araka ny fanazavan’ny lehiben’io sampan-draharahan’ny pôlisy misahana ny heloka bevava 
Io jiolahy voatonona farany io dia tsy mbola voasambotra aloha hatreto. Fantatra ihany koa fa izy 
avokoa no isan’ny tompon’antoka tamin’ny fakàna an-keriny Karàna tetsy Ivandry (28 martsa), 
(11 jiona) ary koa Behoririka (18 jiona). Eny Alasora, Ambohibao ary Talatamaty no fanafenan’ireo 
ireo ny karàna izay avy nalaina an-keriny. Tetsy Talamaty dia isan’ny voasambotra ny mpiambina 
niray petsapetsa tamin’ireo mpanao kidnapping. Efa tafakatra hatrany amin’ny 300 tapitrisa 
(1miliara sy tapany fmg) ny vola azon’ity andian-jiolahy ity tamin’ireo kidnapping telo notanterahiny. 
hoe tsy latsaky ny 100 tapitrisa ariary isaky ny mandeha no alainy amin’ireo Karàna. Mbola mitohy 
ny fanadihadiana etsy Anosy ary isan’ny tadiavina fatratra ankehitriny i Voay. 



