ANTSIRABE : FIVAROTANA IRAY NISY NAMAKY – MIDI MADAGASIKARA

Toeram-pivarotana zavapisotro iray vao nisokatra no novakian’ny jiolahy ny alin’ny alakamisy 
teo. Somary nahavariana ihany ny zavanitranga, toerana maro mpivezivezy sady amoron-dalana 
nisy namaky ity. Efa nivonona mihitsy ireo olon-dratsy ny handroba ilay fivarotana raha ny fahitana 
zavanitranga ary efa mahalala tsara ny elanelan-trano nandehanany ry zalahy, midika izany fa 
tsy lavitra ny toerana ihany no nanao ilay asa ratsy. Nopoiriny ny varavarana fidirana voalohan’ilay 
fivarotana, ny varavarana faharoa izay mihidy « cadenas » dia nahagaga ihany koa raha ny fitantaran’ny 
fa tsy nisy teo intsony, ankeviny manana fanalahidy maro ry zalahy raha ny fahitana azy. Nanaram-po 
jiolahy rehefa tafiditra tao am-pivarotana, noraofiny avokoa ny zavapisotro lafo vidy rehetra, 
ny whisky isan-karazany. Nalainy ihany koa ny Baffle subwoofer iray miaraka amina radio, sy ny 
madinidinika rehetra azo bataina. 

Tsy nisy nandre ny manodidina, na dia misy mpiambina ihany aza amin’ny trano mifanila amin’ity 
ity. Efa eo an-tànan’ny mpitandro filaminana ny raharaha ary misokatra ny fanadihadiana. 



