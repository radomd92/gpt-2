BAZARIKELY TOAMASINA: TRANO FIVAROTANA ANARIVONY KILAN’NY AFO, OLONA IRAY NARATRA | NEWSMADA

Par Taratra sur 22/07/2019 

Io indray! 13 taona aty aoriana, nisehoana fahamaizana goavana indray ny tsena Bazarikely Toamasina 
trano fivarotana eo amin’ny 100 mahery eo indray lasa lavenona tamin’izay fotoana nahamay azy 
aloha izay. Raha ny zava-nisy ny asabotsy tokony ho tamin’ny 8 ora alina teo, fivarotana anarivony 
lasa lavenona. Nijoalajoala nidorehitra mena tsy nisy toy izany ny afo. Nampanano sarotra ny vondrona 
voina ny famonoana sy ny fifehezana ny afo noho tsy fisian’ny lalana alehan’ireo mpamonjy voina 
feno tsena hatramin’ny lalana. Araka ny loharanom-baovao voaray, voalaza fa fipoahana herinaratra 
amin’ny trano fivarotana fitaovam-pianarana ny nitarika ny firehetana. Loharanom-baovao hafa 
nilaza fa ankasomparana vokatry ny adiady eo amin’ny tsena noho ny fanesorana ny lehibe teo aloha 
tsena sy olona iray mitady haka io tany malalaka io hanorenana tranovato ny antony nahatonga izao 
izao. Tao kosa ireo loharanom-baovao nilaza fa misy andian’olona nandoro mihitsy hanamora ny 
ireo mpivarotra sasany hakana ny toeran’izy ireo. Ny fanadihadiana ataon’ny mpitandro filaminana 
no manamarina izany rehetra izany fa mijanona amin’ny tombana sy ny ahiahy fotsiny ny rehetra. 



Les commentaires sont fermées. 

