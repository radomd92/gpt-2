ANJOZOROBE : TOKANTRANO VOATAFIKA, MATY ROTIKY NY BALA NY TOMPON-TRANO – MIDI MADAGASIKARA

Lehilahy iray no maty notifirin’ny jiolahy tany amin’iny distrikan’Anjozorobe iny, ny sabotsy 
lasa teo. Tokony ho tamin’ny sivy ora alina tany ho any no niditra an-keriny tamin’ity tokantrano 
tao amin’ny tanànan’Amparihivolabe, ao amin’ny fokontany Ambohitsinjorano, ao amin’ny kaominina 
ny olona iray, nitondra basy lava. Tsy nisy alaharo alaharo teo, fa vao tafiditra ny trano izy, avy 
dia namahana ny basiny ary nitifitra izay sendra azy tao. Ny tompon-trano mihitsy tamin’io fotoana 
no lavo voan’ny bala. Araka ny tatitra azo avy tamin’ny zandary dia bala roa no nahafaty ity raim-pianakaviana 
Vao vitan’ilay olon-dratsy moa izany dia nitsoaka nandositra ity farany. Hatreto dia mbola mampametra-panontaniana 
mponina ny zava-nisy. Fanafihan-jiolahy tsotra niafara tamin’ny vono olona izy ity sa zavatra 
nokendrena natao, hamonoana an’ity tompon-trano ity mihitsy ? Ireo manodidina kosa no nampilaza 
zandary tany an-toerana izay tonga haingana tany amin’iny toerana nisehoan’ity fanafihana ity, 
tamin’ny dokotera nanao ny fizahana. Rehefa vita kosa ny fitiliana, dia efa natolotra ny fianakaviana 
razana. Efa mandeha kosa ny fikarohana ilay nahavanon-doza ataon’ireo tompon’andraikitra. 




















