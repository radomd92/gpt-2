9-10 NOVAMBRA ENY ANTSAHABE: MISY FAMPAHAFANTARANA NY TOLOTRA FIOFANANA NY INDIA | NEWSMADA

Par Taratra sur 06/11/2018 

Mikarakara fampahafantarana ny tolotra fiofanana sy fampianarana ho an’ny mpianatra sy mpiasa 
ny masoivohon’i India eto amintsika. Any amin’ny oniversiten’i Inde no hanatanerahana ny fampianarana 
ny fiofanana hahazoana vatsim-pianarana, na tsia ihany koa. Eny amin’ny Cnela Antsahabe no handray 
hetsika, ny zoma sy asabotsy ho avy izao. Ho avy eo ny solontenan’ny oniversite misy any India ka 
hikarakara ny mpianatra malagasy. Vatsim-pianarana 15 no omen’ny fanjakana indianina ho an’ny 
Malagasy, manomboka amin’ny taona voalohany hatramin’ny fanomanana ny mari-pahaizana doctorat, 
ny fanazavan’ny tomponandraikitry ny Itec Alumni association, Andrianarijaona Nivo Tiana, 
teny Tsaralalàna. Ho an’ny olona efa am-perinasa kosa, misy ny fiofanana momba ny asa na koa fanamafisana 
fahaiza-manao ho an’ny olona 100 isan-taona. Manodidina ny telo volana ka hatramin’ny herintaona 
faharetan’ny fiofanana. 

Matetika tsy tratra ny isa ka tanjon’ny fampirantiana ny hizara ny vaovao rehetra momba ny sekoly 
any India. 

6 000 ny isan’ny oniversite any India ary anisan’ny matanjaka eran-tany. Manana fankatoavana 
ny diplaoma omen’izy ireo aorian’ny fianarana. Manomboka amin’ny volana desambra ho avy izao 
fisoratana anarana amin’ny taom-pianarana 2018-2019. Sambany no nisy fikarakarana hetsika 
tahaka izao. 



Les commentaires sont fermées. 

