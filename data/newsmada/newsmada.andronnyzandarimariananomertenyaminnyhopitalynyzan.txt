ANDRON’NY ZANDARIMARIA  : NANOME RÀ TENY AMIN’NY HOPITALY NY ZANDARY | NEWSMADA

Par Taratra sur 06/04/2018 

Notanterahina, nanomboka omaly, ny andron’ny zandarimaria ka nisy ny fanamarihana izany tamin’ny 
fanomezan-drà. Efa fanao isan-taona ny fankalazana ny andron’ny zandarimariam-pirenena ka 
manamarika izany ireo zandary manerana ny Nosy. Ny 5 sy 6 aprily no natokana hankalazana izany amin’ity 
2018 ity. 

“Ny fanomezan-drà maimaimpoana teny anivon’ny hopitalibem-panjakana Joseph Ravoahangy Andrianavalona 
(HJRA) sy teny amin’ny Hopitaly miaramila Soavinandriana (Cenhosoa) no nanatanterahana izany 
an-dRenivohitra ka vao maraina tamin’ny 6 ora sy sasany, efa vory lanona ireo vonona ny hanolon-tena 
izany teny amin’ireo toerana roa ireo”, hoy ny fanazavana. 

Tonga namaly ny antso namonjy ireo toeram-pitsaboana ireo zandary sy mpiasa sivily ary vadina 
(Fivaza) miisa 97 ka isan’ny nanatanteraka ny adidiny tamin’izany ny jeneraly minisitry ny Toekarena 
maha zandary azy sy ny jeneraly kaomandin’ny zandary ary ireo tale maro ao amin’ny fibaikoana. 
jeneraly, Talen’ny kabinetran’ny sekretariam-panjakana miadidy ny zandarimaria kosa no nitarika 
izay nanolo-tena teny amin’ny Cenhosoa. 

Hitohy amin’ny asa fandiovana faobe izany androany, ka ny “zandarimaria manakaiky ny vahoaka” 
lohahevitra nofidina hanamarihana izao fankalazana izao. Eny Mahamasina ny anombohana izany 
6 ora maraina ary hitohy amin’ny faritra maromaro eto an-dRenivohitra. 



Les commentaires sont fermées. 

