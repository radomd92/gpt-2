ANDRAMENA TAO « CAP MASOALA : NOSAVAINA NY TRANON’NY TOMPON’ILAY SAMBO « LUMINA » – MIDI MADAGASIKARA

Na efa mifonja vonjimaika tao Tsiafahy ilay tompon’ny orinasa « Tsaralaza », sy ao Antanimora ny 
mpikarakara ny sambo « Lumina » nahatrarana ireo andramena am-bodiomby tao « Cap Masoala » ; dia 
ny fonja izy ireo mba nahafahan’ny mpitandro ny filaminana misahana ny fanadihadiana notarihan’ny 
zandarimariam-pirenena nasionaly avy eto Antananarivo, nanao ny fanadihadiana ifotony teto 
omaly tontolo mikasika ny vontoatin’ny raharaha. Omaly alakamisy nanomboka tamin’ny 11ora ary 
nifarana raha tsy tamin’ny 5ora sy sasany, ny fisavana nataon’ireo andiana zandary sy polisy avy 
Antananarivo, ny tranon’izy mivady tao Valpinson Toamasina. Tsy nisy fanazavana azo mikasika 
zava-nisy nandritra ny fisavana rehetra, fa ny fidirana sy fivoahan’ireo mpitandro ny filaminana 
hitan’ny be sy ny maro liana tamin’ity raharaha andramena tratra ity. Nisy fotoana aza nentin’ireo 
filaminana niala ilay trano misy azy mivady tao Valpinson ilay ramatoa tokonyho tamin’ny 2ora 
sasany teo, izay tsy fantatra marina ny nitondran’izy ireo azy, ary tsy niverina tao Valpinson 
tsy tamin’ny 5ora hariva. Taorian’ny fisavana ny trano tao Valpinson, adiny enina, dia : baoritra, 
fitaovana fanisana vola, kitapo mainty, ary valizy kely (mallette) mainty, no navoakan’ireto 
ny filaminana avy tao amin’ity trano nosavaina. Ireo entana efatra voalohany dia nampidirina 
anatin’ilay fiara tsy mataho-dalana nitondra ilay zandary nitarika ny fisavana, ilay valizy 
kosa nampidirina fiara tsy mataho-dalana hafa indray. Ireto mpivady kosa naiditra fiara Sprinter 
niaraka tamin’ireo andiana zandary sy polisy, ka nisy ny fanokafan-dàlana tamin’ny alàlan’ny 
natao tamin’ny fitondrana azy mivady. Nandritra ny fisavana ny trano aloha, dia tsy nisy na tamingana 
iray navoaka avy tao amin’ny tranon’izy mivady ity ; ireo mpitandro ny filaminana na nampiandry 
mpanao gazety nandritra ny adiny enina aza tsy nisy na iray aza nanome fanazavana ny fizotry ny raharaha. 
tsiahivina anefa dia andramena 341 tratra am-bodiomby tao anaty sambo « Lumina » anefa no hanenjehana 
ireo… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

