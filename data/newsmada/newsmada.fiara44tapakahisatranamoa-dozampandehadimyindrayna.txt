FIARA 4X4 TAPAKA HISATRA NAMOA-DOZA: MPANDEHA DIMY INDRAY NAMOY NY AINY | NEWSMADA

Par Taratra sur 31/10/2018 

Tandrevaka tsotra izao ny azo ilazana ny nahatonga ity lozam-pifamoivoizana, nahafatesana olona 
tamin’iny lalam-pirenena RN 1 Bis, anelanelan’i Maintirano sy i Tsiroanomandidy iny, afakomaly, 
Efa fantatra mialoha ny tsy fetezana teo amin’ny hisatra, nefa mbola nentin’ny mpamily ihany ilay 


Mitohy ihany ny lozam-pifamoivoizana ahafatesana olona. Niharan-doza ny fiara 4×4 iray mampitohy 
Maintirano sy i Tsiroanomandidy afakomaly, tany Orimbato. Nivadika ilay fiara rehefa nisy olana 
amin’ny lafiny mekanika. Vokatr’izany, olona dimy indray maty, ankizy ny roa amin’ireo, ary telo 
olon-dehibe, olona sivy naratra. Nentina notsaboina haingana kosa ny naratra tany amin’ny hopitaly 
Tsiroanomandidy. 

Araka ny fanazavana, olana teo amin’ny hisatra nahatonga ny loza. “Efa fantatra mialoha, saingy 
nisy fepetra noraisina nataon’ny mpamily fa nandeha ihany”, hoy ireo mpandeha naratra notsaboina 
amin’ny hopitaly. Mandray an-tanana ny raharaha ny mpitandro filaminana manao ny fanadihadiana. Anisan’ny naratra 
mpamily ary miandry azy ny famotorana. 

Efa maromaro rahateo, raha ny fanazavana, ny olona niteny azy io, saingy tsy nohenoiny. Nanohy 
dia ihany izy ary izao niafara tamin’ny loza izao. Efa nanambana izany ny loza, ary izao nahafatesana 
izao. “Nahatonga ny loza ny tsy fitandremana, ny tsy firaharahana ny hafa”, hoy ny mpandeha. 



Tamin’ireo loza nahafatesana olona ireo, nampitaraina ny olona ny afitsoky ny mpamily. Fandehanana 
fahafantarana fa efa misy olana ny fiara, mbola mandeha ihany. “Mafy loha ny mpamily ary tsy miraharaha 
ain’ny mpandeha. Efa fantany ny tsy fahatomombanana kanefa mandeha mafy ihany izy ireo”, hoy ny 
mpandeha fiara, anisan’ny naratra tamin’ireny loza ireny. 

Ilaina ny fandraisana fepetra henjana amin’ny mpamily mamoa-doza. Ankoatra ny fanasaziana, 
tokony homena fahazoan-dalana hitondra fiara intsony izy ireo. Eo ihany koa ny fanaraha-maso 
olona mamily fiara fitateram-bahoaka. Aiza ho aiza tokoa ny famantarana ireo mpamily? Misotro 
salama saina sy vatana, mahay lalàna sy fepetra mifanaraka amin’ny lozam-pifamoivoizana? Rehefa 
misy ireo fahafakeliny ireo, hiseho hatrany ny loza ahafatesana olona. 





Les commentaires sont fermées. 

