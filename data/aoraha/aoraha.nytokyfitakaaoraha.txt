NY TOKY FITAKA • AORAHA

Miarahaba, antsika mpamaky ny gazety Ao raha. 

Hanomboka tsy ho ela ny fampielezan-kevitra amin’ny fifidianana depiote. Efa betsaka loatra 
lesona azontsika Malagasy, tamin’ireo olom-boafidy teo aloha. Aoka isika samy ho mailo fa maro 
mpilatsaka hofidiana ireo no tsy mikendry akory ny tombon-tsoan’ny vahoaka nifidy azy fa dia ny 
paosy sy hiovaova palitao hahazoam-bola fotsiny, rehefa misy lalàna tiana hofidiana. 

Efa niarahantsika nahita tamin’ny filazam-baovao samihafa fa misy amin’ireo kandidà ireo ihany 
no tafiditra amina raharaha maloto, ka hialokaloka ao anatin’ny Antenimierampirenena fotsiny, 
hahafahany miaro tena, amin’izay mety ho fisamborana azy. Milaza efa nandray andraikitra mahakasika 
ireo tompon’ andraiki-panjakana sy ny CENI saingy tsy fantatra na isan’ireo efa voailika ireo 
tsy mikendry afa-tsy ny tombontsoany ireo. 

Ny zavatra hita ihany koa dia betsaka ireo mpirotsaka hofidiana no manao fampielezan-kevitra 
ny fotoana. Na tsy mivantana aza dia maro amin’izy ireny no efa misehoseho sy mandoka tena any anaty 
any. Tandremo ry mpiray tanindrazana fa tsy misy tandroka ny ratsy. Betsaka ireo mpanao kabary 
vavahady. Tandremo ihany rehefa tonga ny fotoam-pifidianana, fa fitaka ny fampielezan-kevitra. 
tsara izay tokony hofidiana fa io mifidy an-jambany io ihany no isan’ny mamotika ny firenentsika 
Misaotra, tompoko. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Ny toky fitaka est apparu en premier sur […] 

