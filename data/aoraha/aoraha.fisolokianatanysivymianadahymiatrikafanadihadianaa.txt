FISOLOKIANA TANY :: SIVY MIANADAHY MIATRIKA FANADIHADIANA • AORAHA

Sivy mianadahy,voalaza ho nisoloky tanin’olona mirefy 45ha, no voasambotry ny zandary ao Andranomanelatra, 
II, ka mbola anaovana fanadihadiana hatramin’izao. 

Karohina kosa ny naman’izy ireo hafa, izay ahitana mpiasa efa misotro ronono tao amin’ny sampan-draharaham-paritry 
Fananantany ao Antsirabe. 

Iorenana trano, fasana, sady misy fambolena io tany ao amin’ny fokontany Soamahavoky Tsarahonena 
ireo halaina am-pitaka tamin’ireo mpandova ity. Nitonona ho isan’ireo mpandova izy ireo nandritra 
fihaonany voalohany tamin’ny lehiben’ny fokontany any an-toerana, ka sady nampiseho taratasy 
mandova no nampiseho ampahana taratasy misy ny mombamomba ilay tany ihany koa. 

Nandritra ny fampifanatrehana an’iretsy voatondro ho mpisoloky tamin’ny tena mpandova no niaingan’ny 
ka niafara tamin’izao fisokafan’ny famotorana azy sivy miana­dahy iretsy izao. Tamin’ny fitondran’ireo 
nitonona ho mpandova ny mpandrefy tany, tamin’ny sabotsy lasa teo, no vao mainka nahatezitra an’ireo 
tao an-toerana. Velona ny fitsofana kiririoka sy fanenjehana azy ireo. 

Tratran’ny olona ny efatra. Natolotra ny zandary avy hatrany izy ireo avy eo, nahafahana nisambotra 
dimy hafa. 









Enregistrer mon nom, mon e-mail et mon site web dans le navigateur pour mon prochain commentaire. 



