FANORENANA NY TANAMASOANDRO : TSY HIHEMOTRA INTSONY NY FITONDRANA

Lasa miteraka ady hevitra tsy misy fiafarany ankehitriny ny momba ilay tetikasa Tanamasoandro 
kasain’ny fitondrana ahorina eny Ambohitrimanjaka sy ny manodidina. Na eo aza ny fihetsiketsehana 
izay ataon’ireo andian’olona manohitra ny fanotofana ny tanimbarin’izy ireo, na koa ny tsikera 
ny fanakianana avy amin’ireo olom-pirenena tsy mankasitraka ny fitondrana mijoro ankehitriny, 
nilaza ny tsy hihemotra amin’ny fanatanterahana an’io veliranon’ny filoham-pirenena iray io 
fitondrana. Raha ny fanazavana nomen’ireo tompon’andraikitra ambony eo anivon’ny ministeran’ny 
ny tany, ny asa vaventy ary ny trano fonenana, dia tsy maintsy hahazo onitra avy amin’ny fanjakana 
olona manana tany sy tanimbary rehetra izay voakasika amin’ity tetikasa lehibe ity. Noho izany, 
maintsy hiroso ny fitondram-panjakana ary hanomboka tsy ho ela ny asa. Mbola nohamafisin’ireo 
avy amin’ny ministeran’ny Fanajariana ny tany ireo fa nisy ny fanadihadiana nataon’ireo teknisianina 
eny amin’iny faritra Ambohitrimanjaka sy ny manodidina iny ihany no tena mety hanorenana ity tanàna 
lehibe ity. Rehefa mahare ny resaka ataon’ireo tsy mankasitraka ny fitondrana mikasika ity tetikasa 
ity mantsy, indrindra fa ireo mpomban’ingahy Marc Ravalomanana, dia maro ireo manao resaka mirefarefa 
tany satria entin’ny fankahalàna ny mpitondra ankehitriny fotsiny. Lasa misy endrika pôlitika 
ny hetsika ataon’ireo andian’olona eny Ambohitrimanjaka izay manohitra ny tetikasa. Tsy mahagaga 
satria fantatra ankehitriny fa ny depiote TIM voafidy tao amin’ny distrikan’Ambohidratrimo 
anisan’ny mampirisika ireo mpanao fihetsiketsehana. Mazava ho azy ny tanjona dia ny hanaratsiana 
handemena ny fitondran’i Andry Rajoelina. 

