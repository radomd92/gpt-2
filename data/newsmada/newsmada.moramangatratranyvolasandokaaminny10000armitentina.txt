MORAMANGA  : TRATRA NY VOLA SANDOKA AMIN’NY 10.000 AR MITENTINA 8 TAPITRISA AR | NEWSMADA

Par Taratra sur 09/04/2018 

Miparitaka ny vola sandoka. Antapitrisany maro ny tratra tany Moramanga. Tsy fantatra na omena 
na saika atao inona ireo volabe ireo. 

Vola sandoka miisa 818 nalain-tahaka tamin’ny 10.000Ar vaovao mitentina 8.180.000 Ar no tra-tehaky 
zandarimariam-pirenena tany Andaingo, distrika Moramanga, ny 5 avrily teo tamin’ny 2 ora sy sasany 
tamina lehilahy iray 54 taona. 

Teo am-panaovana fisafoana amin’ny antoandro ny zandary any an-toerana ka nandalo teo amin’ny 
taksibrosy, nisy lehilahy iray saika handray fiara ho any Moramanga no hita fa mahimahina ka saika 
rehefa nahita ny fandalovan’izy ireo. 

Raha vao nahita izany fihetsika izany anefa ireo zandary, nanapa-kevitra ny hisava azy ka nasaina 
ilay kitapo teny aminy. « Tratra tao anatin’izany ny vola maromaro vaovao be amin’ny 10.000 Ar. 
nasaina navoakany ny iray amin’izany mba hozahana, hita fa sandoka ka notanana avy hatrany io lehilahy 
ary nentina tany amin’ny birao. Nozahana tsirairay ireo vola izay miisa 818 ka hita fa sandoka avokoa 
nogiazana. Hatolotra ny fampanoavana any Moramanga izy io aorian’ny famotorana azy”, hoy ny zandary. 

“Anterina ary fa ankoatra ireo vaovao izay isaorana ny mponina hatrany amin’ny fiaraha-miasa 
ireo amin’ny fizarana izany ombieny ombieny, mikaroka tsy an-kijanona, andro aman’alina eny 
faritra rehetra alehany sy iasany ihany koa ny zandary rehetra hampisy fandriampahalemana bebe 
ho tombontsoan’ny firenena sy ny mpiray tanindrazana”, hoy ny fanamafisana. 

Tsy mbola nampahafantarin’ny zandray kosa anefa raha saika hatao inona ireo vola ireo na aterina 
Mampiseho ity tranga ity misy ny vola sandoka miparitaka eto amintsika ka tokony ho samy mailo ny 
amin’izany. 





Les commentaires sont fermées. 

