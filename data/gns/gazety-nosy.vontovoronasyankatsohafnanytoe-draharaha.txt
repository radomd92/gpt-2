VONTOVORONA SY ANKATSO : HAFÀNA NY TOE-DRAHARAHA

Accueil > Gazetin'ny nosy > Vontovorona sy Ankatso : Hafàna ny toe-draharaha 

Publié le 04 mars 2019 



Ahiana indray ny hisian’ny fifandonana eny amin’ny Polytechnique Vontovorona, amin’ity androany 
Mety hihamafy ny hetsika ataon’ireo mpianatra mitokona noho ny naman’izy ireo iray nampidirina 
eny amin’ny fonjan’Antanimora, ny sabotsy lasa teo. Marihana fa tsy mpianatra tsotra io nalefa 
Antanimora vonjimaika io fa ny filohan’ny fikambanan’ny mpianatra ao amin’ny ESPA Vontovorona, 
Randriamampiavana, ity farany izay isan’ireo mpitari-tolona mahafatra-po ao amin’ity sekoly 
ity. Ny alarobia 26 febroary lasa teo moa no voasambotry ny mpitandro filaminana i Donald Randriamampiavana 
nentina tao amin’ny borigadin’ny zandary eny Betongolo. Fikotrehana korontana na ilay ambara 
teny frantsay hoe “acte de vandalisme”, famoriam-bahoaka tsy nahazoana alàlana, fanohitohinana 
fifamoivoizana ary herisetra sy fanopàna mpitandro filaminana no vesatra hanenjehana an’ity 
nampidirina am-ponja ity. Ahiana hafàna ihany koa ny toe-draharaha eny amin’ny oniversite Ankatso 
ny fandrahonana nataon’ireo filohana fikambanana ara-pedagôjika eny anivon’ity oniversitem-panjakana 
Ireto farany izay nanambara raha nanao valan-dresaka ho an’ny mpanao gazety, ny zoma lasa teo, 
tsy maintsy handray fepetra hentitra izy ireo raha toa ka tsy havotsotra daholo ireo mpianatry 
polytechnique nosamborina nandritra ny fihetsiketsehana, tamin’iny herinandro lasa teo iny. 
inoana fa mety hiroso amin’ny fitokonana ihany koa ny mpianatra eny Ankatso, taorian’izao fampidirana 
ny naman’izy ireo izao. 

F.Tsihiavonana 

