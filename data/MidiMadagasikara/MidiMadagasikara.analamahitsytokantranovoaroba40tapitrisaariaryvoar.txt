ANALAMAHITSY : TOKANTRANO VOAROBA 40 TAPITRISA ARIARY, VOAROHIROHY NY MPANAMPY – MIDI MADAGASIKARA

Volabe mitentina 40 tapitrisa ariary, niampy fitaovana sarobidy maro isan-karazany no very tao 
tokantrano iray tetsy Analamahitsy , ny faran’ny herinandro lasa teo. Tsy nisy olona tao amin’ity 
ka nohararaotin’ny jiolahy norobaina. Andro antoandro no nahatongavan’ireto olon-dratsy tao 
fotoana io. Tsy re tsaika, tsy nisy nahita ihany koa. Araka ny fanazavana azo dia tsy nahitana tranga 
an-keriny tao amin’ity tokantrano ity, tsy voapitsoka ny varavarana, tsy nisy nohetsehana ihany 
ny entana rehetra tao an-trano, ankoatr’ireo lafo vidy. Kanefa dia nanjavona ny volabe mitentina 
tapitrisa ariary, izay efa nezahin’ny tompon-trano nafenina. Najifa ihany koa ireo karazana 
sarobidy tao amin’izany trano izany. Rehefa nampandrenesina tamin’ity fisehoan-javatra ity 
mpitandro filaminana, tsy naka lavitra fa avy hatrany, dia nanadihady ny mpanampy. Amin’ny tranga 
izany mantsy, tsy maintsy olona avy ao anatiny ihany no tompon’antoka tamin’izao fandrobana izao. 
efatra araka izany no nohahiahiana ho nahavita izao zavatra izao sy voarohirohy tamin’ity raharaha 
hoy ny mpanao fanadihadiana. Mpanampy vavy ny anankiroa, ary miaraka amin’ireo mpanofa trano 
amin’ity tanana ity. Omaly ihany ireto olona ireto dia nohenoina teny anivon’ny Fampanoavana. 




















