RAHARAHAM-PIFIDIANANA :: MIANDRANDRA NY FAHAVITRIHAN' IREO MPIFIDY NY KMF/CNOE • AORAHA

Manantena ny Komity mpanara-maso ny fifidianana Kmf/Cnoe fa tokony ho maro kokoa noho ny tamin’ny 
filoham-pirenena sy ny tamin’ny fifidianana solombavambahoaka ireo olom-pirenena handatsa-bato 
fifidianana Ben’ny tanàna hatao amin’ny 27 novambra 2019 eto amintsika. « Fifidianana akaiky 
ny vahoaka no tanterahana amin’io fotoana io ka tokony havitrika amin’izany ny olona », hoy ny fanambaràna 
Kmf/Cnoe, tamin’ny faran’ny herinandro lasa teo. 

Na izany aza mahatsapa ireo mpikambana eo anivon’ity komity ity fa mbola mety ho sakana amin’ny 
taham-pahavitrihana io ny tsy fahatomombanan’ny lisi-pifidianana hoampiasaina amin’ny latsa-bato 
an’ireo ben’ny tanàna. Tsy afaka nitondra fanavaozana tamin’izany rahateo ny Vaomieram-pirenena 
tena misahana ny fifidianana (Ceni). 

Nambaran’ny Kmf/Cnoe ihany koa fa antony iray mety nahatonga ny fahavitsian’ireo kandidà hiatrika 
fifidianana ben’ny tanàna ny fahalafosan’ny anto-bola notakiana tamin’izy ireo. « Mety maro 
kivy am-boalohany noho izany. Mety nisy ihany koa ireo kandidà nahatsapa fa tsy ampy hery hanoherana 
antoko Lénine », hoy ny fanambaràna. 









Enregistrer mon nom, mon e-mail et mon site web dans le navigateur pour mon prochain commentaire. 



