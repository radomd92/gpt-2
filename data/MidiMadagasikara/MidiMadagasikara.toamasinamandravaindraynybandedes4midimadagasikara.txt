TOAMASINA : MANDRAVA INDRAY NY « BANDE DES 4 » – MIDI MADAGASIKARA

Tranom-barotra telo karazana no notetezin’ny efa-dahy mitam-basy sy mandeha scooter. “Bande 
4” avy hatrany no niantsoan’ny olona azy ireo, noho ny isany sy ny fampihorohoroany. Tao Mangarano 
ny harivan’ny alatsinainy, tao anatin’ny delestazy, no nisian’ny fanafihana voalohany. Vola 
anaty baoritra no nobatain’ireo olon-dratsy. Ny tranga faharoa sy fahatelo indray dia ny niseho 
antoandro teo amin’ny bazaribe. Karàna no tompon’ilay toeram-pivarotana, ka ny vola maty tao 
ny findain’ny mpivarotra no lasa. Mitovy hatrany ny fanaon’ireo olon-dratsy : ny sasany mody miambina 
aty ivelany ary ny ambiny miditra mandroba ao anatin’ny toerana hatao lasibatra. 



