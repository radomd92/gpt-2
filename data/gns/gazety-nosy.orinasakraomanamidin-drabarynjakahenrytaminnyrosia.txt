ORIN’ASA KRAOMA: NAMIDIN-DRABARY NJAKA HENRY TAMIN’NY ROSIANINA ?

Accueil > Gazetin'ny nosy > Orin’asa Kraoma: Namidin-dRabary Njaka Henry tamin’ny Rosianina 


Publié le 11 août 2018 



Iray amin’ireo olona vitsy dia vitsy tena mpanampatra fahefana eo anivon’ny Hvm ny minisitra ny 
ankibon’ny tany, Henry Rabary Njaka. Tsy tokony hatao mahagaga izany satria fony izy mbola tany 
ranomasina no efa nanangana vondrom-barotra matoatoa (société fictive) ry zareo ka nitavana 
ny volan’ny Air Madagascar. 

Izy no toy ny olona tena mahatoky teo anilan-dRajaonarimampianina tamin’ireny fotoanan’ny fampielezan-kevitra 
fifidianana filohampirenena tamin’ny taona 2013 ireny. Betsaka ny feo re fa tra-pahavoazana 
fidiny tamin’izany satria tsy voaloan-dry zalahy ny vola nifanarahana tamin’ny fiantohan-draharaha 
tamin’ireny fampielezan-kevitra tamin’ny 2013 ireny, ary voatonona manokana tamin’izany ny 
Njaka Henry. 

Amin’izao fotoana itantanany ny ministeran’ny Harena ankibon’ny tany izao dia efa nampoizin’ny 
ny raharaham-pirenena ny zavatra tsy maintsy hitranga. Satria moa efa tsinjon-dry zalahy fa efa 
hariva sisa ny ananana an’izao fitondrana izao, izany hoe efa resy lahatra na ry zalahy eo anivon’ny 
vovonan’ny Hvm aza fa tsy hahita mangirana amin’ny safidim-bahoaka amin’io fifidianana filohampirenena 
avy io ka dia ara-bakinteny mihitsy ny hoe “mandrovi-tsihy”. Manararaotra faramparany e! 

Efa voaresaka an-gazety tamin’ity herinandro ity ny fidirany an-tsehatra tany amin’ny faritr’Ilakaka 
nampiasany ny fahefam-panjakana amin’ny maha-minisitra ny Harena ankibon’ny tany azy ka mody 
famelabelarana momba ilay “Vina fisandratana amin’ny taona 2030” momba ny harena an-kibon’ny 
izy. Ny tena foto-diany anefa dia ny haka ny anjarany tamin’ilay safira voatrandraka tany Antsomadiro, 
kely iray 30 km miala an’Ilakaka. 

Dia voaresaka an-gazety koa omaly fa vao namoaka fiaramanidina kely Ingahirainy, ary izy mihitsy 
nidina an-tsehatra nanatona ny sampan-draharahan’ny fadin-tseranana momba ny ho famoahana 
fiaramanidina kely io eny amin’ny seranam-piaramanidina eny IVato 

Dia mifametra-panontaniana ny mpanara-maso ny raharaham-pirenena hoe “mety ho mitovy vidy amin’ny 
eny an-tsenakely angaha ny vidin’ny fiaramanidina no tampotamopoka eo ry zalahy ny afaka mamoaka 
?” 

Fa ankoatra izay, niteraka ady hevitra teo amin’ny tontolon’ny raharaham-pirenena koa ny fametraham-pialan’ny 
jeneralin’ny orin’asa “Kraomita Malagasy” (Kraoma), dia i Arsène Rakotoarisoa. Raha ny re fa 
fametraham-pialany dia noho ny nahalasanan’ny mpanam-bola rosianina ny 80% amin’ny renivola 
ao amin’ny Kraoma. Voatonona ho tompon’ny fifampiraharahana sy ny fandraisana fanapahan-kevitra 
tamin’izany ny minisitra Henry Rabary NJaka. 

Ankoatra izany, re koa fa Rabary Njaka Henry no tompon’andraikitra voalohany amin’ny fifampiraharahana 
amin’ny any ivelany hikarohana loharanom-bola hoentin’nty Hvm miatrika ny fifidianana, hiantohana 
fampielezan-kevitra. Ka ny tranga toa izany moa dia tsy maintsy misy mandrakariva ny takalom-patsa 
ka nanatombo ry zareo Hvm izay mitana ny fahefam-panjakana amin’izao fotoana momba an’izay fifampiraharahana 
amin’ny sehatra iraisam-pirenena izay satria afaka mivarotra mivantana ny harem-pirenena, 
izao nanomezana ny 80%n’ny renivolan’ny orin’asa Kraoma izao ho an’ny Rosianina. 

Ampolon-taonany maro no nitrandrahana sy nanondranana ny Kraomita tao Andriamena Tsaratanàna 
tsy mbola nisy feo re hoe “mandia fotoan-tsarotra ny orin’asa”. Ny dikan’izany, nandeha tsara, 
nahoana no namidy ho an’ny vahiny? Ny tombontsoa manokan-dry zalahy izany no nataony ho laharam-pahamehana 
satria ny raiki-pohy (formule) momba ny fifampiraharahana toa izany dia tsy maintsy mahazo ny 
ny nanao sonia. 





