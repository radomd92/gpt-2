AMPARAFARAVOLA : JIOLAHY MANAO FANAMIANA MIARAMILA SY MITONDRA 4X4 NANAFIKA – MIDI MADAGASIKARA

Tany Brieville-Amparafaravola no nitrangan’ ity fanafihana mitam-piadiana ity, ny maraim-ben’ny 
teo. Enin-dahy mitazona PA sy MAS 36 no tompon’antoka tamin’ny fanafihana. Samy manao kiraro “nylon”, 
antsoina hoe Kiranyl irony izy ireo. Raha araka ny fanazavan’ny voatafika, dia nitondra fiara 
mataho-dàlana izay nitondra ny laharana 3036 TAB ireo olon-dratsy. Vato » beryllium” 30 kg no lasa 
asan-jiolahy izany. Nalaky nandray ny andraikitra ny mpitandro ny filaminana ary rehefa nifampita 
dia napetraka ny barazy. Sarona tao anatin’izany, tao Morarano-Chrome ireo olona dimy tao anatin’ilay 
marika Kia. Tratra tao avokoa ireo basy sy ilay vato sarobidy. Ny iray tamin’ireo jiolahy ihany 
tafatsoaka. Sefo fokontany iray antsoina hoe Charles Kely io tafaporitsaka io. Mitohy ny fitadiavana 
Ireo basy indary dia fantatra fa basy efa nokikisana, mba tsy hahitana izy niaviany intsony. Mitohy 
fanadihadiana ireo dimy lahy mpanafika tao Brieville. 



