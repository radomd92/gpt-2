FIVORIAN’NY ANTENIMIERAMPIRENENA :: HISOKATRA AMINA LAHADINIKA MARO LAFY IREO DEPIOTE • AORAHA

Ho lava dia lava ny fandaharam-potoanan’ireo depiote, eny Tsimbazaza. Hisokatra amin’ny talata 
oktobra ho avy izao ny fivoriana ara-potoana faharoa hotanterahina eny amin’ny Antenimierampirenena. 

Araka ny fanazavana noentin’ny filohan’ny Anteni­mierampirenana, Razanamahasoa Christine, 
dia ho laharam-pahamehana ao anatin’ny lahadinika harafitra eny Tsimbazaza ny momba ny fandinihana 
ny fankatoavana na tsia ny Tetibolam-panjakana hoampiharina amin’ny taona 2020. “Io aloha no 
maintsy haroso mialo­ha ny fandinihana azy”, hoy izy. 

Ankoatra ny tetibolam-panjakana dia andrasana ihany koa ny fankatoavana an’ilay volavolan-dalàna 
hifehy ny fanoherana eny amin’ny Antenimierampirenena. “Tsy maintsy raisina ny fanapahan-kevitra 
an’izany aorian’izay hevitry ny Antenimierandoholona”, araka ny fanambaràna nataon’ ny ny filohan’ny 
hatrany. 



Tsy hianona fotsiny amin’ izay volavolan-dalàna avy amin’ny governemanta anefa ireo depiote 
hisy ihany koa ny fanoloran’izy ireo tolo-dalàna. “Betsaka izy ireo fa ho hampahafantarina miandalana 
ihany”, hoy hatra­ny Razanamahasoa Christine. Mety ho isan’izany, ohatra, ny momba ny fankatoavana 
maha ara-dalàna na tsia ny fivarotana toaka gasy. 

Nambaran’ny depiote Razafintsiandraofa Brunel, filohan’ny vaomiera momba ny lalàna eny amin’ny 
anefa fa: “tsy maintsy halamina ny fandaharam-potoana eny Tsimbazaza”. “Mety hisy ireo depiote 
an’ireo kandidà amin’ny fifidianana ben’ny tanàna ka tokony harindra miaraka amin’izany koa 
fandinihana an’ireo lahadinika”, hoy izy. 











Enregistrer mon nom, mon e-mail et mon site web dans le navigateur pour mon prochain commentaire. 



