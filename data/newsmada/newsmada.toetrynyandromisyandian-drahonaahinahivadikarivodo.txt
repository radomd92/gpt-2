TOETRY NY ANDRO  : MISY ANDIAN-DRAHONA AHINA HIVADIKA RIVODOZA INDRAY | NEWSMADA

Par Taratra sur 13/03/2018 

Nanambara ny sampana mpamantatra ny toetry ny andro omaly, fa ahina ny mety hisian’ny fiforonan’ny 
any avaratra atsinanan’ i Madagasikara rahampitso (alarobia). Misy andian-drahona be ao avaratra 
Nosy. Any amin’ny 1000 km miala ny morontsiraka avaratra atsinanana ny ivon’io andro ratsy io, 
fa mitombo hatrany ny heriny. Arahi-maso akaiky izy io ankehitriny. Afaka roa na telo andro, mety 
ho rivodoza ka hahazo anarana. Mihamanatona tsikelikely ny morontsiraka avaratra atsinanan’ny 
izy. Ilaina ny manaraka tsy tapaka ny vaovao avoakan’ny sampana mpamantatra ny toetry ny andro 
ahafantarana ny fivoarany. 

Voalaza omaly, fa ho mafy ny rivotra ary hisamboaravoara ny ranomasina ka misy fampitandremana 
amin’ny morontsiraka avaratra sy avaratra atsinanana, araka ny fivoaran’ny toetry ny andro. 
hihamafy ny tsioka avy any atsimo atsinanana indrindra amin’ny ilany atsinanan’ny Nosy. Hiovaova 
izany amin’ny faritra hafa sisa. Vinavinaina ho betsaka ny rotsak’orana manomboka ny alakamisy 
amin’ny tapany avaratra sy afovoany atsinanana noho ilay andro ratsy ahina hiforona. Ho maina 
handrivotra kosa ny andro amin’ny faritra sisa. Hiakatra mihoatra ny tokony ho izy ny maripana 
indrindra any Atsimo Andrefana. Tsy hisy fiovana amin’ny faritra sisa rehetra, 15°C ny ambany 
raha 28°C ny ambony indrindra amin’ny faritra avo. 22°C sy 38°C kosa ho an’ny morontsiraka. 

Tsy afa-bela amin’ny rotsak’orana sy ny rivotra ny tapany avaratra, mbola tsy tafarina ny vokatry 
rivodoza Ava sy ny orambe nentin’ny Dumazile na tsy niditra an-tanety aza izy. 



Les commentaires sont fermées. 

