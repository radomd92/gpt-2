FIVERENANA AN-TANINDRAZANA :: NAHEMOTRA NY FAMPODIANA AZY FITOPOLO MIRAHAVAVY AVY ANY KOWEIT • AORAHA

Raha omaly no voalaza fa higadona teto an-tanindrazana ny andiany faharoa tamin’ireo mpiasa vehivavy 
avy any Koweit dia nihemotra indray izany. Mbola tsy fantatra ny fotoana hahatongavan’izy ireo, 
ny fanazavana avy amin’ny loharanom-baovao iray misahana ny fampodiana azy ireo satria tsy misy 
sidina avy any an-toerana, anio. “ Mbola nikarakara ny fombafomba rehetra amin’ ny fampodiana, 
(ndlr: omaly) hoy ity loharanom-baovao ity. Voalaza fa manodidina ny enina amby fitopolo ireo 
vehivavy ireo no mbola miandry ny famerenana azy an-tanindrazana ankoatra ireo enina amby efapolo 
izay efa tonga tamin’ny sabotsy lasa teo”. 

Marihina fa antso nataon’ ireo mpiasa vehivavy avy any Koweit tamin’ny Filoham-pirenena noho 
fampijaliana mandritra ny fotoana nilany ravinahitra tany an-toerana no nandraisan’ ity farany 
fanapahan-kevitra ny hamerina eto an-tanindrazana azy ireo. 

Raha ny tantaran’ireo mpiasa efa tonga eto an-tanindrazana no tsiahivina, dia misy karazany roa 
mpampiasa any Koweit , misy ireo mampijaly ary misy ireo manaja ny fifanarahana efa nipetraka. 
ny karama any Koweit raha oharina amin’ny eto an-toerana, ka mahatonga ny Malagasy misisika ny 
any na efa misy aza ny fampijaliana. Iaretan’izy ireo avokoa ny tsy fandoavana karama ara- potoana 
ny tsy fanajana ny zon’olombelona amin’ ny endriny samihafa. “ Efa fantatra fa tsy azo atao ny mandeha 
any an-toerana fa tsy misy ny asa dia tsy maintsy mandeha”, hoy ny fanazavan’ny iray amin’izy ireo. 

“ Tsy ny Malagasy irery no iharan’ny antsojay ataon’ny mpampiasa any an-toerana fa na ireo teratany 
hafa ihany koa. Misy ireo tsy mahatanty dia tsy maintsy mandositra miala ary mitady asa hafa. Lafolafo 
ny karama raha tsy ilay nifarahana tamin’ny voalohany saingy ny olana dia mivezivezy tsy manana 
ilay olona .Samborin’ny mpitandro filaminana avy eo, ka zary tsy misy dikany ilay karama betsaka 
hoy Tahina, iray tamin’ireo vehivavy niasa tany Koweit efa tafaverina an-tanindrazana, ny sabotsy 
teo. Raha ny fantatra, ny asa an-trano no tena ataon’ny vehivavy any an-toerana ary betsaka kokoa 
ora iasana satria matetika dia zara raha manana ora efatra na dimy hatoriana, ny ankamaroany. 











Enregistrer mon nom, mon e-mail et mon site web dans le navigateur pour mon prochain commentaire. 



