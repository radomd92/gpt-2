FANENJEHANA KANDIDA DEPIOTE :: MIANDRY NY TATITRY NY CENI SY NY FIVOARAN’NY ZAVA-MITRANGA NY HCC • AORAHA

Maka bahana. Tsy nanilika ny mety ho fisiana fanalana an-daharana an’ireo kandidà depiote mandika 
lalàm-pifidianana mandritra ny fampielezan-kevitra ny filohan’ ny Fitsarana avo momba ny Lalàm-panorenana 
Rakotoarisoa Jean Eric. « Miankina amin’izay zava-mitranga sy ny zava-misy manodidina izany no handraisan’ ny HCC ny fepetra 
amin’izay fandikan-dalàna izay », hoy izy. 

Nampian-dRakotoarisoa Jean Eric ihany fa : «miankina amin’ny tatitra hataon’ny Vaomieram-pirenena 
tena misahana ny fifidianana (Ceni) ihany koa ny fepetra horaisina». Tsy mbola namaritra ny fe-potoana 
HCC mamaly ny fitoriana hataon’ireo kandidà mikasika an’ireo fandikan-dalàna ireo kosa izy, 
raha nitafa tamin’ny alalan’ ny antso an-tariby. 

Tombantombanana ho any amin’ny faramparan’ny fotoana hivoahan’ny voka-pifidianana no hamoahan’ 
ireo ny valin’ireo fitoriana voaray, etsy Ambohidahy. Mety ho tafiditra ao anatin’ izany ireo 
fanalana an-daharana kandidà depiote. Hatramin’ny omaly, fitoriana miisa telo no voarain’ny 
Ny alatsinainy teo no namoaka fanambaràna mamaritra an’ireo lalàna tsy tokony hodikaina amin’izao 
izao ny HCC. 

Herisetra sy fifanalam-baraka 

Araka ny tatitra nataon’ireo mpikambana eo anivon’ny Filankevitry ny fampihavanana malagasy 
isan’ireo manara-maso akaiky an’izao fampielezan-kevitr’ireo depiote izao dia nahitana fandikan-dalàna 
indrindra ny any amin’iny faritra avaratry ny Nosy iny. «Misy ny fampiasana fananam-panjakana 
misy mihitsy ny mampiasa herisetra madinidinika any an-toerana. Nisy ihany koa ny fandrahonana 
depiote iray ho faty, tao Vakinankaratra. Tsy tokony ho ao anatina endrika fampielezan-kevitra 
izany rehetra izany ka tokony hanova fomba fihetsika ireo kandidà ireo », hoy Randriamampionona 
filoha lefitry ny Ffm, omaly. 

An-kilan’izay, nanangam- bovona sady nampitandrina an’ireo kandidà depiote mifanaratsy sy 
baraka an’ireo olom-boafidy indray ny Fikambanan’ny Ben’ny tanàna ao amin’ny kaominina Antsirabe 










Enregistrer mon nom, mon e-mail et mon site web dans le navigateur pour mon prochain commentaire. 



