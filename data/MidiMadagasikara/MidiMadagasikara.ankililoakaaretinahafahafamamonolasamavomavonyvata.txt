ANKILILOAKA : ARETINA HAFAHAFA MAMONO, LASA MAVOMAVO NY VATANA – MIDI MADAGASIKARA

Misy valan’aretina hafahafa mandripaka olona maro, tsy hay hoe « tazomahery », satria mbola tsy 
mazava tsara hatramin’izao, any amin’ny Kaominina Ankililoaka distrikan’i Toliary II. Raha 
loharanom-baovao dia efa hatramin’ny fotoanan’ny ranobe iny no nitranga voalohany ny aretina, 
tsy latsaky ny telo isan’andro amin’izao ny maty. Fokontany maromaro no tena lasibatra : toa an’Ambararatafaly, 
Amboboky, Antanilehibe, Anteteza ary Tranolahatry. Ireo ankizy madinika sy tanora no tena lasibatr’ity 
ity. Raha ny fitantaran’ny mponina any an-toerana amin’ny fitrangan’ny aretina amin’ny ankapobeny. 
haingana dia haingana ny ratsam-batan’ny marary, avy eo manopy mavo ny hoditra sady mitaraina 
mafy ao amin’ny hazon-damosiny. Tsy ampy adiny iray dia tsy afa-mitsangana intsony ny marary. 
tsy voatsabo ara-potoana dia mamoy ny ainy avy hatrany. Tazomoka mahery. Raha ny fanazavan’ny mpitsabo tsy miankina iray miasa any an-toerana, dia karazana 
mahery no mitranga ary ny tsy famonjen’ny mponina ara-potoana tobim-pahasalamana no mahatonga 
firongatry ny aretina malaky. Nomarihan’ity mpitsabo ity fa tsy manam-bola ahafahana mamonjy 
ny maro amin’izao fotoanan’ny maitso ahitra izao, ary efa mihombo be ihany koa ny aretina vao mihazakazaka 
dokotera ny mponina. Noho ny tsaho miely fa « lolo » na « angatra » no mamafy ny aretina tsy fanta-pototra. 
fehy lamba mainty eo amin’ny tanany havia sy ny tongony havia avokoa ny ankamaroan’ny olona ho antoka 
hahazoana ilay aretina, noho ny baikon’ny ombiasa. 



