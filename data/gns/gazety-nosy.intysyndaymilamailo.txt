INTY SY NDAY : MILA MAILO

Niverina nanomboka nifampiresaka ny fitondram-panjakana sy ny mponin’Ambohitrimanjaka amin’ny 
tanàna vaovao “Tana Masoandro”, raha ny fantatra omaly. Zava-dehibe loatra izany satria voaporofo 
ny fahamarinam-pototry ny fahendrena Malagasy hoe “ny isavorovoroan-kilatoana”. Voamarina 
koa fa na tamin’ny Ady Lehibe faharoa izay nahafatesana olona hatramin’ny 20 Tapitrisa aza dia 
sy fifampiresahana ambony latabatra ihany no nandaminana ny fifanolanana. 

Ka ankehitriny dia eo amin’izay teboka izay ny raharahan’Ambohitrimanjaka sy ny manodidina ny 
vaovao Tana Masoandro. 

Nisy koa moa ny toro-marika miendrika fampanantenana sy fanomezana antoka ary toky avy amin’ny 
Rajoelina fa “tsy tokony hisy fanotofana tany na tanimbary na tanàna, raha tsy mazava ny onitra 
ho amin’izany sy ny fandoavana azy amin’izay tokony hisitraka azy”. 

Eo anoloan’izany, na ho ela na ho haingana ny ho fandraisan’ny mponina ny vola onitry ny fananany 
lasan’ny fanjakana dia fahendrena ny mailo. “Ramalina aza mifehy hazo tokana”, hoy ny Ntaolo Malagasy. 

Tsorina ny resaka fa efa mihainohaino sy mitilitily lavitra ihany izao ny ratsy saina mpandroba, 
ny hoe “iza sy zovy no efa nandray ny onitry ny taniny na ny tranony avy amin’ny fanjakana?” Fantatra 
an-tapitrisany avokoa izany. Ny fitondram-panjakana mantsy dia nanambara fa hijery manokana 
ho avin’ireo mponina eny, ka tsy hoe “iny ny vola onitry ny sandan’ny fanananareo”, dia samy miala. 
hitsinjo ny ho avin’izy ireo ny fitondram-panjakana, hoy ny fanampim-panazavana re, ka ny antoka 
hampivaingana fanarenana ny fiainan’ny mponina izany no himasoan’ny fitondrana. Vao mainka 
tsy ho zakan’ny sain’ny mpandroba sy ny mpangalatra ny mieritreritra hoe “tantsaha avy eny Ambohitrimanjaka 


Noho izany, ilaina ny mandray fepetra mialoha. Ho an’izay efa manana kaonty any amin’ny banky dia 
ny mametraka ny vola any amin’ny banky. Sady fitandroana ny vola tsy ho voaroban’ny olon-dratsy 
no isorohana ny fakam-panahin’ny tompony koa tsy handanilany fahatany ny volany. Azo antoka anefa 
vitsy amin’ireo tantsaha no manana kaonty any amin’ny banky. Tokony hisy izany ny fepetra ifanomezan’ny 
tanana amin’izy ireny ho fiarovana ny ainy sy ny fananany. 

Misy amintsika Malagasy mantsy no tsy mazoto sy tsy resy lahatra ary tsy tia mametraka vola any amin’ny 
indrindra fa bankim-bazaha avokoa no misy eto. Tokony hisy rafitra azo antoka ifampitondrana 
ho amin’io teboka io. 

Sarihim-pisainana ihany ny rehetra amin’izany satria mpitranga eto ny fisian’olona voatafiky 
jiolahy raha vao reny fa nandray volabe, toa ireo nahalafo kisoa na nivarotra omby na nivarotra 
na nivarotra fiarakodia sy ny sisa. 

Lasa aloha loatra ve raha izao dia efa tokony hofaritana , ohatra, ny fomba ifampitsinjovana amin’ny 
trano fonenana vaovao ho an’ireo hiala eny Ambohitrimanjaka ? Dia mba avy hatrany dia miantefa 
amin’ny fividianana fitaovana hoenti-manana an’izany, ohatra, ny fisainana, ka mba mihena ny 
hokirakiraina ? Toraka izany koa raha misy manana tetik’asa efa maty paika, ho amin’ny fihariana, 
ny toa izany ? 

Ny hendry ihany ihany, hoy ny ntaolo, no anarina, ary ny adalan’ny hafa ihomehezana fa ny adalan’ny 
tafian-damba”. 



