10 294 NY OLONA VOAN’NY KITROTRO: EFA NANAFATRA VAKSINY NY FANJAKANA FA LANY NY TAHIRY | NEWSMADA

Par Taratra sur 13/12/2018 

Nampiasaina avokoa ny tahirim-baksiny miaro amin’ny aretina kitrotro amin’izao fotoana izao 
nampiasaina tao anatin’ny fotoana nirongatan’ny valanaretina, tao anatin’ny volana maromaro. 

« Ireo zaza 9 volana ka hatramin’ny 11 volana efa manohy ny fanaovam-baksiny mahazatra ary efa voalamina 
hatao vaksiny miaro amin’ny kitrotro sisa no mahazo ny fatra sahaza ho azy. Efa nanafatra vaksiny 
amin’ny laboratoara mpamokatra izany ny fanjakana sy ny mpiray ombon’antoka, ankehitriny fa 
telo volana ny fe-potoana hahatongavan’ny vaksiny aorian’ny famandrihana atao », hoy ny talen’ny 
ny fahasalamana eo anivon’ny minisiteran’ny Fahasalamana, dokotera Rakotoarivony Manitra, 
teny Ilanivato. 44 ny distrika tratran’ny firongatan’ny aretina kitrotro amin’izao fotoana 
ka eto amin’ny distrikan’Antananarivo sy Ambato Boeny no manana isa ambony amin’ny tranga. Raha 
voatily fa misy tranga telo ao anatin’ny efatra herinandro, ambara fa ahitana ny aretina kitrotro 
anatiny. Mitombo foana ny isan’ny distrika voamarina fa hisehoan’ny aretina kitrotro. Lany ny 
(tokony ho ampy mandritra ny dimy taona) satria nirongatra be amin’ny distrika maro ny aretina 
ka tsy maintsy nampiasaina hiarovana ny ankizy mbola tsy vita vaksiny, 9 volana-5 taona, ny tahiry 
nisy rehetra. Natokana ho an’ny ankizy 9 volana-11 volana ny vaksiny fa tao anatin’ny firongatana, 
salan-taona tratrany koa ivelan’ireo hatramin’ny olon-dehibe. Nambara fa 10 294 ny isan’ny olona 
aretina kitrotro, araka ny tarehimarika hatramin’ny talata lasa teo amin’ny faritra 20. Ny 69,7% 
zaza herintaona ka hatramin’ny 14 taona avokoa, 55, 02% tsy vita vaksiny. 

Atao isan-taona ny vaksiny faobe miaro amin’ny kitrotro 

Nanomboka ny taona 2004, natao isaky ny telo taona ny vaksiny faobe hiarovana ny ankizy amin’ny 
kitrotro. Heverina fa hatao isan-taona indray izany manomboka amin’ny taona 2019, hoy ny talen’ny 
fanaovam-baksiny, Ramamonjisoa Bodohanta. 

9 dolara eo ho eo ny vidin’ny vaksiny fatra iray fa noho ny fanohanan’ny mpiray ombon’antoka sy ny 
atao maimaimpoana ny vaksiny rehetra mialoha ny faha herintaon’ny zaza. 



Les commentaires sont fermées. 

