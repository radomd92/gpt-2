NANDRESY TENY AMIN’NY FITSARANA NY TGV/MAPAR  : NAHANTONA NY FANDRARANA HETSIKA NATAON’NY PREFEKTIORAN’I MAHAJANGA | NEWSMADA

Par Taratra sur 31/03/2018 

Mbola resy hatrany indray ny fanjakana. Nametraka fitoriana fangatahana fampiatoana ny didim-pitondrana 
prefektioran’i Mahajanga ny eo anivon’ny TGV/Mapar, afakomaly. Nahazo rariny izy ireo, omaly 
rehefa namoaka ny didiny ny eo anivon’ny Fitsarana misahana ny ady amin’ny fanjakana (Taf), Mahajanga, 
mihantona avy hatrany izany fandrarana ny hetsika rehetra navoaka izany. Nialoha izany anefa, 
nametraka ny sakana rehetra tamin’ny alalan’ny Emmo/Reg nanerana ireo toerana maromaro eto Mahajanga 
eo anivon’ny OMC. Anisan’izany ny manoloana ny lapan’ny Tanànan’i Mahajanga. Nisy Emmo/Reg koa 
teny amin’ny toerana manokana “voirie” eo Marolaka, nikasana hanaovana ny hetsika rehefa nandrangaranga 
hetsika ankalamanjana, nialoha ny didin’ny Taf ny mpitondra. 

Ambivitra ny tsy nifampikasihan-tanana 

Efa tonga hatrany amin’ny fifanosehana sy fifampihantsiana aza izany teo amin’ny mpitandro filaminana 
ireo depiote raha nikasa ny hivoaka ny lapan’ny Tanàna izy ireo, nefa nosakanana. Tsy nanaiky izany 
ireo olom-boafidy ireo fa nivoaka ihany. Ambivitra ny tsy nisian’ny fifampikasihan-tanana. 
rahateo ny Emmo/Reg, ka afaka nandeha ireo depiote. Nitohy tamin’ny diabe namakivaky ny tanàna 
ary narahina fanentanana ny vahoaka ho eny amin’ny seranam-piaramanidina Amborovy, hitsena 
filohan’ny Tetezamita Rajoelina, izany. Nitarika izany ireo depiote Mapar ampolony, narahin’ny 
marobe. Nanaraka akaiky izany diabe nampisehoan’ny Mapar ny heriny izany ary nitandro ny filaminana 
nijery ny mety ho fihoaram-pefy ny Emmo/Reg. Nisy hatrany koa anefa ny fanakisahan’ny mpitandro 
ireo nivorivory teny amin’ny manodidina ny lapan’ny Tanàna. Nivezivezy amin’ny toerana hafa 
izy ireo. Na izany aza, tsy nisy ny fanapoahana baomba mandatsa-dranomaso. Efa hita taratra koa 
fa efa nivonona amin’izany ny eo anivon’ny Emmo/Reg. 

Naneho ny fahendreny sy ny filaminany ny TGV/Mapar ary i Mahajanga 

Nilamina amin’ny ankapobeny ny teto Mahajanga. Nampiseho ny fahaizany milamina sy ny fahendreny 
ny mpomba an-dRajoelina sy ny Mapar ary ny vahoaka. 

Araka izany, mbola mitohy hatrany ny fanitsakitsahana lalàna ataon’ny fitondrana. Tsy voahaja 
tany tan-dalàna ka tsy mahagaga raha tonga any amin’ny gaboraraka ny firenena. Resy lava eny amin’ny 
ny fanjakana noho ny kitoatoa sy ny tsy fahaiza-mitantana. Tokony hampandinika izany satria tsy 
voalohany. Resin-dRavalomanana hatrany teny amin’ny fitsarana izy ireo amin’ny fikasana hanao 
tahaka itony. Tahaka ny teo Mahamasina sy ny tany Toamasina ny taona 2017. Miseho indray izany taty 
“Tokony horavaina ny fitsarana satria tsy ilaina raha tahaka izao hatrany”, hoy ny mpikamban’ny 
Fanahimanana Tiaray, tao amin’ny tambajotran-tserasera. 

Iraka manokana aty Mahajanga, Synèse R. 





Les commentaires sont fermées. 

