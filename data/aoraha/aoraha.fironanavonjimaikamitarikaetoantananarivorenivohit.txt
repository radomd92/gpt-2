FIRONANA VONJIMAIKA :: MITARIKA ETO ANTANANARIVO RENIVOHITRA ANDRIANTSITOHAINA NAINA • AORAHA

Mitana ny laharana voalohany amin’ ny fifidianana ben’ny tanàna eto Antananarivo renivohitra 
kandidà Andriantsitohaina Naina. Araka ny fironana vonjimai­kan’ ny voka-pifidianana navoakan’ 
Vaomieram-pirenena mahaleo tena misahana ny fifidianana (Ceni), omaly, tamin’ny 10 ora alina 
mitarika amin’ny isam-bato 49,15 % ity kandidà miara-dia amin’ny vondrona politika miara-dia 
Filoham-pi­renena Rajoelina Andry (Irk) ity. 

45,46 % kosa no vato azon’ny kandidàn’ny antoko Tim, Randriamasinoro Tahiry Ny Rina. Vato miisa 
sy arivo eo ho eo no manasa­raka ny roa tonta. 3,69 % eo ho eo no elanelana misy eo amin’Andriantsitohaina 
sy ity kandidàn’ny Tim ity, araka an’io fironan’ny voka-pifi­dianana vonjimaika navoa­kan’ny 
omaly hariva io. 

Birao fandatsaham-bato miisa telonjato amin’ireo roa sy roanjato sy arivo manerana ny kaominina 
no vita fikirakirana. Mitana ny laharana fahatelo kosa ny kandidàn’ny antoko politika madio (Apm), Rakotoarisoa Faniry 
nahazo isam-bato 4,32 %. Samy tsy nahatratra iray isan-jato indray ny vaton’ireo kandidà roa hafa 
tamin’izy ireo. 



Ho an’ny fifidianana mpa­nolotsaina ny tanànan’Antananarivo renivohitra dia mifanahantsahana 
vato azon’ny vondrona politika (Irk) sy ny an’ny Tim. Samy nahazo isam-bato 45% mahery kely avokoa 
ekipan-dry Raharinirina Clémence, avy amin’ny Irk, sy ny lisitra Tim, tarihin-dRandrianary 
Thierry. 5, 48 % ny vato azon-dRalambomahay Toa­vina, mitondra ny lohalisitry ny antoko Apm. 

Araka ny tatitra nataon’ny filoha lefitry ny Ceni,Rakoto­narivo Thierry, omaly, dia anio amin’ny 
ora maraina no hamoaka amin’ny fomba ofisialy ny fironana vonjimai­kan’ny voka-pifidianana 
ny fifidianana ben’ny tanàna eto Antananarivo renivohitra izy ireo. “Mety ho efa tody hatrany 
75% any ho any ny vokatra amin’io fotoana io ka azo ambara fa mety tsy dia hampiova ny fironana intsony 
vokatra aorian’izany. Hisorohana ny mety hisiana savorovoro noho ny famoahana voka-pifidiana­na 
no antony hana­tanterahana an’izany”, hoy izy. 









Enregistrer mon nom, mon e-mail et mon site web dans le navigateur pour mon prochain commentaire. 



