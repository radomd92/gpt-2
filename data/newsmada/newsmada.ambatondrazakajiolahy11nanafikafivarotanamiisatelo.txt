AMBATONDRAZAKA  : JIOLAHY 11 NANAFIKA FIVAROTANA MIISA TELO | NEWSMADA

Par Taratra sur 16/01/2017 

Nisehoana fanafihana mahery vaika tany Ambadrika Ambatondrazaka, ny zoma lasa teo, tokony ho 
10 ora alina. Jiolahy miisa 11 nirongo basim-borona sy fitaovana toy ny sabatra ireo nanafika ka 
miisa telo no voaroba tamin’izany. Nodarohan’ireo jiolahy ny tompon-trano ka naratra. Mpiambina 
sendra nivoaka no voatifitra teo amin’ny tongony. Nentina tany amin’ny hopitaly io olona io ary 
nahazo ny fitsaboana sahaza azy. Nandositra avy hatrany ireo olon-dratsy rehefa nahazo izay nilainy, 
tsy mbola misy tratra. 

Vola 2 500 000 Ar, niampy finday, televiziona hatramin’ny enta-madinika very tamin’izany. Nidina 
hatrany teny an-toerana ny zandary saingy efa tsy nisy tratra intsony ireo jiolahy na dia natao 
ny fikarohana azy ireo ny alina tontolo. Ny borigady Ambatondrazaka no misahana ny fanadihadiana. 

Mampitaraina ny mponina any an-toerana fatratra ny firongatry ny tsy fandriampahalemana, noho 
fisian’ny delestazy lava reny. Manararaotra izany ny jiolahy ka manao izay danin’ny kibony. Manao 
avo amin’ny tompon’andraikitra ny mponina noho izany. 





Les commentaires sont fermées. 

