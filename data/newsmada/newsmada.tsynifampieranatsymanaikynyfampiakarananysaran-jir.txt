TSY NIFAMPIERANA : TSY MANAIKY NY FAMPIAKARANA NY SARAN-JIRO NY GEM | NEWSMADA

Par Taratra sur 22/12/2017 

Nivory, ny 19 desambra teo, ny Vondron’ny mpandraharaha eto Madagasikara (Gem). Maro ny lohahevitra 
mikasika ny fiainam-pirenena sy ny toekarena ankapobeny. Anisan’ny naneho hevitra ny filohan’ny 
Andriamamonjisoa Noro, mikasika ny fampiakarana 15% farany teo, ny saran’ny jiron’ny Jirama, 
ny mbola hampisondrotana azy indray amin’ny ho avy. Ho an’ny Gem, tsy ekeny ary hampiaka-peo izy 


Antony, nifanarahana foana niaraka tamin’ny Ofisy mandrindra ny herinaratra (ORE), efa tato 
15 taona, ny hametrahana sarany manokana ho an’ny indostria. Koa, tokony hisy foana ny fiaraha-midinika 
inona na inona fampiakarana ny saran’ny herinaratra faritan’ny fanjakana. Efa naneho hevitra 
amin’ny sehatra maro mikasika izany fanoherany izany ny Gem. Andrasany koa ny vahaolana omen’ny 
taorian’ny fihaonan’ny tsy miankina sy ny fanjakana ny 19 desambra teo ihany koa. 

Tsy mahazo famatsiam-bola ny orinasa madinika 

Anisan’ny nodinihin’ny Gem koa mikasika ny fampiroboroboana ny sehatra tsy miankina. Tsikaritra 
olana ho an’ny orinasa madinika sy salantsalany (PME-PMI) ny tsy fahazoana famatsiam-bola, hanatsarana 
hanitarany ny fihariany. Ilaina ny hoenti-manana ary mila fepetra fanamorana ny fahazoana azy. 
anefa ny Gem, fa tokony arahi-maso akaiky ny tahan’ny zana-bola alain’ny bankim-barotra, satria 
arahin’izy ireny indraindray ny tahan’ny zanabola manitsy (taux directeur) apetraky ny Banky 
Madagasikara (BCM). 

Mikasika ny kaompania Air Madagascar, tian’ny Vondron’ny mpandraharaha ho fantatra ny tanjona 
tian’ireo mpitantana vaovao ho tratrarina hanarenana ity orinasam-panjakana ity. 

Njaka Andriantefiarinesy 

Les commentaires sont fermées. 

