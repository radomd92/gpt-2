KAOMININA AMBOHIMIERA – IFANADIANA  : NODORAN’NY DAHALO NY TANÀNA, ANJATONY IREO TRABOINA | NEWSMADA

Par Taratra sur 14/03/2018 

Nitrangana fanafihan-dahalo narahina herisetra tao amin’ny kaominina Ambohimiera, distrikan’Ifandiana, 
faran’ny herinandro teo. Dahalo ampolony maro nirongo fitaovam-piadiana mahery vaika no niditra 
nampihorohoro ny mponina ao amin’ity kaominina ity. 

Araka ny fampitam-baovao voaray avy any an-toerana, miaina ao anatin’ny horohoro tanteraka ny 
any an-toerana amin’izao fotoana izao noho ny herisetr’ireo dahalo. Trano miisa anjatony maro, 
hotohoton’ny afo ka isan’izany ny fiangonana, ny trano vadim-piangonana, ny sekolim-panjakana 
an-toerana. Fianakaviana marobe, araka izany, no tsy manan-kialofana. Isan’izany ireo mpampianatra 
mpianatra ary tompon’andraikitra ao amin’ny Dren Vatovavy Fitovinany. Voalaza fa nanafika ireo 
ao an-tanàna ireo dahalo mialoha ny nandoran’izy ireo ny tanàna. Nanapoapoaka basy ireo malaso 
lasan’izy ireo tamin’izany ny omby sy ny entana azo nobataina isan-tokantrano. Tsy afa-nanoatra 
izany anefa ny mponina satria tampoka ny fiavian’ireo olon-dratsy. Nony efa lasa anefa ireo malaso, 
ireo ny tanàna iray manontolo. May hatramin’ny kalisy sy ny akanjon’ny pasitera nipetraka tao 
trano vadim-piangonana. Kilan’ny afo toy izany koa ny antontan-taratasy maro samihafa. 

Raikitra ny fifanjevoana teo amin’ireo mponina ao an-tanàna satria samy nanao izay ho afany tamin’ny 
ny entana azo novonjena izy ireo. Tafavoaka ihany ny entana sasany ho an’ireo manana trano biriky, 
lasa lavenona hotohoton’ny afo kosa ho an’ireo nipetraka tamin’ny trano hazo. Tafavoaka ihany 
entana saingy levon’ny afo avokoa ny ankamaroany, araka ny fanazavan’ireo mponina hatrany. 

Velon-taraina ary manao antso avo amin’ny fanjakana ireo mponina ao amin’ny distrikan’Ifanadiana 
ny asan-dahalo miseholany amin’iny faritra iny. Aiza ilay vina fisandratana nimatimatesan’ny 
fanjakana izay mbola mikendry hijanona eo amin’ny fitondra hatramin’ny 2030 manoloana ny asan-dahalo 
izao? Variana amin’ny kajikajy sy ny paikady politika hikapana ny vavaranjon’ny sasany fotsiny. 



Les commentaires sont fermées. 

