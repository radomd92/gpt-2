MINISTERAN’NY VOLA : AHOANA IHANY ITY FAMPIDIRANA MPIASA ITY E ?

Accueil > Gazetin'ny nosy > Ministeran’ny Vola : Ahoana ihany ity fampidirana mpiasa ity e ? 

Publié le 22 mars 2019 



Fanapahan-kevitra noraisin’ny fitondram-panjakana ankehitriny ny fampitsaharana ny fandraisana 
mpiasa antselika antsoina hoe “Ecd” (Employés de courte durée) any anivon’ny ministerra. Matetika 
ny filana olona tampoka hamita asa voafaritra no andraisana ireny mpiasa ireny ka eo anivon’ny 
(service) no manapaka azy. Indraindray tokoa aloha dia misy ny fanararaotana anio fandraisana 
an-tselika io satria ny lalàna moa dia manipika koa fa “raha maharitra enin-taona ngarangidina 
nananan’ilay mpiasa ny sata maha-“Ecd” azy eo anivon’ny fanjakana ka tsy tapaka mihitsy, ary mazava 
azy fa nahafatra-po, dia manana zo horaisina ho mpiasam-panjakana raikitra avy hatrany izy”. Maro ny mpiasam-panjakana no nahafeno an’izay fepetra izay. Nisy koa anefa ireo ambara fa nateraka 
tsikombakomba ary nisy mihitsy aza no nifototra tamin’ny kolikoly. 

Tao amin’ny ministeran’ny Vola tao dia nisy antokon-draharaha foibe (Direction générale) izay 
rainazy mihitsy tamin’ny fandraisana mpiasa, ary nibaribary ny fanararaotana nandritra ny fitondrana 
Rtoa Razafintsalama Ihanta no nisahana izany tao ary mampikolay ny mpiasa tao mihitsy ny nafitsony. 

Nampandeferiny na nofoanany ankolaka mihitsy moa ny fandraisana mpiasa araka ny fepetra nifampitondrana 
hatrizay hoe “raha misy mpiasam-panjakana maty na mandeha misotro ronono dia manana zo hampiditra 
zanany ao izy”. Izay ilay “remplacement numérique”. Tsy hita voaka firy intsony io nandritra ny 
Hvm, ary velom-bolo ny fianakaviamben’ny mpiasan’ny ministeran’ny Vola raha vao nijoro ny governemanta 
Christian tamin’ny volana janoary, satria hoe “hipongatra avokoa itreo vokatra ny fanararaotana 
ny tsikombakomba rehetra tao”. Ny antony dia isan’ny nampanantenaina sy navoitra ny hoe “hiroso 
fanadiovana ny ministera”. Toy ny sosoa voatampo-drano mangatsiaka anefa ny firavoravoan’ny mpiasa tao raha nahita fa nihazakazaka 
ramasabomanga, niseho ho olona mahatoky an’Ingahyy Minisitra Richard Randriamandranto sy ny 
eny mety hatrany amin’Ingahy Filohampirenena aza, ireo tale jeneraly sy tale isan-tokony tao 
ministera ity tamin’ny fotoanan’ny Hvm. Tsy vitsy ireo mbola nomena fitokisana. Zary very an-javony 
fanadiovana nampanantenain’ny minisitra. Ho an’ireo mpiasam-panjakana efa zokinjokiny izay 
antomotra ny handehanany hisotro ronono ka miandrandra fa mba ho voaray ho mpiasa ao ny zanany rehefa 
ny fotoana mifanandrify amin’izany dia toa kivy ambony ihany. 

Na izany na tsy izany, mihevitra izy ireo fa zony ny hanohizana an’io “remplacement numérique” 
ka misarika ny fisainan’ny minisitra ny Vola sy ny toekarena izy ireo hijery akaiky an’izay raharaha 
mba tsy hiteraka fahakiviana amin’ny mpiasa ao ny mety hitohizan’ny fihetsika namoehitra nataon-dry 
Ihanta, izay olona isan’ny nanana andraikitra tamin’izany no mbola voatendry ao, dia i Oliva Randimbiarisoa 
Ha an’ny mpiasan’ny ministeran’ny Vola dia tena tompony tamin’io raharaha io tao ity tale ity fa 
mpindrana na mpanarak’efa. 



