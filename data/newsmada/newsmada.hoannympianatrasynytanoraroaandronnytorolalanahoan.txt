HO AN’NY MPIANATRA SY NY TANORA  : ROA ANDRON’NY TOROLALANA HO AN’NY ASA | NEWSMADA

Par Taratra sur 14/02/2018 

Hotontosaina mandritra ny roa andro (zoma sy asabotsy ho avy izao) eny amin’ny foiben’nyAntenimieran’ny 
Antaninarenina sy ny hotel Le pavé ny hetsika andiany faharoa ho an’ny torolalana momba ny asa. 

“Fanomanana ny tanora mpianatra manomboka eny amin’ny ambaratonga faharoa sy ny eny amin’ny lycée 
koa ny efa mianatra eny amin’ny oniversite ny tanjona ary hanampy azy ireo hiatrika ny fidirana 
fampianarana ambony sy ny asa”, hoy ny tomponandraikitry ny Agence universitaire de la francophonie 
Rakotomalala Ange. Hampahafantatra sehatrasa maromaro sy ny fahaizana takina amin’izany ny 
orinasa vahiny sy malagasy 20. “Hiezaka hivoaka amin’ny asa efa fantatry ny rehetra ny fifampizarana 
hamaly ny fanontanian’ireo tanora mpianatra marobe. Atoro azy ireo ny fomba fanoratana ny taratasy 
ny tena (CV), ny zavatra tokony hatao mandritra ny fihaonana ao anatin’ny fitadiavana asa iray…”, 
ny filohan’ny fikambanan’ny DRH eto Madagasikara (AMDRHE), Ramamonjiarisoa Jean Luc. 

Mizara telo ny hetsika 

Amin’izao fotoana izao, mianina amin’ny asa mahazatra ny tanora fa tsy mitodika amin’ny tolotrasa 
tsenan’ny asa. Anisan’ny be mpitady amin’izao fotoana izao ny asa amin’ny varotra, ny fanodinana 
vokatra ho sakafo, banky, informatika… nefa maniry ho lasa mpiasam-panjakana ny ankamaroan’ny 
malagasy. Vokany, asa iray amin’ny telo tsy ahitana olona na tanora mifanandrify aminy mihitsy. 

Mizara telo ny hetsika mandritra ny roa andro. Misy ny famelabelarana momba ny asa misy eto amintsika 
DRH 20. Ao amin’ny Le Pavé ny fandraisana tanora 20 ka hatramin’ny 40 hifampizarana ny fiomanana 
fianarana asa na tolotrasa. Sehatra farany ny torolalana ho an’ny fisafidianana ny lalam-piofanana 
ny asa mety ho an’ny tsirairay. 

Fanoratana ny tetikasan’ny ho avy 

Mandritra ny hetsika no hizaran’ny mpianatra 200 avy amin’ny oniversite ny tetikasa novolavolaina 
an’ny fivoarany amin’ny asa. Taorian’ny atrikasa nampanaovina ny mpanolontsaina teny anivon’ny 
enina, noentanina ireo mpianatra vonona handrakitra an-tsoratra ny tetikasany. Tafiditra amin’ny 
Pipom iarahan’ny AUF, fikambanan’ny DRH ary ny Campus France ny hetsika torolalana sy ny famolavolana 
ho an’ny asa, hoy ny mpiandraiktira ny Campus France, Sylvie Kananura, omaly tetsy Analakely. 



Les commentaires sont fermées. 

