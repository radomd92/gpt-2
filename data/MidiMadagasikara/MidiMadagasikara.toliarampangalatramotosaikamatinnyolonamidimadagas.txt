TOLIARA  : MPANGALATRA « MOTO » SAIKA MATIN’NY OLONA – MIDI MADAGASIKARA

Ela nanaovan-dratsy sy nambotrina vahoaka, ka sendra ny nahay azy. Tovolahy iray 25 taona eo ho 
izay tra-tehaka saika hangalatra “ moto ” no naratra mafy saika matin’ny olona, omaly antoandro, 
ho tamin’ny 11 ora, tao Sanfily Toliara. Niantsena ny tompon’ilay moto ary napetrany teo amoron-dalana 
kodiaran-droany. Raha vao dify kely ny tompon’io soavalivy io dia tsy nisalasala ity tovolahy 
nanatona an’ ilay “ moto ”, ary namoaka fanalahidy maro avy any am-paosiny. Gaga tamin’ny fihetsik’ity 
toa mahana ity ireo teo amin’ny manodidina nanatri-maso ny zava-nisy. Fitahian-janahary, niverina 
ny tompon’ilay “ moto ” fa handino tao anaty “boite à gant” ny vola hiantsenana ka noraisim-potsiny 
jiolahy. Velona ny “hazolava”. Vory ny olona ka nidaroka an’ilay mpangalatra, ary voavely hazo 
amin’ny lohany ity jiolahy ka safotra, hoy ny vaovao. 




















