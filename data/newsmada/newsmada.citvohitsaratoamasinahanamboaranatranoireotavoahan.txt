CITÉ VOHITSARA –TOAMASINA : HANAMBOARANA TRANO IREO TAVOAHANGY | NEWSMADA

Par Taratra sur 29/08/2017 

Vina lavitra ezaka, kanefa efa manomboka ny an’ny fikambanana My Crew: hanao tanàna iray mitsinjo 
tontolo iainana. Nisafidy ny Cité Vohitsara any Toamasina ny fikambanana, hananganany ny tanàna 
amin’ity tetikasa ity. Anisan’ny hafakely ao anatin’izany ny fampiasana ireo tavoahangy efa 
hatao rindrin’ny trano. Fenoina fasika ireo tavoahangy ireo, mba ho lasa akora mahasolo biriky. Mifanandrify indrindra amin’ny vina napetraky ny orinasa Star izany, mahakasika ny fikajiana 
tontolo iainana. Nanome tavoahangy efa tsy misy rano intsony, miisa 2.000 izy ireo ho an’ny fikambanana, 
efa nanomboka tamin’ny famenoana fasika izany ireo mpikambana sy mpiara-miombon’antoka. Mbola 
ny andiany tavoahangy ho avy manaraka, araka ny fampitam-baovao avy amin’ny Star. Hotokanana mandritra ny “Festival Art Iary”, izay hotontosaina amin’ny volana novambra ho avy 
ireo fotodrafitrasa hatomboka ireo. Kasain’ny fikambanana hatao toerana ho an’ny kolontsaina 
ny fizahantany any Toamasina ity tanàna vaovao ity. 



Les commentaires sont fermées. 

