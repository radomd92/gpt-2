SAKARAHAASAN-DAHALO : OLONA SIVY MATY, DAHALO NY EFATRA – MIDI MADAGASIKARA

Tsy misy tahotra intsony ireo dahalo mirongo basy mahery vaika mandroba amin’izao any amin’ny 
Sakaraha, faritra Atsimo Andrefana, fa na amin’ny antoandro be nanahary izao aza dia sahy manafika. 
marain’ny talata teo manodidina ny tamin’ny 6 ora dia dahalo 35 lahy nirongo basy mahery vaika no 
nitontona nanafika sy nandroba tao Andranotsara any amin’ny kaominina Andranolava. Tokantrano 
tao an-toerana no nidiran’ny malaso an-keriny tamin’io fotoana io. Tsy nisy ny alaharo, fa raha 
vao tafiditra tao an-trano ireo olon-dratsy dia nanao tifitra variraraka. Samy maty lavon’ny 
avokoa ny raim-pianakaviana tao amin’ireto tokantrano lasibatra. Tsy vitan’izay ,fa nalain’ireo 
avokoa ny omby rehetra tao am-bala ary mbola nodoroin’izy ireo ihany koa ny trano mialoha ny nandaozany 
tanàna. Raha ny loharanom-baovao voaray, tao anatin’ny herinandro dia fanafihana in’efatra 
no nitranga tao amin’ny kaominina Andranolava. Sivy ny isan’ireo olona namoy ny ainy tamin’izany, 
dahalo ny efatra tamin’ireo. 



