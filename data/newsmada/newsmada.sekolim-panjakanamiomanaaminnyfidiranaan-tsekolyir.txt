SEKOLIM-PANJAKANA: MIOMANA AMIN’NY FIDIRANA AN-TSEKOLY IREO MPIANATRA | NEWSMADA

Par Taratra sur 12/11/2018 

Hiverina an-dakilasy, ny 19 novambra ho avy izao, ireo mpianatra amin’ny sekolim-panjakana rehetra 
ny Nosy. Hiatrika ny fanomanan’ireo mpianatra kosa, manomboka anio, ireo mpampianatra hikarakara 
fandraisana ireo mpianatra. 

Efa tapitra ny fisoratana anarana ho an’ny sekolim-panjakana. Mbola misy anefa ireo ray aman-dreny 
miangavy any amin’ny talen-tsekoly handray ny zanany. Sahirana amin’ny fitadiavana vola hahafahana 
ny zanany an-tsekoly ireo ray aman-dreny sasany ka izany ny antony nahatara ny sasany, raha ny fanazavan’ny 
iray tafaresaka taminay. 

Voafetra ihany anefa ireo mpianatra raisina noho ny tsy fahampian’ny fotodrafitrasa handraisana 
ireo. Ireo zanaky ny fianakaviana tena sahirana no raisin’ny sekolim-panjakana amin’izao fotoana 
hitsinjovana ireo ankizy tsy afaka mianatra amin’ny sekoly tsy miankina. 

Araka ny tetiandron’ny fampianarana navoakan’ny minisiteran’ny Fanabeazam-pirenena, hitsinjara 
ny taom-pianarana 2018-2019. Any amin’ny 30 aogositra 2019 vao hifarana izany taom-pianarana 


Hotanterahina ny talata 3 septambra 2019 ny fanadinana CEPE. Ny 23 ka hatramin’ny 26 septambra 
fanadinana BEPC ary ny 29 sy 30 oktobra ny CAE/EP. Hatao ny 26 sy 27 novambra kosa ny CAP/EP. 



Les commentaires sont fermées. 

