TSENA – KAOMININA IVATO: TAO ANATIN’NY 20 ANDRO, 35% NY FAHAVITAN’NY ASA | NEWSMADA

Par Taratra sur 07/08/2018 



« Tratra ny telo volana hanamboarana ny tsena vaovao eto amin’ny kaominina Ivato, araka ny fanamby 
napetraka hatrany am-boalohany », hoy ny ben’ny Tanàna Randrianarisoa Penjy, omaly, nitsidika 
fotodrafitrasa amboarina eny an-toerana. 20 andro izao ny nanombohan’ny asa fanamboarana ary 
35%-n’ny asa no efa vita. 

120 ireo teknisianina mifarimbona manao ny asa ary tombanana ho vita any amin’ny volana septambra 
fanamboarana rehetra. Nanamafy izany rahateo ireo mpanao trano. 

Anjatony ny « box » ho hita ao, hisy « hangar » lehibe telo kosa hametrahana ireo mpivarotra karazan’entana 
toy ny legioma sy ny voamaina… Hahazaka mpivarotra hatramin’ny 2 000 ny tsena vaovao, araka ny fanazavana 


Anisan’ny notsidihina ny fanamboarana ny EPP vaovao natsangana ao amin’ny fokontany Tanambao. 
efitra enina ny sekoly, hanampy betsaka ireo ankizy eny an-toerana ny fahavitany. 

Nidina nijery ny lalana vita eny amin’ny « Cités des cadres » ao amin’ny kartie fahefatra (K4) ihany 
ny ben’ny Tanàna. Nankasitraka ny zava-bita ny mponina satria lalana vao novolena mihitsy ny lalana 
« béton » mirefy 120 m, hahafahan’ny mponina mivezivezy. Ankoatra izay, nojerena ny fanamboarana 
tranompokonolona vaovao ao amin’ny fokontany Ankadindravola. Efa vita 85% kosa ny tranompokonolona 
Mandrosoa. 

Avy amin’ny hetram-bahoaka ireo fotodrafitrasa ireo ka nahafahana nanao ny asa. “Mendrika izany 
mponina Ivato satria mazoto mandoa hetra izy ireo sy ny orinasa ao an-toerana”, hoy hatrany ny ben’ny 




Les commentaires sont fermées. 

