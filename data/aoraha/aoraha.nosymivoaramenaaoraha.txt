NOSY MIVOARAMENA • AORAHA

Sady varimbarian’ny lavitra ny Malagasy sy ny mpitondrany ary ireo mpanao pôlitika ka tsy mahita 
loza mihatra eo ambany maso. Adalain’ny adilahy pôlitika sady vizanin’ny fitadiavana isan’andro 
toa minia mikipy manoloana ny voka-dratsy hotazana, na efa otazana mihitsy, amin’ny afitsoky 
faharinganan’ ny ala. 

Mbola misy tompon’andraikitra miaro ny tontolo iainana ve eto ? Tahaka ny revo mifanenjika, kanefa 
etsy, misy mandoro ny aroa. Miparitaka ireo fikambanana tsy miankina isan-karazany milaza ho 
ny tontolo iainana saingy mihamitombo ny famotehana ny ala. Efa hatrizay moa no anarany fotsiny 
minisitera miahy ny tontolo iainana izany. Koa raha tsy andramena ihany no hazo sarobidy. Angaha 
sarobidy lavitra na dia kininina tapatapahana fahatany tsy misy fepetra etsy sy eroa ireny aza. 
kesika azera sy taomintaomina tsy misy toniany. Tsy vitan’ny tany ngazana no avelan’ny afo mandrava 
tanety fa efa manimba trano fonenana na fihariana mihitsy izy, ankehitriny. 

Hamafisina eto ny anjara toeran’ireo vondrom-bahoaka any ifotony any. Aoka tsy ajanona eo amin’ny 
ho avy amin’ny fanehoana ny hatezeran’ny mponina noho ny resaka pôlitika na fankahalana mpitondra 
doro tanety manerana ny faritra samihafa ireny. Efa ataon’ny vahoaka zinona ny fampatsiahivana 
ireo ny hoe: “mandrora mintsilany” sy ny “izay mandoro tanety, mandoro tanindrazana”. 

Tonga eo amin’ny fihoarana ny fetran’ny fandeferana isika izao. Omeo fahefana ny fokontany ary 
vola mbamin’ny fitaovana mba hanenjehany an’ireo mpilalao afo. Arafeto faran’izay haingana, 
hiandrasana fivorivoriana mandany fotoana, ny drafitra hentitra amin’ny fanaovana hazalambo 
mpandoro tanety. Ringana tokoa anie ny ala atsinanana e! Tsy ny fihetsiketsehana amin’ny fambolen-kazo 
isan-taona kanefa fieboeboana fotsiny no hamerina an’izay kila forehitra. Ampiasao ny helikôptera. 
“afisy”. Mandraisa delege mpanara-maso ny doro tanety isam-pokontany. Mikarakarà fampisehoana 
mpanakanto fanta-daza handefasana hafatra mafonja miendrika fampitandremana amin’ny mponina 
ho mafy tena mafy amin’izay ny sazy ho an’ireo tratra mandoro tanety. 

Tsy maninona, manangàna Vaomieram-pirenena mahaleo tena hiady amin’ny doro tanety e ! Ampidiro 
mpikambana avy hatrany ny solontenan’ireo vondrona samihafa misora-tena ho fatra-piaro ny tontolo 
Antsoy ny iraisam-pirenena raha tsy manam-bola indray isika. Ho hita eo raha fitiavana hanasoa 
firenena ity tokoa no mampidongizina azy ireo eto amintsika. 

Tsy afaka hiandry Filoha vaovao intsony ny fahavoazana avy amin’ny doro tanety. Mety mbola laharam-pahamehana 
no mampiolomay an’izay olom-boafidy manaraka eo. Efa mijoalajoala ny afo. Mivoaramena i Madagasikara. 









Enregistrer mon nom, mon e-mail et mon site web dans le navigateur pour mon prochain commentaire. 



