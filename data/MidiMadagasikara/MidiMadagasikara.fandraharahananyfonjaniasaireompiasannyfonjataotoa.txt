FANDRAHARAHANA NY FONJA : NIASA IREO MPIASAN’NY FONJA TAO TOAMASINA… – MIDI MADAGASIKARA

“Tsy mazava ny baikon’ny syndikanay izay mandroso mihemotra tamin’ny hafatra nataony taty aminay, 
nisafidy niasa izahay manohy ny fisahanana ireo voafonja arahanay maso eto”, izay no nambaran’ireo 
ny fonja tao Toamasina, izay hita niasa avokoa omaly alatsinainy. 

Nambaran’izy ireo fa nisy ny taratasy nalefan’ny sekretera jeneralin’ny syndika sy ny filohan’ny 
tamin’ny fanomanana ilay fitokonana nandritra ny fanomezana ilay 72 ora ny 06 aprily teo. Tsy nisy 
anefa ny taratasy nataony nilaza mazava ny fanombohan’ny fitokonana nanomboka omaly, hoy hatrany 
mpandraharaha ny fonja Toamasina. Tao anatin’izay anefa dia namoaka naoty tamin’ireo talem-paritry 
fonja sy ireo lehiben’ny fonja manerana ny nosy ny tale jeneralin’ny mpandraharaha ny fonja, milaza 
tsy maintsy hanohizan’izy ireo ny asa aman-draharaha toy ny andavanandro, sy fisahanana ireo 
izay sahanin’izy ireo avy. Miandry ny hevitra matotra amin’ny syndikan’ny mpandraharaha ny fonja 
ireo mpiasan’ny fonja ao Toamasina, vao hiroso amin’ilay fitokonana voalaza. 

Omaly izany dia mbola nandray ireo antontan-taratasy famonjana navoakan’ny fampanoavana tao 
ny fonjaben’i Toamasina, misokatra ihany koa ny birao samihafa tao Ambalatavoahangy. 




















