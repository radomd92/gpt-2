FIFAMOIVOIZANA ANY AMBATONDRAZAKA :: MITAKY NY HAMERENANA NY SAKANA AMIN’NY RN 44 NY MPITATITRA • AORAHA

Mikaikaika ny mpitatitra mihazo an’Ambatondrazaka noho ny faharatsian-dalana rehefa fotoam-pahavaratra, 
ny eo Andranokobaka, Andranofotsy sy Andilamena ary Imerimandroso. Mano­loana izany dia mitaky 
hamerenana ny fisian’ny sakana indray izy ireo rehefa fotoanan’ny orana. 

“Tokony haverina aloha io sakana io mandra-pahavitan’ny lalana ho tara tanteraka. Tsy ho potika 
lalana raha misy izany satria tsy hisy mihitsy ny fiara afaka hifamezivezy fa rehefa avy ny orana 
tsy misokatra mihitsy ny lalàna. Tsy ny taksibrosy anefa no tena manimba ny lalàna fa ireo fiara 
hoy ny tompon’andraikitry ny kaoperativa Cotrasud, etsy Antohomadinika. 

Raha ny feo henon’ireo mpitatitra eny an-toerana dia any amin’ny volana mey any mihitsy vao hanomboka 
fanamboarana ny lalana ny fitondram-panjakana. Raha ny nambaran’ny mpitatitra dia olana maro 
haterak’ity faharatsian-dalana ity amin’ izao fotoana izao. Isan’izany ny fahataran’ny fiverenana 
ny fahatongavan’ny fiara satria raha amin’ny 3 maraina no tafiditra amin’ny tobim-piantsonana 
fiara dia lasa amin’ny 3 ora hariva izany. Anisan’ny tsy mamparisika ny mpandeha ihany koa izany. 
anisan’ny sedrainay ireo fa lasa mamoaka vola 5 000 hatramin’ny 10 000 ariary isaky ny fiara koa 
eny an-dalana homena ny mpanosika fiara”, raha ny fitarainan’ireo mpitatitra hatrany. 











Enregistrer mon nom, mon e-mail et mon site web dans le navigateur pour mon prochain commentaire. 



