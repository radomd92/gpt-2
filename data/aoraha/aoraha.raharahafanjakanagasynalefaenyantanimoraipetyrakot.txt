RAHARAHA FANJAKANA GASY :: NALEFA ENY ANTANIMORA I PETY RAKOTONIAINA • AORAHA

Mihazakazaka ny toe-draharaha. Nampidirina am-ponja vonjimaika eny Antanimora, omaly hariva 
dimy ora, Rakotoniaina Pety. Taorian’ny nisamborana azy, ny talata teo, dia notazonina vonjimaika 
amin’ny toby Ratsiman-drava ity mpanao pôlitika ity. 

Omaly tolakandro ihany no nandalo Fampanoavana, tetsy amin’ny Fitsarana Anosy ny lehilahy, mialoha 
nitondrana azy teny Antanimora izao. Navotsotry ny Fitsarana ka nahazo fahafahana vonjimaika 
Rajoharison Rainidina, taorian’ny famotorana natao taminy, nanomboka ny alahady lasa teo. 

“Ilay raharaha “Fanjakana gasy” no vesatra anenjehana azy ireo”, araka ny nohamafisin’ny loharanom-baovao 
eo anivon’ny Zandarimariam- pirenena, omaly. Voalaza fa mety haharitra roa herinandro eo ho eo 
fitazonana an-dRakotoniaina Pety eny Antanimora. Tsy mbola fantatra kosa ny fotoana hirosoana 
raharaham-pitsarana mikasika azy. Voalaza ihany koa fa mety mbola hisy ny fiantsoana hataon’ny 
filaminana an’ireo olona hafa voakasiky ny raharaha fananganana “Fanjakana gasy”. 









Enregistrer mon nom, mon e-mail et mon site web dans le navigateur pour mon prochain commentaire. 



