FIFIDIANANA BEN'NY TANANA :: HIKENDRY HAKA NY TOERAM-BADINY I MARC RAVALOMANANA • AORAHA

Hiverina ho kandi­da amin’ny fifi­dianana ben’ny tanàna ny Filoham-pirenena teo aloha, Marc 
“Hilatsaka aho”, hoy izy taorian’ny kaongresin’ny antoko Tiako i Madagasikara (Tim), teny amin’ny 
Tanjombato, omaly. Nanamafy izany ihany koa ny fanambaràna nataon’ny depioten’ny Tim, Hanitra 
izay nanga­taka ny firotsahan’ity Filoha teo aloha ity amin’ny fifidianana izay ho ben’ny tanàna 
an-drenivohitra. 

I Marc Ravalomanana indray, araka izany, no miken­dry haka ny toeran’ny vadiny eo amin’ny fitantanana 
kaominina Antananarivo renivohitra, indrindra taorian’ ny voalaza fa nisian’ny disa­disa teo 
sy ny tanan-kava­nany Guy Rivo Randrianari­soa. Ity farany izay voalaza fa mirona kokoa amin’ny 
ny fitondram-panjakana ankehitriny. 

Ankilan’izany, nambaran’ i Hanitra Razafimanantsoa, ihany koa fa “i Marc Ravalomanana ihany 
no hipe­traka ho lehiben’ny antoko ary hitana ny toeran’ny lehiben’ ny mpanohitra ofisialy amin’ny 
Tim”. 



Kandida roa, dia i Clémence Raharinirina , filohan’ny fikambanan’ny taksy eto Antananarivo renivohitra 
sy Faniry Alban Rakotoarisoa na Gangstabab, filoha mpamorona ny Antoko Politika Madio (APM), no efa nanambara 
firotsahany hifaninana amin’ity fifidia­nana ity, izay tokony hotante­rahina amin’ny 28 oktobra 
ho avy izao. 

Somary mbola nitandrina kosa i Hery Rasoamaromaka , sekretera nasionalin’ny antoko Tanora malaGasy 
(Tgv), raha nanontaniana ny heviny momba an’ity firotsahan’i Marc Ravalomanana ho kandida ben’ny 
eto Antananarivo renivohitra ity. “Ho hita eo. Miankina amin’izay ho mpifaninana eo ihany ny safidy 
kandidà hotohanana. Efa mivonona amin’izay rehetra hitranga koa izahay”, hoy izy. 

Juliano Randrianja sy Nicoh Richman 









Enregistrer mon nom, mon e-mail et mon site web dans le navigateur pour mon prochain commentaire. 



