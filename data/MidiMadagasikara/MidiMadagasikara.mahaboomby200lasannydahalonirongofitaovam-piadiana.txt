MAHABO : OMBY 200, LASAN’NY DAHALO NIRONGO FITAOVAM-PIADIANA MAHERY VAIKA – MIDI MADAGASIKARA

Saika manerana ny Nosy nandrenesana ny asan-dahalo tato ho ato, ary ny maha lasa saina ny mpanara-baovao, 
arakaraka ny filazan’ny tomponandraikitra fa hisy ny fepetra horaisina amin’ny ady amin’ny halatr’omby 
vono olona, no vao mainka mampahery vaika ny fanafihana. Afak’omaly, dia nitrangana fanafihan-dahalo 
vaika indray tany amin’ny distrikan’i Mahabo, ka malaso am-polony nirongo fitaovam-piadiana 
vaika nandroaka omby 200 tany an-toerana. Noho ny hery tsy mitovy, dia tsy sahy nanohitra ny mponina 
niliba ireo mpanani-bohitra. Efa dify lavitra ireo mpandroba, hoy ny vaovao voaray, izay vao raikitra 
fanarahan-dia, ka mbola karohina ireo dahalo miaraka amin’ny omby nangalariny hatramin’izao. 


















