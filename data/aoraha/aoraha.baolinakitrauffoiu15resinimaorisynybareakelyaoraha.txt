BAOLINA KITRA – “UFFOI U15” :: RESIN’I MAORISY NY BAREA KELY • AORAHA

Niondrika teo anatrehan’i Maorisy, tamin’ny isa 3 noho 2, ny ekipam-pirenena malagasy amin’ny 
baolina kitra, sokajy zazalahy latsaky ny 15 taona, omaly. Faharesena voalohany nahazo antsika 
taori­an’ireo lalao roa efa vita tamin’ny fiadiana ny ho tompondakan’ny ranomasimbe Indiana 
ny “UFFOI U15” tanterahina any Maorisy. 

Tany amin’ny fanampim-potoana no nampiditra ny baolina nibatany ny fandre­sena ny Club M Maorisy, 
nitoviana ny isa teo amin’ny roa tonta hatramin’ ny sivifolo minitra nilalaovana. 

Nitarika ny Maorisiana teo amin’ny minitra fahafito nilalaovana. Nanasahala ny isa kosa i Micka 
(37’). Teo amin’ny fizaram-potoana faharoa no nisongona ny isa i Madagasikara tamin’ny alalan-dRaherimanana 
Teo amin’ny minitra faha-70 sy faha-90+3 no nanampy ny isany ny tompon-trano ka nibata fandresena. 

Miankina amin’ny lalaon­­tsika sy Seychelles, raham­pitso, ny mety ho tohin’ny fifaninanana 
an’ny Malagasy. Efa nandresy an’i Kao­môro tamin’ny isa 4 noho 2 ny Barea kely tamin’ny andro voalohany, 
tamin’ny isa 4 noho 0 kosa no nivoahan’i Maorisy ho mpandresy teo anatrehan’i Seychelles. 

Nisaraka ady sahala, 3 sy 3, indray i Kaomôro sy Seychelles, omaly. 









Enregistrer mon nom, mon e-mail et mon site web dans le navigateur pour mon prochain commentaire. 



