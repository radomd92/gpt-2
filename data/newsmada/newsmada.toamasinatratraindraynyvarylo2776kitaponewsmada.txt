TOAMASINA  : TRATRA INDRAY NY VARY LO 2.776 KITAPO | NEWSMADA

Par Taratra sur 11/05/2018 

Tratra tao amin’ny toerana fitahirizana etsy Androranga ny vary efa lo miisa 2.776 kitapo, saika 
eny amin’ny tsenan’i Toamasina. Miisa 44 ny mpiasa ao amin’ity toerana ity, manafangaro ny vary 
amin’ny vary madio ary mampiditra anaty kitapo. Fantatra fa efa fanaon’ny tompony ny mampiasa 
toy izao ary asainy miambina ny toerana ny polisy roa lahy. Tsikaritry ny mpanao gazety izany, ary 
nanao ny asany. Tsy nahazaka izany ireo polisy ka nikasi-tanana ny mpanao gazety. Nilaza ilay mpitandro 
fa tsy miraharaha izany prefet izany izy ireo. Nantsoin’ilay mpanao gazety ny solontenam-panjakana 
eto Toamasina, ny sampandraharahan’ny Varotra, ny ao amin’ny Tontolo iainana, ny ao amin’ny Asa 
ny raharaha sosialy, ny talem-paritry ny polisy, ny kaomandin’ny zandarimaria. 



Rehefa tonga teny an-toerana izy ireo, narirariran’ny mpiandry vavahady, nilazana fa tsy hita 
fanalahidy. Adiny telo taty aoriana, afaka nivoha ihany ny vavahady, saingy tsy hita ireo mpiasa 
anatiny. Tratra tany anelanelan’ny gonim-bary ihany izy ireo rehefa nokarohina. 

Fanindroany ny fanapariahana vary lo toy izao eto Toamasina ka teratany vahiny ny mpandraharaha 
voalohany. Saika ahitana polisy hatrany miambina azy ireny ka azo heverina ho toy ny mpiray tsikombakomba. 
ny famotorana ity raharaha ity ny zandary ka ho hita eo ny tohiny raha tena hampiharina ny lalàna, 
rehefa any amin’ny fitsarana. 





Les commentaires sont fermées. 

