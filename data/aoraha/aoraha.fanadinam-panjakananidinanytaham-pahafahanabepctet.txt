FANADINAM-PANJAKANA :: NIDINA NY TAHAM-PAHAFAHANA BEPC TETO ANTANANARIVO RENIVOHITRA • AORAHA

Nitotongana. Nahitana fidinany ny taham-pahafahan’ireo ankizy tamin’ny fanadinana BEPC teto 
Fari-piadidiam-pampianarana( Cisco) Antananarivo renivohitra raha oharina tamin’ny taon-dasa. 

Lasa 36,91% ny salan’isan’ireo nahomby tamin’io fanadinam-panjakana io ho an’ny taona 2019 raha 
tamin’ny taona 2018 . Nivoaka talohan’ny fotoana naminavinan’ny Fari-piadidiam-pampianarana 
kosa ny voka-panadinana. Na izany aza, anio antoandro no voalaza fa hahalala an’izany ireo mpiadina. 

“Rahampitso (ndrl : anio) vao hatao peta-drindrina eny amin’ireo sekoly ny voka-panadinana”, 
Ranoroaliravaka Zoelifara, lefitra ara-pedagojia eo anivon’ny Cisco Antananarivo renivohitra 
omaly. Voalaza fa anisan’ny tena nampidina ny taham-pahombiazan’ny mpianatra niatrika ny BEPC 
taranja Kajy, Fizika-Simia ary ny Teny frantsay. Fantatra kosa fa nahazoan’ireo mpiadina naoty 
ny taranja Malagasy sy ny Tantara sy Jeografia . 

Marihina fa efa maro ny Cisco namoaka ny voka-panadinana nanomboka tamin’ny faran’ny herinandro 
teo. Nitombo ho valo amby dimampolo ny isan’ireo Fari-pididiam-pampianarana efa namoaka an’izany 
omaly hariva. Ho an’ireo Cisco manodidina an’Antananarivo, anisan’ny efa namoaka ny vokatra, 
alahady teo ihany koa ny tany Ambohidratrimo. “Miandry amin’ny zoma ho avy izao kosa ny fampahafantarana 
fomba ofisialy ny vokatry ny fanadinana BEPC ho an’Antananarivo Atsimondrano”, hoy indray Ramananjatovo 
lehiben’ny Cisco any an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



