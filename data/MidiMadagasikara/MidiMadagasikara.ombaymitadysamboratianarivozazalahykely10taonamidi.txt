OMBAY MITADY : SAMBO RATIANARIVO,  ZAZALAHY KELY 10 TAONA – MIDI MADAGASIKARA

Nanomboka tamin ‘ny alakamisy 29 septambra teo, no tsy hita Ratinarivo Sambo. Zazalahy kely 10 
monina any Andakana, fokontany Ambohitromby, kaominina Andriba, distrikan’i Maevatanana, 
Betsiboka. Araka ny fanazavan-dRtoa Ben’ny tanànan’Andriba, Raveloarivony Laurence, dia Rangahy 
milaza ny hatory eo an-tanàna fa tratran’ny areti-nify no nitondra azy. Araka ny fanaon’ny olona 
amin’izy ireo, dia tsy maintsy misora-bahiny izay olona vahiny hatory. Nilaza ho tsy mahita ny 
hanaovana izany ilay Rangahy, ka i Sambo, izay lahy kely efa somary lehibebe sady mahira-tsaina 
nasaina nitondra azy hanatanteraka izany, teo amin’ny 100metatra eo ho eo miala ny tanàna. Nandrasana 
niverina ilay zaza sy ilay Rangahy. Dia nihevitra ilay tompon-trano fa mety variana amin’ny zavatra 
ilay zaza. Kanjo hariva ihany ny andro tsy niverina. Teo vao nikoropaka ny tompon-trano niezaka 
tsy nahita. Hatramin’izao, efa notadiavina tamin’ireo fianakaviany rehetra ilay zaza fa tsy 
nahita. Ho an’ireo izay mahita io zazalahy kely io, dia afaka miantso ny laharana : 0338510110 ; 
86 558 41; 034 49 177 89 na 0337960403. 


















