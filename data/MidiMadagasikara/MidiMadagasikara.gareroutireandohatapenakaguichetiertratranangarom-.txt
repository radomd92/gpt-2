« GARE ROUTIÈRE » ANDOHATAPENAKA : « GUICHETIER » TRATRA NANGAROM-PAOSY – MIDI MADAGASIKARA

Mpamosavy malemy. Lehilahy mpiasa amina « guichet » iray etsy amin’ny toby fiantsonan’ny taxi-brousse 
Andohatapenaka no voasambotry ny pôlisy, ny faran’ny herinandro lasa teo noho ny harom-paosy 
an-toerana. Namany mpiara-miasa tao ihany no lasibatra tamin’io fotoana io. Raha ny zava-nitranga, 
ny fampitam-baovao azo avy tamin’ny pôlisy, dia nisy fivoriana ireo mpiasa tao tamin’io sabotsy 
tokony ho tamin’ny 10 ora maraina tao. « Rehefa vita ny fivoriana dia nisy ireo mpiara-miasa aminy 
teo ivelan’ny birao. Raha varian-dresaka teo ireo namany dia novahany moramora ny sakaosin’izy 
ka lasany ny vola tao anaty kitapo » hoy ny vaovao. Nametraka fitairanana avy hatrany tamin’ny mpitandro 
ireo lasibatra. Natao avy hatrany ny fanadihadiana. Hita tamin’ny alalan’ny « camera » tao an-toerana 
lehilahy mpiara-miasa amin’izy ireo ihany no olon-dratsy. Nosamborina avy hatrany moa ity farany 
nentina nofotorana. 




















