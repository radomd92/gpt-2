AMPITATAFIKA : TOVOVAVY NOTSINDROMINA ANTSY, NATSIPY TANY ANATY LAVA-BIRIKY – MIDI MADAGASIKARA

Hatairana ny an’ireo mponina teny amin’ny faritra Ampitafika iny, ny asabotsy maraina teo. Nisehoana 
olona mahatsiravina indray mantsy teny amin’iny faritra iny. Fatim-behivavy iray no nantsigevan’ny 
teny an-tanimbary. 

Tovovavy iray, manodidina ny 18 taona teo ho eo, no hitan’ny olona nitsingevana tao anatin’ireny 
avy nanaovana biriky ireny, tany Avaratetezana. Efa tsy nisy aina intsony ity tovavavy ity. Tokony 
tamin’ny 10 ora maraina no tonga nampilaza tamin’ny mpitandro filaminana ny Sefo Fokontany tany 
ny amin’ny fisian’io razana mitsingevana io. Tonga avy hatrany teny an-toerana ny mpitsabo niaraka 
mpitandro filaminana, nijery akaiky ity tranga ity. Fantatra tamin’ny fizahana ny razana fa, 
novonoina io tovovavy io. Ary mety vao haingana mihitsy izany, na ny marainan’io andro io, araka 
voalazan’ny mpitsabo hatrany. Araka ny fantatra tokoa mantsy dia nahitana diana antsy telo teo 
tarehin’ity tovovavy kely ity, ary iray hafa kosa teo amin’ny tendany. Ambon’izay dia mbola nahitana 
tady sy lamba ihany koa teo amin’ny faritry ny tendany , izay toa milaza avy hatrany fa avy nokendaina 
olona ity. Raha ny vinavinan’ireo tomponandraikitra, dia ankevitry ny nampijaliana nokendaina 
ary avy eo nofiraina antsy. Rehefa maty dia natsipy teny an-tanimbary. Tsy fantatra hatreto na 
niharan’ny fanolanana ihany koa ity tovovavy, zarazara hoditra hita faty ity. Raha ny fampitam-baovao 
mantsy dia mbola teny an-kodiny avokoa ny fitafiany, T-shirt no ambony, ary « Panta-court » kosa 
ambany, tamin’ny nahitana ny razana. Raha ny filazan’ireo mponina eny an-toerana, dia tsy mponina 
amin’ny manodidina mihitsy ity tovovavy ity ary milaza ho tsy misy mahafantatra azy ireo olona 
amin’ny faritra nahitana ny razàna. Raha ny voalazan’ny mpitandro filaminana, dia mety ho nisy 
izy ary avy eo dia novonoina tamin’ny fomba nahatsiravina toa izao. Mbola tsy fantatra ihany koa 
mpamono. Mitohy araka izany ny fanadihadiana ataon’ireo zandary eny an-toerana. 



