JIRAMA-AMBATONDRAZAKA   : MILA MAOTERA FANAMPINY | NEWSMADA

Par Taratra sur 19/06/2018 

Mbola misy ihany ny fahatapatapahan-jiro na efa nahazo maotera fanampiny aza ny Jirama eto Ambatondrazaka. 
Misy maotera iray hafa indray simba ka eo am-panamboarana izany mihitsy ny Jirama foibe amin’izao 
izao », hoy ny lehiben’ny Fiadidiana ny Jirama eto an-toerana, raha nanontanianay tamin’ny fiandohan’ity 
jona ity. Zara raha ampy ny ilaina amin’ny herinaratra azo avy amin’ireo maotera fito. « Misy ireo 
milina fitotoam-bary lehibe mbola minia mampiasa izany amin’ny alina ka miteraka fahatapahan-jiro 
amin’ny manodidina iorenan’ilay orinasa … Na efa nandefasanay Jirama taratasy mandrara azy aza 
ireny tsy hanao izany », hoy ny fitarainan’ny lehiben’ny Jirama eto Ambatondrazaka. 

Tsy olan’Ambatondrazaka irery ihany ity tranga ity araka ny heno, fa fifanoheran’ny toekarena 
fiarahamonina. Voalaza koa fa mbola misy maotera tsy miasa, tokony hamenoana ny an’Ambatondrazaka 
Moramanga any, saingy mavesatra sy lava ny dingana arahina ahazoana azy. Miitatra be sy haingana 
anefa ny tanàna. 

Tsy azo lavina koa fa tsy ampy ny fikojakojana ireo milina ary tsy ny eto Ambatondrazaka ihany. Andraikitry 
foibe Jirama io. Isan’ny manavesatra ny fahantrantsika izay tsy fanajana ny efa ananana izay. 



Les commentaires sont fermées. 

