AMPEFILOHA  : EFA IMBALO NIGADRA I GISAKELY | NEWSMADA

Par Taratra sur 24/03/2018 

Voasambotry ny polisy avy ao amin’ny PPA1 Ampefiloha, afakomaly ny jiolahy iray 35 taona fantatra 
anarana hoe Gisakely, raindahiny amin’ny harom-paosy amin’ny faritra Ampefiloha sy ny manodidina 
Lehilahy iray niandry taxi-be teo amin’ny fiantsonan’ny taxi-be eo Ampefiloha no niharan’ny 
ratsin’i Gisakely, araka ny fanazavan’ny polisy. Mody niandry taxi-be niaraka tamin’ity lehilahy 
i Gisakely sy ny namany iray, kanjo nosokafan’ilay naman’i Gisakely ny kitapony ka lasan-dry zalahy 
finday avolenta tao anatiny. Henon’ilay lehilahy anefa izany ka niantso vonjy tamin’ny polisy 
fifamoivoizana teo Ampefiloha izy. Raikitra ny fifanenjehana ka tsy lasa lavitra dia noraisim-potsiny 
Gisakely, saingy tafaporitsaka kosa ny namany. Nentina nanaovana famotorana avy hatrany ity 
ity ka tamin’izany no nahafantarana fa efa imbalo nigadra teny Antanimora noho ny resaka halatra 
Tafaverina tamin’ny tompony ny entana lasan’ireo jiolahy. 



Les commentaires sont fermées. 

