ANALANKININA HOPITALIBE: NIHARAN’NY FITSARAM-BAHOAKA ILAY ALIKABE NANAIKITRA ANKIZIKELY | NEWSMADA

Par Taratra sur 26/11/2018 

Tsy vao voalohany fa efa matetika nanaikitra olona ity alikabe nahavanon-doza ity. Raha ny loharanom-baovao 
nandritra ny fampirantiana alika nataona orinasa mpikirakira momba ny alike, vao roa volana lasa 
anoloan’ny lapan’ny Tanàna ao Toamasina, nahakaikitra olona ity alika ity ary mbola eo am-pikarakarana 
niharam-boina tamin’izany ny tompony sady nandoa vola 2 tapitrisa Ar kanjo nanaikitra ankizikely 
telo taona monja sahady koa, ny asabotsy tolakandro teo tao Analankinina Hopitalibe Toamasina, 
alike ity. Raha hiverenana, niaraka tamin’ny nenitoany avy namonjy fotoam-bavaka ity ankizikely 
ity. Nitsambikina avy ao amin’ny fefin’ny tompony ilay alikabe ka nandrangodrangotra sy nihinana 
ankizikely niaraka tamin’ny nenitoany. Voalaza fa tsy tao an-trano ny tompony tamin’io fotoana 
Tovolahy roa sendra nandalo kosa no nahita ilay alikabe nitolona ilay ankizikely ka nanana fahasahiana 
hatrany nifampitolona tamin’ilay alika. Olona mipetraka mifanila amin’ilay trano misy tompon’ilay 
no nanome famaky nanapahana ny tanan’ilay alika nifikitra ny lamosin’ilay ankizikely vao nivaha 
Tezitra ny olona ka tsy namelan’izy ireo raha tsy maty ilay alikabe. Nentina teny amin’ny Hopitalibe 
ilay ankizikely. Nohamafisin’ireo mpifanolo-bodirindrina amin’ny trano misy ity alika ity 
tokony hojeren’ny tompony akaiky ity biby ity satria ripaka hatramin’ny akoho amam-borona kanjo 
matin’ny fitsaram-bahoaka izao ihany. 



Les commentaires sont fermées. 

