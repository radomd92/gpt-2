ANDRO IRAISAM-PIRENENA HO AN’NY TANORA :: MIFANAO FOTOANA ANY MAHAJANGA IREO KRISTIANINA KATOLIKA • AORAHA

Hankalazaina manomboka, anio, any Mahajanga ny Andro iraisam-pirenena ho an’ny Tanora eto Madagasikara 
“JMJ Mada”, andiany fahasivy amin’ ity taona ity. Tanora an’aliny maro no efa vory hanatrika izany. 
ho any amin’ny iray hetsy ny isan’ireo mpanatrika izao Andro iraisam-pirenena izao”, araka ny 
loharanom-baovao iray. 

Teo Mahitsy ny fiaingana ho an’ny diosezin’Antananarivo, omaly hariva, taorian’ny sorona masina 
notanterahina ho fitsofan-drano ireo mpanatrika. Saika nahitana solontena avokoa ny diosezy 
toy ny avy any Fianarantsoa izay nahatonga solontena dimanjato sy arivo mahery. 

Nohamafisina ny fiarovana 

Hetsika maro no hotanterahina mandritra ity herinandro fankalazana ny Andro iraisam-pirenena 
an’ny Tanora eto Madagasikara ity. Hisy, ohatra, ny famelabelaran-kevitra sy ny hetsika ara-kolontsaina. 
Aza matahotra ry Maria fa efa nahita fitia tamin’Andriamanitra ianao”, no lohahevitra amin’izao 
izao. 

Tsiahivina fa efa nohamafisina ny fiarovana eny an-dalana sy mandritra ny fankalazàna. Araka 
fanazavana azo avy amin’ny tompon’andraikitra amin’ny fitaterana an-tanety dia nasiana toeram-pitsaboana 
taitra any amin’ny lalam-pirenena fahaefatra iny, omaly sy androany. Mbola hisy ihany koa izany, 
alahady 14 sy ny alatsinainy 15 oktobra ho avy izao. Toerana telo no ahitana izany dia Ankazobe, 
ary Ambondromamy. 

Tany Fianarantsoa no notanterahina ny andiany fahavalo tamin’ny JMJ, tamin’ny taon-dasa. 









Enregistrer mon nom, mon e-mail et mon site web dans le navigateur pour mon prochain commentaire. 



