FANONDRANANA AN-TSOKOSOKO :: MIANDAHY MIAMBAVY IREO TERATANY VAHINY TRA-TEHAKA • AORAHA

Nahatrarana lehilahy sy vehivavy mpanondrana volamena an-tsokosoko eny amin’ny seranam-piaramanidina 
Voalaza fa teratany vahiny sy Karàna ny ankamaroan’ireo tra-tehaka sy tena mpanao trafikana volamena, 
ny nambaran’ny tompon’andraikitra iray ao amin’ny Fadintseranana, eny Ivato. 

Manodidina ny iray kilao sy sasany (1,470 kg) ny vovoka volamena nokasaina haondrana an-tsokosoko 
mpiasan’ny Fadintseranana, teny Ivato, nanomboka tamin’ny volana jona lasa teo. Tsy nahazoana 
ny isan’ny olona voasambotra sy natao famotorana momba ireo volamena ireo. 

«Tsy tazana eo amin’ny fitaovam-pitsirihana (scanner) ny fisian’ireo vovoka volamena fa tamin’ny 
natao no nahatrarana izany. Nisy, ohatra, no sarona rehefa nafenina tao anaty firavaka. Nisy ihany 
ny vovoka volamena nampiarahana tamin’ny vovo-dronono sady nafenina tao anaty menaka fanadiovana 
avy eo. Matetika amin’ny andro sabotsy sy alahady no fanaovan’ireo mpanao trafika ny asa ratsiny», 
ny fanazavan-dRabenandrasana Dinasoa Nirina, resevera eo anivon’ny Fadintseranana, eny Ivato. 

Efa tena hentitra ny fisavana atao eny amin’ny seranam-piaramanidina saingy mahita hevitra sy 
fanafenana hatrany ireo mpanondrana an-tsokosoko, araka ny nambaran’ity tompon’andraikitra 
hatrany. 

Ankoatra ireo vovoka volamena ireo dia safira milanja 255 grama no saron’ny mpiasan’ny Fadintseranana 
amin’ny seranam-piaramanidina Ivato, tato anatin’ny efa-bolana, araka ny tatitra voaray. Nisy 
koa ny vovoka rongony « héroïne » tsy latsaky ny enina kilao nentina lehilahy Tanzaniana iray. Ity 
no efa voatazona am-ponja vonjimaika. Basy lava roa sy basy poleta iray no tra-tehaka teny Ivato 
koa. 

«Misy amin’ireo fahatrarana entana saika naondrana an-tsokosoko ireo no nisamborana olona. 
kosa ny entana ihany no tratra satria nandositra ny tompony. Natolotra ny polisy misahana ny sisin-tany 
ireo voarohirohy tamin’ireo basy sarona », hoy ihany Rabenandrasana Dinasoa Nirina. 









Enregistrer mon nom, mon e-mail et mon site web dans le navigateur pour mon prochain commentaire. 



