BAOLINA KITRA- AMBOARAN’NY KAF :: MPILALAO TANORA NY ANKAMAROAN’IREO MANDRAFITRA NY CNAPS SPORT • AORAHA

Sivy andro sisa. Hiatrika ny lalao fiadiana ny amboaran’ny kaonfederasiona afrikanina (KAF) 
13 septambra ho avy izao any Afrika Atsimo ny Cnaps Sport. Mpilalao tanora no fantatra fa mandrafitra 
ankabeazan’ny ekipa hifandona amin’ny TS Galaxy FC (Afrika Atsimo). “Manodidina ny 22 ka hatramin’ny 
taona ny salan-taonan’ireo mpilalao hiatrika ny Afrikanina Tatsimo. Tsy mifanalavitra amin’izay 
koa anefa ny mpilalaon’ny ekipa hifandrina amintsika. Manana ekipa tsara sady tsy kisendrasendra 
nahatafakatra azy”, hoy i Andriambololona Typet, mpanazatra ny Cnaps Sport. 

Hionona amin’ireo mpilalaony ihany ny mpanazatra rehefa nijery ny fivoaran’izy ireo. “Tsy hanampy 
avy any amin’ny klioba hafa indray izahay. Afaka hifandona tsara amin’ireo mpilalao afrikanina 
tanora novolavolaina hatramin’izay”, hoy hatrany ity mpanazatra ity. Hitany izany rehefa avy 
ara-pirahalahina tamin’ny Adema izy ireo tamin’ny faran’ny herinandro lasa teo teny amin’ny 
Bevalala. 



Nibata ny amboaran’i Afrika Atsimo tamin’ity taom-pilalaovana ity ny TS Galaxy FC nanoloana ny 
Chief. Ity farany no efa nandrombaka izany intelo ambin’ny folo. Sambany kosa ny mpifanandrina 
Cnaps no nahazo an’io amboara io. Ny Cnaps Sport indray efa nahazo ny amboaran’i Madagasikara intelo ( 2011, 2015, 2016) sy tompondaka 
(2010, 2013, 2014, 2015, 2016, 2017, 2018). Manamafy hatrany ny fanafihana anefa ny klioba avy 
Itasy. “Ny lafiny fanafihana no tena mila nanaovana fanazarantena. Mbola izay ihany koa no hamafisina 
faramparan’ny fampivondronana izao”, araka ny fanazavan’Andriambololona Typet. 











Enregistrer mon nom, mon e-mail et mon site web dans le navigateur pour mon prochain commentaire. 



