TOETR’ANDRO :: NIRARADRARAKA NY HAVANDRA TETO ANTANANARIVO • AORAHA

Gaga. Hatairana ny an’ny olona tamin’ny faritra maro teto Antananarivo omaly raha nahita oram-be 
havandra sy rivo-mahery. Ny tany amin’ny distrikan’ Atsimondrano no tena nahitana izany, toy 
teny Andoharanofotsy, Ankaraobato, hatraty Tanjombato. Nahitana havandra ihany koa anefa ny 
hafa toa an’i Tsimbazaza, Ambolon-kandrina ary Alasora. 

Voalaza fa naharitra teo amin’ny roapolo hatramin’ny telopolo minitra teo ny fotoana nilatsahan’ny 
niaraka tamin’ny havandra ity hany ka nahatratra teo amin’ny dimy hatramin’ny folo santimetatra 
haavony teny amin’ny tany. Na izany aza, tsy nitovy ny haavony sy ny fotoana nilatsahany tany amin’ny 
rehetra. 

“Tafiditra ao anatin’ny vanim-potoana manasara-taona ny fisian’ny havandra aty amin’ny faritry 
afovoan-tany. Ny faritra avo no tena ahitana azy”, araka ny fanazavan-dRandriamanantena Roger, 
avy ao amin’ny foibe mpamantatra ny mety ho toetry ny andro omaly. 



“Mbola ahiana ny mety hisian’ny havandra eto Antananarivo sy ny manodidina anio, indrindra ireo 
amin’ny faritra avo”, hoy hatrany ny teknisianina. Ankoatra izay, mbola hitohy ihany koa ny orana 
herinandro ity, any amin’ny faritra maro manerana ny Nosy. Tsy hisy fiovana ihany koa ny mari-pana 
mbola hanevokevoka hatrany, indrindra ny antoandro. 

Ho an’ny omaly, saika ny fambolena sy ny voninkazo no tena potiky ny havandra. Anisan’izany ny tao 
fokontany Ambodihady ao anatin’ny kaominina Soavina. Nihintsana ihany koa ny voan’ireo hazo 
tany amin’ny faritra sasany. Ho an’ny kaominina Soavina manokana, dia amin’ny herinandro ny fanamboarana 
fefiloha vaky hiatrehana ny vanim-potoanan’ny fahavaratra, araka ny fanazavan’ny Ben’ny tanàna 
an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



