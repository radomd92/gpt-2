TRA-BOINA TENY AMPAMARINANA :: NIHENA TSIKELIKELY IREO FIANAKAVIANA NAPETRAKA TETSY AMIN’NY SEBA ISOTRY • AORAHA

Tapi-dalan-kaleha. Rehefa noesorina teny amin’ny tanàna Voara Andohatepenaka ireo tra-boina 
etsy Ampamarinana sy Tsimialonjafy ary Ankadilalana, tamin’ny 25 aogositra lasa teo dia nafindra 
amin’ny Seba Isotry indray izy ireo. Nihena am-pitoerana ny isan’ireo fianakaviana mijanona 
an-toerana amin’izao fotoana izao noho ny fanambaràna natao tamin’izy ireo. Iray volana ihany 
ahafahana mipetraka amin’io toerana io. Tsy maintsy mitady toerana honenana ireo niharam-boina 
aorian’io fe-potoana io. Maro ireo niverina amin’ny trano fonenany teo aloha na dia efa hiditra 
vanim-potoanan’ny fahavaratra indray isika atsy ho atsy. 

« Kivy ny mpiara-monina noho ny tenin’ny tompon’andraikitra fa iray volana ihany no hijanonana 
Isotry dia avy eo samy miparitaka. Iaraha-mahalala fa ny toerana misy anay eny Ampamarinana dia 
tandindomin-doza. Eo ihany koa ireo rava trano tanteraka ka tsy misy hisitrihana intsony », hoy 
solontenan’ny mponina avy eny Tsimialonjafy sy Ampamarinana. Tsiahivina fa nampanantenaina amin’ny hanomezana toerana ahafahan’izy ireo manorina trano 
indray nefa tsy hita mazava izany fanapahan-kevitra izany. 

Nitondra fanazavana kosa ny avy ao amin’ny minisiteran’ny Mponina, ny Fiahiana ara-tsosialy 
ny Fampiroboroboana ny vehivavy fa mbola an-dalam-pandinihana ny mety hampitomboana an’io fe-potoana 
izy ireo. « Aorian’ny fe-potoana voafaritra dia tokony tsy ho eny an-toerana intsony ireo olona 
fa hampidirana olon-kafa indray. Tsy miantoka trano ny minisitera fa fanohanana ihany no anjarany 
araka ny fanampim-panazavana avy ao amin’ity minisitera ity. 









Enregistrer mon nom, mon e-mail et mon site web dans le navigateur pour mon prochain commentaire. 



