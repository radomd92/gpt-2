VONOAN’ OLONA MAHATSIRAVINA TANY SALAZAMAY : SERAPHIN, NY VADINY IHANY NAMONO NANDRASARASA ILAY RAMATOA | NEWSMADA

Par Taratra sur 19/02/2016 

Rangahy vadiny ihany, antsoina hoe Seraphin, nahavita namono tamin’ny fomba feno habibiana an-dramatoa. 
voasambotra avokoa ireo nahavanon-doza nahavita nitetitetika antsy an’ ilay renim-pianakavina 
tamin’ny fomba feno habibiana natsipy tany Salazamy Avaratra Toamasina, ny 9 febroary teo. 

Nivoaka aloha hatreto ny ampahany amin’ny marina. Fantatra ny nahavanon-doza, izay tsy iza fa 
vadin’ i Francia ihany (ilay vehivavy maty) antsoina hoe Seraphin. Zaobavin’ ity niharamboina 
telo kosa voatondro ho mpiray tsikombakomba mivantana, raha nisy olona efatra hafa izay heverina 
vavolombelona mahafantatra tsara ny fandehan-javatra kanefa ninia tsy nilaza tamin’ny mpitandro 
filaminana. 

Fantatra nandritra ny famotorana, araka ny fanazavan’ny kaomisera divizionera, Ramilison Celestin, 
misahana manokana ny fikarohana sy ady heloka bevava anivon’ny polisim-pirenena eto Toamasina, 
resaka fahasarotam-piaro no nahatonga ny famonoana. Voalaza fa vadin’i Seraphin fahatelo ity 
notetehina ity. Ny vady voalohany efa maty ka daroka ny nahafaty azy tamin’izany. Ny vadiny hafa 
efa norahonany hotetehina antsy miaraka amin’ny zanany tao an-kibo ka nandositra. Ity farany 
sahy nijoro ho vavolombelona fa lehilahy mpamono olona i Seraphin, vadiny teo aloha. “Efa notetehiny 
ny akanjo niomanako ny fiterahan-janako“, hoy izy. 

Ny alahady 7 febroary, nitrangana olana vokatr’ izay fahasarotam-piaro izay teo amin’ izy roa 
maha mpiasa amin’ ireny orinasam-piambenana tsy miankina ireny an’ i Seraphin. Ny alatsinainy, 
ny fotoana tsy niasany, nitohy ny olana ka lasa nivoaka ramatoa fa hitady vola aman’ olona atao sakafo. 
tany amin’ny nalehany ity vadiny ary notarihany namonjy kirihitr’ala avaratr’ Analamboanio. 
nataony tao anaty kitapo. Taorian’ny nahafatesan’ i Francia kosa, izy sy ny anabaviny indray nanary 
lamban’ ity niharam-boina rehetra mbola tao an-trano, tany am-pasana tao Manangareza. Nanambara 
ny komisera divizionera, Ramilison Célestin, fa tsy nisy taova very, araka ny nivoizana azy tamin’ 
vehivavy maty ity. Efa any am-ponja ireo nahavanon-doza. 



Les commentaires sont fermées. 

Les commentaires sont fermées. 

