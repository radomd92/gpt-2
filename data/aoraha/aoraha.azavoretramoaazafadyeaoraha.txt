AZA VORETRA MOA AZAFADY E • AORAHA

Miarahaba antsika mpamaky tompoko. Gaboraraka sa any amin’ny toerana tsy hitan’ny mpandalo sy 
manampahefana ambony dia manararaotra tsy miraharaha koa ny tompon’andraikitry fokontany sy 
kaominina misahana an’Ankadindratombo iny ? Miavosa ny loto sy fako mitosaka ao anaty rano eo ambanin’ny zoron’ny tetezana Mandroseza, ambanin’ny 
amin’ny ilany atsimo andrefana iny. Raha mba mitazatazana miankandrefana avy eo ambony tetezana 
Ankadindratombo iny ianao dia mampalahelo ny mahita ny fakobe efa mikorisa mankao anaty reniranon’Ikopa 


Tsy noeritreretina hoe eto Antananarivo renivohitr’i Madagasikara no mbola misy olona manana 
lomorina sy voretra tahaka ny hita eny. Ny mahagaga dia angamba tsy misy mibedy sy mandrara akory 
mpanary fako matoa miavosa ny fako ao ambany tetezana ka mandoto io renirano io. Ireo tompon’ andraikitra 
hisahana izany manaram-po tsy mibedy akory ary ireo « voretra velona » manary fako ao anaty rano 
te hiraharaha izay voka-dratsin’io fihetsika ratsy mahamamenatra io. 

Tsy sanatria hoe manaratsy an-dRakoto na Rabe fa aoka hisy ny fandraisana andraikitra mba hadio 
toerana isany mahafinaritra io e. 

Tsara ho fantatr’ireo mpanary fako eo amin’io toerana fa maro ireo olona mampiasa io rano io mivantana 
ambany amin’ny ivarinan’io renirano io. Na eo ambany akaiky eo dia efa misy mpanasa lamba maro, 
ny eny Anosizato sy Tanjombato izay feno olona tokoa mampiasa izany. Mbola maro koa ireo mampiasa 
misotro mihitsy io rano io, anefa dia tsy mandinika sy miahotra kely amin’izany akory ireo mpanary 
eo Ankadindratombo. 

Rehefa tsy menatra ihany isika mpiara-monina mpanary fako eo mba dia mahalalà marikoriko ihany 
a! Mandrora mitsilany ka mandoto ny tontolo iainantsika ihany isika, satria io rano anariana fakon-javatra 
loto samihafa eo amin’ny tetezana io ihany anie no isintonana rano hosotroina etsy ambony akaiky 
hamenoana ny farihiben’i Mandroseza. Ity farany anefa no tsinjarain’ny Jirama hosotroin’Antananarivo 
rehefa voadio. 

Rehefa tsy ho tonga saina moa ireo mponina, indrindra fa ny manampahefana tokony hisahana izany, 
tairina sy antsoina ihany ianareo tompon’andraikitra ambony na ny minisitera misahana izany 
handray andraikitra. Teny atsipy ihany ho antsika manampanahy, sady ny hendry ihany no anarina. 

Razanakoto Ndriana Zo Robert 









Enregistrer mon nom, mon e-mail et mon site web dans le navigateur pour mon prochain commentaire. 



