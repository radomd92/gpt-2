MASINDRAY AVARADRANO : JIOLAHY NIAIKY HELOKA, NAHAZO FAHAFAHANA VONJIMAIKA – MIDI MADAGASIKARA

Nanaitra ny sain’ny ankamaroan’ny mponina ao amin’ny kaominina Masindray, ny nandre fa nahazo 
vonjimaika ilay lehilahy iray izay tratra nangalatra omby rehefa natolotra ny fampanoavana, 
zoma lasa teo. Omby nifatotra teo an-tokotany no nalain’ny voampanga ny andron’ny 19 jolay lasa 
tao Ambohidava. Rehefa nanao fanadihadiana ny zandary, dia fantatra fa ity lehilahy ity no naka 
omby satria nisy vavolombelona nanamarina izany. Niaiky tokoa ity voampanga nandritra ny famotorana 
ka nilazany fa namidiny tany Anjeva ilay omby ka nanefany trosan’olona ny vola. Hita tany Anjeva 
ilay omby sy ilay mpividy halatra. Ny Talata izao moa no hiakatra fitsarana ny raharaha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

