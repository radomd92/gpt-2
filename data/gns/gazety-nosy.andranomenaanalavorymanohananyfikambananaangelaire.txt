ANDRANOMENA ANALAVORY : MANOHANA NY FIKAMBANANA ANGELA IREO FOKONOLONA

Nitsangana nanaporofo ny zava-misy marina ao Andranomena Analavory ireo fokonolona anarivony 
any an-toerana. Nasehon’ireo fokonolona ny faran’ ny herinandro teo fa manohana ary miombon-kevitra 
ny Fikambanana Angela ry zareo. Nisy ny fiarahan ireo vahoaka any an-toerana sy ny tompon’ ny fikambanana, 
nanao loabary an-dasy ny olana lalovan’ny fikambanana amin izao fotoana. Araka ny resaka nifanaovan’ny 
tonta dia tsy olan’ity fikambanana mpanao asa soa ity irery ny fikasan’ireo mahitahita haka ankeriny 
tany misy ny fotodrafitrasa nahorin’ity fikambanana ity. « Tsy rariny ary tsy azo ekena ny teti-dratsy 
olom-bitsy mikasa hakana ny tany », hoy ny solontenam-pokonolona. Ireto farany izay mahatsiaro 
raha voakitikitika amin ny taniny ny fikambanana dia ho tandindomin-doza ny ho avin’ny zanak’izy 
izay mandranto fianarana ao amin’ireo sekoly nahorin’ny “Association Angela”. Tandindomin-doza 
ny fahasalaman’ny vahoaka, izay tsy manana toeram-pitsaboana afa-tsy ao amin ny hôpitaly nahoron’ity 
ity. Vahoaka ao anatin ny Fokontany miisa dimy ary olona maherin’ny 1500 mantsy no indray misitraka 
asa soa ataon’ny Fikambanana. Asa soa izay maimaimpoana tanteraka ho fitsinjovana ireo vahoaka 
an-toerana. Ho fanamaivanana ny fahasahiranan’ireo vahoaka mantsy, ny fikambanana Angela dia 
sekoly Epp sy Ceg. Tsy vitan’izay fa mbola miantoka sakafo ho an’ireo mpianatra ihany koa. Nisy 
ny hôpitaly nahorin’izy ireo, ka ny Fikambanana ihany no miantoka ny fitaovana sy ny dokotera miasa 
anatin’izany. Izany rehetra izany mitambatra anefa no kasain’ny ramatoa iray vadina jeneraly 
olona faharoa ao anatin ny fikambanana iray miaro ny zon’olombelona horavaina amin’ny alalan’ny 
am-pitaka ny tany izay an ny Fikambanana Angela ara-dalàna. Nijoro ireo fokonolona ary manao antso 
amin ny tomponandraikitra mahefa eto amin’ny Fanjakana mba hijery imaso akaiky ny raharaha satria 
ramatoa vadina jeneraly miaraka amin’ny fikambanana misy azy dia mampiseho ny maha lava tanana 
ireo. Hany ka voafahan-dalitra hatramin’ireo olom-boafidy sasantsasany. Naneho fankasitrahana 
Fitsarana kosa ireo Fokonolona amin’ny didy izay navoakany ka nilazan’ny Fitsarana fa hidina 
hijery ny zava-misy marina. Marihina fa manana ny taratasy ara-dalàna manamarina ny maha tompony 
ny fikambanana Angela. Izy ireo izay manao asa soa ao Andranomena Analavory tao anatin ny taona 




