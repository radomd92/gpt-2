AMBOHIMAHASOA-FIANARANTSOA : MIARAMILA MAMALY FATY – MIDI MADAGASIKARA

Raha natao hiaro ny vahoaka sy ny fananany moa no asan’ireo eo anivon’ny tafika, dia ny mifanohitra 
indray no hita indraindray. Manohy hatrany ny fanaparany fahefana ny miaramila sasany. Ny alahady 
teo, nandritra ny lanonana seho an-tsehatra nataona mpanakanto iray tany amin’ny kaominina Ambohimahasoa, 
Fianarantsoa, dia nisy ny fifanolanana teo anivon’ny samy tompon’andraikitry ny filaminana 
ny fiambenana, dia ny miaramila sy ny ZAMA izany. Ireto farany moa dia karazana polisim-bohitra 
andrimasom-pokon’olona amin’ny faritra ambanivohitra. Nisy ny fifampikasihan-tànana teo 
roa tonta ka vokatr’izany dia naratra ny sasany tamin’ireo miaramila. Tsy namela ny raharaha ho 
mora tamin’izao moa ireto farany fa dia nanatanteraka sava hao eran’ny tanàna mba hikarohana ireto 
ireto omaly maraina. Noho ny azon’izy ireo moa ireo mpikamban’ny ZAMA dia notaritarihin’ireo 
tsisy hantra hatreo amin’ny anoloana tranom-panjakana iray. Avy hatrany moa ireto miaramila 
nampihatra fitsaram-bahoaka tamin’ireo voalaza fa nandratra ny naman’izy ireo. Nodarohan’izy 
tsy nisy indra fo ireo ZAMA azony. Saingy tsy vitan’izany fa mbola nosorana sakay ihany koa ny maso 
sofin’ireo tsy manam-piaro. Raha ny vaovao voaray hatrany moa dia niseho teo ambanin’ny mason’ny 
Distrika sy ny ben’ny Tanàna izany rehetra izany. Ny vahoaka nahita sy nanatrika moa dia samy naneho 
alahelony avokoa manoloana izao fanaparam-pahefana sy fampijalian’olona mihoam-pampana izao. 
tsy nisy afa-nanoatra satria tokoa dia atody miady amam-bato ny tena. Ny olona sasany moa dia vaky 
tanteraka fa toa ny miaramila indray no manome ohatra ratsy niseho. Hatraiza ny maha-tany tan-dalàna 
Madagasikara izay dradradradraina lava eto amin’ny firenena raha ny fankatoavana ny lalàna mifehy 
tsy misy akory ? 




















