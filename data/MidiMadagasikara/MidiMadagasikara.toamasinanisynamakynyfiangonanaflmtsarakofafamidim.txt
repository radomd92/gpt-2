TOAMASINA : NISY NAMAKY NY FIANGONANA FLM TSARAKOFAFA – MIDI MADAGASIKARA

Novakian’ andian-jiolahy ny fiangonana tantanan’ny Loterana tao Tsarakofafa, ny alin’ny alarobia 
ny alakamisy teo tokony tamin’ny 02ora maraina. Nangalarin’ireo andian-jiolahy tamin’izany 
fanamafisam-peo sy ny “synthétiseur” ary moto scooter iray. Vao nahazo antso anefa ny polisin’ny 
faha-2 Toamasina, dia tonga ara-potoana nijery ny zava-nisy, saingy vao nahita ireto polisy ireto 
dia nitsoaka ka navelan’izy ireo teny an-dàlana ireto fitaovam-piangonana nangalarin’izy ireo. 
tao anatin’ny haizin-kitroky ny tanànan’i Tsarakofafa kosa ireto andian-jiolahy ka tsy nisy 
polisy nanenjika azy ireo. Isany tena mahazo vahana amin’izao fotoana izao ihany koa eto Toamasina, 
resaka vaky trano, saika ny antso voarain’ny polisy raha tsy fanendahana dia ity vaky trano ity 
ankehitriny. Ho an’ny polisin’ny kaomisarian’i Toamasina, dia mpamaky trano efa-dahy izay mpanedaka 
koa, no saron’izy ireo tao Ankirihiry bazary may mbola niaraka tamin’ireo fitaovana fampiasany 
solosaina iray fentin-tànana avy nangalarin’izy ireo. Ny roa tamin’izy efa-dahy ireto Ra-Jim 
Heritiana dia isany efa nifampitadiavan’ny polisy noho ireo fitoriana sy fitarainana maro mikasika 
ireo voarain’ny polisy eto Toamasina, mbola misy naman’izy ireo roa hafa koa karohina. Ankoatr’ 
noho ny fitarainan’ny vahoaka ao Tanambao Verrerie mampiasa ny tetezan-kazo mampitohy ny fokontany 
noho ny ranon’i Pangalana izay tena be mpanendaka sy mpandrava vao maizina fotsiny ny andro, dia 
polisy hanara-maso izany manomboka izao. 




















