ANALAMAHITSY  : ANDIAN-JIOLAHY RAVAN’NY POLISY | NEWSMADA

Par Taratra sur 07/12/2016 

Saron’ny polisy avy ao amin’ny boriborintany fahavalo eny Analamahitsy ny faran’ny herinandro 
ireo andian-jiolahy mpangarom-paosy sady mpanendaka. Araka ny fanazavan’ny polisy, misy lehilahy 
mody mampitangorona olona amin’ny alalan’ny mena mahazo kanefa mangarom-paosy rehefa mifaneritery 
olona satria bahanan’izy ireo amin’ny baoritra fanaovana mena mahazo. Maro ireo olona mimenomenona 
tsy hita ny vola rehefa avy manao ity mena mahazo ity. Tonga teny an-toerana ny polisy tamin’io fotoana 
ka noraisim-potsiny ireo jiolahy taorian’ny lanonana fampisehoana hetsika natao hitadiavam-bola 
an’i Gérard, mpilalao sarimihetsika. 

Lasibatry ny jiolahy maromaro koa ireo olona mitondra fiara avy mijery fety ka hizotra hody amin’ny 
Androhibe iny, tamin’io fotoana io ihany. Misy jiolahy mametraka vato amin’ny arabe. Tratran’ny 
teo akaikin’ny vatobe napetrak’izy ireo ny jiolahy efatra. 



Les commentaires sont fermées. 

