ESPÉRANCE « BLACK NADIA » : « TSY IZAHO ILAY KOPIKOLÉ NIHARAN’NY TORA-BATO TANY MANAKARA » – MIDI MADAGASIKARA

Tsy niandry ela fa omaly ihany dia naneho ny heviny i Tiana Jeannick Esperance, ilay nandrombaka 
lalao kopikolé noho ny fitovizany tarehy sy fihiràna tamin’ny mpanakanto Black Nadia. Izany dia 
fampisehoana tokony niakaran’i Black Nadia an-tsehatra tao Sahasinaka-Ikianja. Tezitra anefa 
olona satria tsy io farany no tonga tao fa vehivavy iray izay voalaza fa kopi-kolé. Raikitra ny tora-bato 
nanimba ny lapihazo sy ny teo amboniny, ny harivan’ny asabotsy teo. Manoloana izany indrindra 
nanazava i Espérance fa tsy izy velively no voakasik’ilay raharaha. « Nandritra ny roa herinandro 
izay no tsy niala teto Toamasina », raha araka ny teniny. Mendrika hofaizina hatrany ny olona mamitaka 
toa ity nitranga ity. Sady manimba ny anaran’ny mpanakanto no manimba ny tontolon’ny fikarakarana 
ihany koa. Raha ny fantatra mantsy ankehitriny dia maro ny mitondra anaran’ny mpanakanto amin’izao 
misoloky etsy sy eroa manao fifanarahana. Andrasana ny hetsiky ny zandary ao Sahasinaka. 




















