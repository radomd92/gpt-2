ASAN-JIOLAHY ANTSIRABE :: LEHILAHY IRAY MATY NOTIFIRIN’ NY POLISY • AORAHA

Lavon’ny balan’ny polisy nandritra ny fanenjehana azy, tamin’ny harivan’ny sabotsy lasa teo 
ho tamin’ny 6ora sy sasany ny lehilahy iray,i Gena, voatondro ho jiolahy malaza eto Antsirabe. 
fa namaly tifitra an’ireo mpitandro ny filaminana nanenjika azy ity lehilahy antsoina hoe Gena 


Voalaza fa naman’ireo jiolahy miisa fito efa voasambota tamin’iny herinandro lasa teo iny sady 
noka­rohina hatramin’ ny ela izy. Isan’ny nahafantarana azy ny fanafihana mitam-basy ka efa nidirany 
amin’ny fonjan’i Tsiafahy sy ny fonjan’ Antsirabe. Raharaha miisa fito indray no mahakasika azy 
anatin’izay fotoana naharitra nikarohana azy izay. Teo ny asan-jiolahy tao aminà trano fivarotana 
ao Antsena­kely, roa herinandro lasa izay. 

Loharanom-baovao avy amin’olon-tsotra no nahalalana fa tao Antsenakely izy, tamin’io harivan’ny 
io. Nidina teny an-toerana nikasa ny hisambotra azy avy hatrany ny polisy, saingy tsy nanaiky mora 
fa nitsoaka . Naha­ritra antsasak’adiny ny fifanenjehana teo aminy sy ireo polisy ary ireo fokonolona 
tamin’izany. 

Rehefa tonga tamin’ny toerana iray tsy nahafahany niroso intsony izy no fantatra fa nampiasa ny 
poleta vita tanana teny aminy. Ho fiarovana ireo fokonolona nanampy tamin’ny fanenjehana dia 
nitifitra ihany koa ny polisy. Izao namoy ny ainy izao ity lehilahy manodidina ny 30 taona ity. Mbola 
teny an-tanany ilay basy vita gasy voalaza ho fampiasany . 

Ankoatra io jiolahy lavon’ny bala io sy ireo namany fito izay efa midoboka am-ponja vonjimaika 
mbola misy naman’izy ireo hafa, mandrafitra tambajotranjiolahy miandahy miambavy mpanao asa 
eto Antsirabe, no karohina amin’izao fotoana izao. 









Enregistrer mon nom, mon e-mail et mon site web dans le navigateur pour mon prochain commentaire. 



