NOSY MAORISY  : NIGADRA 20 TAONA ILAY MALAGASY NITELINA HÉROÏNE | NEWSMADA

Par Taratra sur 25/03/2017 

Natao tany Maorisy, ny alakamisy teo, ny fitsarana ny teratany malagasy iray, R.S.A, 33 taona, 
nitondra héroïne tany an-toerana, ny 6 oktobra 2012. Voaheloka higadra 20 taona an-tranomaizina 
Maorisy ity tovolahy ity. Efa notanana am-ponja vonjimaika ny lehilahy, ny taona 2012 no ho mankaty, 
hoe, efa tany am-ponja nandritra enin-taona izy. Araka ny vaovao avy any an-toerana, avy aty Antananarivo 
tovolahy io no nitondra bolabolana heroïne miisa 76, izay voalaza fa nateliny. Tsy tratra’ny fisavan’ny 
teny Ivato sy tany Maorisy izy io. Nandritra ny famoahany ireo bolabola tao an-kibony, nisy tampoka 
fahasarotana ka voatery naiditra hopitaly izy io. Tra-tehaka teo ilay tovolahy malagasy io. Nodidina 
amin’ny hopitaly iray ao Maorisy izy, ka anisan’ny nosamborin’ny polisy miady amin’ny zava-mahadomelina 
koa ny dokotera nandidy azy, ary efa nigadra enin-taona. Maorisianina efatra hafa ihany koa voasambotra 
raharaha ity. Efa notanana am-ponja ihany koa ireo olona ireo. Tsy tafody an-tanindrazana ilay 
malagasy raha tsy an-taona maro mahefa sazy. 



Les commentaires sont fermées. 

