AMBODIN’ISOTRY : TSENAN-DAMBA MAROMARO, MAY KILA FIREHITRA – MIDI MADAGASIKARA

Andro vitsy monja taorian’ilay hain-trano goavana teny Ankorondrano dia nitrangana hain-trano 
koa teny amin’iny faritra Ambodin’Isotry iny, omaly vao maraim-be. Ireo tsenan-damba mampalaza 
faritra iny, indray no kilalaon’ny afo tamin’ity indray mitoraka ity. Fivarotana maromaro teny 
no lasa lavenona. Tokony ho tamin’ny 12 ora alina tany ho any no nisehoan’ny loza, raha ny fantatra 
an-toerana. Hatreto dia tsy mbola fantatra mazava izay tena antony nahatonga ny loza. Maro amin’ireo 
sy tompon’ny fivarotana no mieritreritra fa mety afon- tsaribao tsy tana no nahatonga izany, nampian’ny 
migaina sy somary mandrivotra. Nisahotaka avokoa ny rehetra raha vao nanomboka nijolofotra fotsiny 
setroka tamin’ny iray tamin’ireo tranoheva teny an-toerana. Poa toa izany anefa dia niantefa 
fivarotana manodidina izany afo izany. Vao mainka moa nampantajaka ny lela afo ny fihitaran’izany 
toerana fivarotana zava-pisotro. Ity farany izay kila hotohoto ihany koa. Tsy nisy ny aina nafoy 
ny naratra tamin’ity fahamaizana teny Ambodin’Isotry ity. Na izany aza, tombanana ho an-tapitrisany 
entana lasa lavenona. Mbola saika tavela tao amin’ireo fivarotana ireo avokoa mantsy ny antontan-damba 
tokony amidy. Vetivety ihany koa dia tonga teny an-toerana ireo mpamonjy voina. Tsy nampanano 
loatra ny nifehy ny afo, na dia naharitra adin’ny iray maninjitra aza izany. Hain-trano faharoa 
tato anatin’ny herinandro ity nitranga teny Ambodin’Isotry iny. Ny mahagaga dia saika fivarotana 
orinasa no tena lasibatry ny afo, izany hoe ireo toerana mety hisiana hananan’ny sasany sain-dratsy 
Maro araka izany ireo mieritreritra ny hoe sao mba misy ambadika izao hain-trano misesisesy eto 
izao. Asa aloha. 




















