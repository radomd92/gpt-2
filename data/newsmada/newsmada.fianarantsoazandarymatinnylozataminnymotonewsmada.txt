FIANARANTSOA: ZANDARY MATIN’NY LOZA TAMIN’NY MOTO | NEWSMADA

Par Taratra sur 16/07/2018 

Niharan-doza ny zandary roa nandeha Scooter tany Imandry Tsaramandroso, omaly tamin’ny 12 ora 
sasany alina. Maty tany amin’ny hopitaly ny zandary lietna iray tamin’ireo niharan-doza. Araka 
vaovao avy any amin’ny zandary, nandeha hamonjy toby izy roa lahy ireo io alina io. Niala lalana 
ireo ary nifatratra tao ambany kamiao iray nijanona teo amin’ny ankavanan-dalana. Naratra mafy 
ireo vokatr’izany. Nentina tany amin’ny hopitaly Antambohobe, saingy maty tokony ho tamin’ny 
ora maraina ilay lietna. Naratra manaraka fitsaboana kosa ny zandary GPHC. Tonga teny an-toerana 
polisy nanao ny fizahana ny loza. 

Moto iray ihany koa niharan-doza teny amin’ny By Pass ny asabotsy hariva teo. Nisy fiara nivily 
kanefa ilay moto nandeha mafy ka tsy tafala intsony. Nirefotra mafy ny fifandonana ka nipitika 
nahetsika intsony ilay mpamily. Nentina tany amin’ny hopitaly avy hatrany. Tonga teny an-toerana 
polisy nanao ny famotorana. 



Les commentaires sont fermées. 

