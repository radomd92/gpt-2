ANTANANDAVA – TOAMASINA : ANDIAN-JIOLAHY NIRONGO BASY NAMAKY MANGAZAY FENO LAVANILA | NEWSMADA

Par Taratra sur 31/05/2017 

Saron’ny polisy avy ao amin’ny boriborintany voalohany ao Tanambao II Toamasina, ny asabotsy 
mey 2017 ireo andian-jiolahy nirongo fitaovam-piadiana avy namaky mangazay misy tahirina lavanila 
masaka ao Antanandava… 



Tratran’ny vela-pandriky ny polisy tao Antanandava Toamasina, ny asabotsy teo ireo andian-jiolahy 
12 nirongo fiadiana tompon’antoka tamin’ny fanafihana mangazay misy tahirina lavanila efa masaka 
taon-dasa. Araka ny fampitam-baovao avy amin’ny polisy, nampiasa fiarakodia mahazaka entana 
t sy 500 kg ireo jiolahy tamin’io fotoana io. Nahazo loharanom-baovao anefa ny polisy avy ao amin’ny 
faharoa Mangarano momba ny fisian’ity fiara mitondra lavanila ity hiditra an’i Toamasina avy 
RN 2 iny. Niroso tamin’ny fisavana ilay fiara ny polisy ka hita tao ny lavanila masaka tanaty kitapo 
10 sy amina baoritra iray izay mitotaly 262 kg ny lanjaran’ireo entana ireo. Tsy vitan’ny lavanila 
no nangalarin’ireo jiolahy tamin’io fotoana io fa lasan’izy ireo hatramin’ny fitaovana maro 
amin’ny fanaovan-trano koa ireo. Nandritra ny famotorana ireo jiolahy, fantatra fa efa tambajotra 
mihitsy ireto jiolahy tratra namaky magazay ireto. Jiolahy roa hafa naman’ireto voasambotra 
mbola karohin’ny polisy satria tafaporitsaka tamin’io fotoana io. Miisa 10, araka izany, ireo 
voasambotra amin’ity raharaha halatra lavanila ity. Araka ny fanazavan’ny kaomisera Rakotovao 
Christian, amidin’ireo olon-dratsy 140 000 Ar ny iray kilao amin’ny lavanila masaka raha manodidina 
2 hetsy Ar kosa ny lavanila maitso. 

Lavanila nokasaina haondrana any ivelany ireto lasan’ny jiolahy ireto. 



Les commentaires sont fermées. 

