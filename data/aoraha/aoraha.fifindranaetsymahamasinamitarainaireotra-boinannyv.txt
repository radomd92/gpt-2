FIFINDRANA ETSY MAHAMASINA :: MITARAINA IREO TRA-BOINAN’ NY VATOBE TENY AMPAMARINANA • AORAHA

Velon-taraina. Tsy afa-po loatra amin’ny fametrahana azy ireo etsy Mahamasina sy ny famindrana 
amin’ny tanàna “village Voara” Andohantapenaka ny sasany amin’ireo tra-boina niala teny Ampamarinana. 
ny fiainana andavanandro eny an-toerana, dia misy ihany koa ireo mahatsiaro fa tsy misy fidiram-bola 
rehefa nafindra trano. 

“Efa eo am-pitadiavana trano hipetrahana mihitsy izao, satria araka ny fantatra dia hafindra 
Andohantapenaka izahay. Tsy mety aminay ny hipetraka eny satria ny zanakay aty no mianatra, sarotra 
hanorenanay ny fiananay eny indray”, hoy i Arisianaka Tiana , raim-pianakaviana nanofa trano 
Ampamarinana. 

Etsy an-danin’izay , tsy mahafa-po ireo olona mipetraka etsy Mahamasina ihany koa ny zava-misy 
amin’ny toerana handraisana azy ireo. “Olana ny tsy fahafahanay miasa satria mitaona rano no asako 
an-toerana, ary manasa lamban’olona ny asan’ny vadiko. Eo am-pitadiavana asa izahay fa tsy mbola 
satria teny ambony teny daholo ny olona nanakarama anay”, hoy hatrany ity raim-pianakaviana ity. 

Olana ho an’ireto mpivady ny fahateren’ny lay itoeran’izy ireo satria tokantrano telo no miara-mipetraka. 
mbola nisy fanampiana fa efa nandray ny anarana fotsiny ny tompon’ andraikitra samihafa”, hoy 
vadin’i Arisianaka Tiana. 

Tsiahivina fa mbola misy hatrany ireo olona miala amin’ny toerana ka midina mifindra eny Mahamasina, 
ny fanazavan’ny lehiben’ny fokontany eny an-toerana, omaly. Olona manodidina ny roanjato no 
niala tamin’ny tranony teny Ampamarinana raha ny tarehimarika avy amin’ny Birao nasionaly misahana 
loza voajanahary (Bngrc). 









Enregistrer mon nom, mon e-mail et mon site web dans le navigateur pour mon prochain commentaire. 



