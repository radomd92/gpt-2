PESTA ETO TOAMASINA : RAIKITRA INDRAY NY SAKOROKA TAO AMIN’NY HOPITALY MORAFENO – MIDI MADAGASIKARA

Isan’ny olana mahatonga ny aretina pesta tsy voafehy eto Toamasina ny fisisihan’ireo havany haka 
fatin’ny havany matin’ny pesta. Taorian’ilay tranga niseho tao amin’ny hopitaly Morafeno (hopitaly 
teo aloha) nandritra ity ramatoa be iray maty noho ny pesta nahazo azy, ny alakamisy hariva teo dia 
nitrangana sakoroka hafa indray koa tamin’ity hopitaly ity nandritra ny fikasan’ireto havan’ny 
haka ny fatin’ny havany. Voatery nakana mpitandro ny filaminana mihitsy ny raharaha vao nilamina, 
nameno ny efitram-pitsaboan’ny hopitaly ny fianakavian’ity matin’ny pesta haka ny havany halevin’izy 
fa tsy eken’izy ireo hoe ny mpitsabo sy ny mpiasan’ny BMH nanao izany noho tahotra “very faty”. Nandritra 
fahatongavan’ireo mpitandro ny filaminana nandamina ny raharaha no nararaotra nandevina ity 
matin’ny pesta ny alakamisy tao amin’ny hopitaly Morafeno ity. Tsy nisy aloha ny zavatra simba 
izao sakoroka izao, na efa nisy ihany aza ny fifanosehana tao amin’ny hopitaly, sy ireo fianakavian’ny 
tafiditra tamin’ny efitrano nisy ilay razan. Ankoatra izay dia mandeha koa ny tsaho fa malaina 
ny sampam-pitsaboana ny pesta eto Toamasina ireo mpitsabo, izay nambaran’ny komity misahana 
valan’aretina fa tsy marina, satria ankehitriny aza dia misy ireo orinasa sy ny syndikan’ny mpitsabo 
ny minisiteran’ny fahasalamana hanampy isa ny mpitsabo hanamora ny fitsaboana sy fikarakarana 
marary. 




















