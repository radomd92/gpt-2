AMBODIVONA: MIRONGATRA NY FANENDAHANA ANATY FIARA    | NEWSMADA

Par Taratra sur 09/11/2018 



Mampitaraina ny maro, indrindra ireo mpandeha fiara, ny fisiana tontakely manao andiany manendaka 
fiara eny Ambodivona amin’ny lalana mivoaka eny Ankorondrano sy miakatra eny Manjakaray… 

Rehefa fitohanan’ny fifamoivoizana no tena anaovan’ireto tontakely ireto ny asa ratsiny. Araka 
fijoroana vavolombelona nataon’ireo olona lasibatr’ireto jiolahy ireto, mody mandehaleha 
sisin’ny fiara izy ireo sady mijery ny entan’ireo olona ao anatiny. Raha sendra hitan’izy ireo 
tsy mihidy ny fiara, sokafan-dry zalahy mihitsy ka alain’izy ireo avy hatrany ny poketra sy ny telefaonina 
eny am-pelatanan’ireo olona ao anaty fiara. Lasa mitsoaka avy hatrany izy ireo rehefa avy manendaka 
mizarazara ny lalan’izy ireo aorian’izay. Eo Ambodivona amin’iny lalana mihazo an’Ankorondrano 
no tena anaovan’izy ireo ny asa ratsiny. Eo amin’ny fiantsonan’ny taksiborosy hatreny Manjakaray 
ny tena ahitana azy ireo. Ankoatra izany, lasibatr’izy ireo ireo fiara mijanona amoron-dalana. 
ireo an-keriny mihitsy ny varavarana rehefa hitan’izy ireo fa misy zavatra lafo vidy ao anaty fiara. 
ireo olona mahafantatra ireto jiolahy ireo, saingy tsy afa-manoatra noho ny tahotra ka mijery 
ny zavatra ataon’izy ireo. Manaitra ny tompon’andraikitra, araka izany, mba hijery akaiky ity 
tsy fandriampahalemana eny amin’iny faritra Ambodivona iny. Manginy fotsiny ireo mody hariva 
amin’iny lalana iny. 



Les commentaires sont fermées. 

