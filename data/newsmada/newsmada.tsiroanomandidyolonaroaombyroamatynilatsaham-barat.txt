TSIROANOMANDIDY : OLONA ROA, OMBY ROA MATY NILATSAHAM-BARATRA | NEWSMADA

Par Taratra sur 15/12/2017 

Maty tsy tra-drano ireo olona roa sy omby roa nilatsaham-baratra tao Morarano Avaratra kaominina 
Fihaonana, omaly tolakandro… 

Fianakaviana nandroaka omby handeha hody avy any an-tsaha ireto niharam-boina ireto. Nilatsaka 
anefa ny varatra ka nifatratra tao amin’ireto fianakaviana ireto. Vokany, olona roa indray namoy 
ainy (ankizilahikely 16 sy 17 taona) niampy omby roa. Olona roa hafa kosa naratra mafy. Araka ny 
nahita ny zava-nitranga tany an-toerana, samy tsy nisy nanampo na inona na inona na ireto fianakaviana 
na ireo teo an-tanàna fa ny varatra efa nipoaka no nahataitra ny olona. Isan’ireo naratra tamin’ity 
ity ny rain’ireto ankizy niharam-boina ireto, saingy avotra kosa izy. 

Nentina haingana teny amin’ny hopitaly ireo niharam-boina. Nifanome tanana tamin’ny fitondrana 
marary nankeny amin’ny hopitaly ireo mponina ao an-toerana. Hatramin’ny omaly, mbola manaraka 
ao amin’ny hopitaly ao Tsiroanomandidy izy ireo. 

Nohamafisin’ny loharanom-baovao hatrany fa isan’ny toerana masiaka varatra iny toerana iny 
tsy vao izao no nahitana olona nilatsaham-baratra toy izao tany amin’iny faritra iny. 



Les commentaires sont fermées. 

