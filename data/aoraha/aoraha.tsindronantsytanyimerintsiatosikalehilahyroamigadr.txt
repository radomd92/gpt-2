TSINDRON'ANTSY TANY IMERINTSIATOSIKA :: LEHILAHY ROA MIGADRA TAMIN'NY FAMONOANA AN’IREO TELO MIANAKA • AORAHA

Tsy afa-miala. Naiditra am-ponja vonjimaika eny amin’ny fonjaben’i Tsiafahy, nanomboka omaly, 
lehilahy roa voasaringotra tamin’ny raharaha famonoana ho faty olona telo mianaka tamin’ny alalan’ny 
antsy, teny Imerintsiatosika, tamin’ny alin’ny alahady 26 aogositra lasa teo. Nahazo fahafahana 
ny olona dimy hafa anisan’ny voarohirohy. 

Naharitra ora maromaro ny nandinihana ny raharaha sy ny niatrehan’ireo voarohirohy ny mpitsara 
famotorana eo anivon’ny Fampanoavana, teny Anosy, afak’omaly. 

«Nandà hatramin’ny farany ny fiampangana azy izy roa lahy ireo. Ny porofo, lamba sy akanjo nihoson-dra, 
no nanenjehana ka tsy nahafahan’izy ireo niala tamin’ity raharaha ity. Mifankahazatra sy mifankahalala 
telo mianaka namoy ny ainy ny iray amin’ izy roa lahy», hoy ny mpanao famotorana. 

Tsy mbola voafaritra mazava, araka ny fanazavana voaray hatrany, ny tena antony nanaperana ny 
ireto mpivady sy ny zanak’ izy ireo vavikely, enina taona, tao an-tranon’izy ireo teny Imerintsiatosika. 

Nampivarahontsana ny habibiana niseho tao amin’ity tokantrano nisy azy telo mianaka ity. Teo 
fandriana no nahitana ny vatana mangatsiakan’izy ireo, izay efa nihoson-dra ary samy nahitana 
antsy. Bisikileta, vata fahita- lavitra sy solosaina ary vola no very tao an-trano. 

Maromaro ny olona nampa- nantsoina sy nosamborina tamin’io raharaha io. Misy ny avy eo an-toerana 
ary misy ny monina eto an-drenivohitra. Ny roa amin’ izy ireo ihany ireto naiditra am-ponja ireto. 









Enregistrer mon nom, mon e-mail et mon site web dans le navigateur pour mon prochain commentaire. 



