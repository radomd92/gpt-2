AHINA HO NANODINKODIM-BOLA AMPOLONY MILIARA ARIARY: “WANTED” I ARIZAKA  RABEKOTO RAOUL | NEWSMADA

Par Taratra sur 27/02/2020 

Ifampitadiavana. Efa namoahan’ny fanjakana didy tsy fahazoana mivoaka any ivelany (IST) kanefa 
siosio izao fa hoe tafatsoaka any ivelany. Namoahan’ny Bianco filazana fikarohana ny tale jeneraly 
aloha an’ny Cnaps, Rabekoto Arizaka Raoul. Ahina ho nanao fanodikodinam-bolan’ny Cnaps mitentina 
miliara dolara Ar. ”Wanted”! 

Nilatsaka ny filazana fikarohana avy amin’ny Bianco. Tsy hita popoka ary tsy fantatra na aiza na 
ny tale jeneraly teo aloha an’ny Cnaps ity. Navoitran’ny tale jeneralin’ny Bianco, araka ny fanambarana 
omaly, fa efa namoahana didy tsy fahazoana mivoaka any ivelany (IST), ny 3 febroary lasa teo, io 
io nefa izao voalaza fa any ivelany izao. Navoakan’ny haino aman-jery samihafa fa efa any Soisa 
amin’izao fotoana izao rehefa nihazo ny tany Nosy Be ny 19 febroary lasa teo. Nandray fiaramanidina 
Nosy La Reunion izy ary avy eo, nihazo ny any amin’ity firenen-dehibe any Eoropa ity. 

Etsy andaniny anefa, notorin’ny eo anivon’ny filankevi-pitantanan’ny Cnaps Rabekoto Arizaka 
noho izy ahina ho voasaringotra amin’ny raharaha fanodinkodinam-bola amina miliara maro tao 
trano fiahiana ny sosialin’ny mpiasa io. Notsiahivin’ny fanambaran’ny Bianco fa efa nandeha 
anatin’ny 10 andro ny fanadihadiana azy momba ity raharaha ity raha efa tamin’ny fiandohan’ny 
ny niantombohan’izany. 

Tsy tonga niatrika ny fanadihadian’ny Bianco 

Nampiantsoina teny amin’ny Bianco Ambohibao ny tenany 20 febroary. Tsy tonga niatrika ny fanadihadiana 
ho natao taminy anefa ity filohan’ny federasion’ny baolina kitra (FMF) ity. Nanoina ny antso sy 
teny an-toerana nohadihadiana kosa anefa ireo namany, ahina ho mpiray tendro aminy. Nanomboka 
izany, tsy mazava intsony hoe nahoana no nandositra ity mpitantana teo aloha ny eo anivon’ny Cnaps 
Efa herinandro mahery rahateo ny nielezan’izany feo amin’ny fandosirana izany. Tsy azo nohamaivanina 
ka izao nanapa-kevitra izao ny eo anivon’ny Bianco namoaka io filazana fikarohana io hitondrany 
momba izao raharaha izao eo anivon’ny fitsarana sy ny momba ireo raharaha ahina ho naha voasaringotra 
araka ny nambaran’ny eo anivon’ny Bianco hatrany. 

Resabe etsy sy eroa… 

Araka izany, zary lasa resabe any anaty tambajotra sosialy any ity raharaha ity. Mipetraka avokoa 
karazana fanontaniana. Eo ny gaboraraka sy ny tsy fahafehezana andraikitra. Ny mety ho firaisan-tendro 
koa ny tokony hanesorana tompon’andraikitra maromaro amin’izao raharaha mety ho nahatafaporitsaka 
izao… 

Na izany aza anefa, tsy misy ifandraisany amin’ny tontolon’ny baolina kitra izany rehetra izany. 



Les commentaires sont fermées. 

