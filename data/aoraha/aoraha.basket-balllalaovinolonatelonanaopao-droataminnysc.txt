BASKET-BALL LALAOVIN’OLONA TELO :: NANAO PAO-DROA TAMIN’NY “SCHOOL TOURNAMENT” NY SFX • AORAHA

Nandraoka amboara. Ekipan’ny kolejy katôlika Saint-François Xavier roa tamin’ireo telo niatrika 
famaranana no nandrombaka anaram-boninahitra tamin’ny fifaninanana an-tsekoly amin’ny taranja 
lalaovin’olona telo na ny “School Tounament Fiba 3×3” sokajy U15 sy U18. 

Ekipa efapolo no niatrika ny dingan’ny famaranana, izay tapitra tamin’ny sabotsy lasa teo, teny 
kianjan’ny Masindahy Misely Amparibe. Ny LSFA Anosi­vavaka no nameno an’ireo sekoly telo tafavoaka 
tamin’ny lalao famaranana. 

Tompondaka teo amin’ny sokajy zazalahy, latsaky ny 18 taona, ny SFX, izay nampijoro an-dry Sitraka 
Marco ao amin’ny ekipa nasionaly manomana ny Afrobasket U18. Lavon’izy ireo teo amin’ny famaranana 
ESCA Antanimena. Laharana fahatelo ny Arcade Ambohimanarina. Azon’ny SFX ihany koa ny amboaran’ 
sokajy U15 zazavavy taorian’ny fandreseny ny Rossignols Ambohimanarina. Nameno ny lampihazo 
EPP Analamahitsy. Lavon’ny LSFA Anosivavaka indray ny SFX tamin’ny famaranan’ny U15 zazalahy 
nitana ny laharana fahatelo ny Saint-Michel mpampiantrano. 

Niatrika famaranana roa ary tsy nahazo anaram-boninahitra mihitsy ny Rossignols. Ankoatra ny 
sekoly ity tamin’ny famara­nan’ny U15 zazavavy dia mbola resin’ny Akamasoa izy tamin’ny famaranan’ny 
zazavavy. Ny SFX indray teto no nitana ny laharana faha­telo. 

Sady nibata amboara no nandray taratasim-bola telo hetsy ariary avy amin’ny Telma avy ireo ekipa 
isan-tsokajiny. Dimy alina sy iray hetsy ariary ho an’ny ekipa laharana faharoa ary iray hetsy 
kosa ny an’ireo fahatelo. 









Enregistrer mon nom, mon e-mail et mon site web dans le navigateur pour mon prochain commentaire. 



