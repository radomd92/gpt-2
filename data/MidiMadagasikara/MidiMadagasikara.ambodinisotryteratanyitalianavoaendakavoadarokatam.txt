AMBODIN’ISOTRY : TERATANY ITALIANA VOAENDAKA, VOADAROKA TAMIN’NY VODIBASY – MIDI MADAGASIKARA

Tamin’ny andro antoandro be indray ny fanendahana tetsy amin’ny faritra iva. Lasa ny vola 600 euros 
niaraka tamin’ny vola malagasy tokony ho 120.000 ariary eo ary ny telefaonina marika Iphone 4. 
vitan’izany fa mbola voavely tamin’ny vodibasy ihany koa ilay lehilahy. Teratany Italiana, mpizahatany, 
niaraka tamin’ny namany hafa no voaendaka tetsy Ambodin’Isotry afak’omaly. Raha araka ny vaovao 
dia saika mba niaro ny tenany izy no sady nanenjika ireo mpanao ratsy koa. Saingy tsy afa-nanohitra, 
be no ho ny vitsy. Naratra ilay vazaha vokatry ny daroka nahazo azy. Poa toa izay kosa, dia tsy hita 
nanjavonan’ireo mpanendaka izay heverina ho efa mahafantatra tsara ny elanelan-trano sy ny toerana 
rehetra eny amin’iny faritra iva iny. Mbola mitombina hatrany raha amin’ny fijery tsotra ny hoe 
mafampana iny boriborin-tany iny. Nisy ihany ny mpanendaka maromaro izay voasambotry ny pôlisy, 
toa tsy nampijanona ny fanendahana izany. Ny fanontaniana mipetraka ankehitriny, dia ny hoe basy 
izy ve sa kilalao no ampiasain’ireo olon-dratsy. Nampiseho izany hatrany mantsy izy ireo tamin’izay 
nataony, saingy hatreto dia miahiahy ny mpitandro ny filaminana, fa mety natao hampitahorana 
ihany izany. Ny olona koa raha vao mahita basy fotsiny dia efa matahotra ary tsy hahavita ny hanavaka 
tena izy amin’ny kilalao, fa avy hatrany dia manaiky izay tenenin’ny jiolahy. An-tapitrisany 
no lasa isaky ny misy fanafihana tato ho ato teny amin’iny faritra iny. Na ity fanendahana vazaha 
fotsiny aza, dia efa manodidina ny 2 tapitrisa mahery ny teti-bidin’ny lasa rehetra : euros, ariary 
Iphone… 



