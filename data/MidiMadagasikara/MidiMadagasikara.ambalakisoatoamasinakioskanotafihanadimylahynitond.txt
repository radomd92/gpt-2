AMBALAKISOA TOAMASINA : KIOSKA NOTAFIHANA DIMY LAHY NITONDRA BASY – MIDI MADAGASIKARA

Miha-manakaiky indray ny taom-pihotazana lodsia sy ny andro fety eto Toamasina izay fotoana mampiakatra 
tahan’ny tsy filaminana eto Toamasina araka ny fahitan’ny OMC azy. Tsy 48ora taorian’ny famoriana 
OMC ireo filoham-pokontany niaraka tamin’ny mpitandro ny filaminana, omaly tolakandro dia efa 
fanafihana Kioska misahana ireny fikirakirana vola amin’ny finday ireny tao Ambalakisoa Toamasina. 
ny vaovao voaray dia jiolahy dimy no nanao izany fanafihana izany, ka ny telo nitondra basy niditra 
kioska saika haka ny vola tao, ny roa kosa efa niandry tamina môtô teo an-dalam-pasika mifanila 
kisoka ; saingy tao anatin’ny fandalovan’ny polisy manao fisafoana isam-pokontany mihintsy 
niseho ny fanafihana ka raikitra avy hatrany ny fanenjehana. Tsy nahazo na inona na inona ireto 
ireto tamin’izao fanafihana nataon’izy ireo izao, nisy iray voasambotry ny polisy ihany koa tamin’izao 
izao ka ny fanadihadiana ity voasambotra ity no nahalalan’ny polisy ny ekipa niaraka taminy ka 
am-pikarohana azy ireo ny polisy ankehitriny. Ny tranga toy izao no nahatonga ny prefen’i Toamasina 
Cyrille nametraka hafatra mafonja ho an’ireo filoham-pokontany ny tsy maintsy hametrahan’izy 
andrimasom-pokonolona miasa andro na alina isam-pokontany. Tsy ho resy mantsy ireo andian-jiolahy 
raha tsy misy ny fiaraha-miasan’ny fokonolona sy ny mpitandro ny filaminana amin’ny fanomezam-baovao 
sy matotra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

