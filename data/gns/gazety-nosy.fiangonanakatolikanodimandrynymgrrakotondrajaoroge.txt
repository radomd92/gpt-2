FIANGONANA KATOLIKA : NODIMANDRY NY MGR RAKOTONDRAJAO ROGER,  EVEKAN’I MAHAJANGA

Misaona ny fiangonana Katolika eto Madagasikara. Nodimandry teto andrenivohitra ny sabotsy 
teo mantsy ny Mgr Rakotondrajao Roger Victor Solo, evekan’ny diosezin’i Mahajanga. Raha ny fantatra 
noho ny aretina sy ny arerahana nahazo azy tamin’ny fikarakarana ny JMJ na ny andro maneran-tany 
an’ny tanora andiany faha-9, izay natao tany Mahajanga, ny volana oktobra lasa teo no nahafaty 
olom-piangonana ambony eo anivon’ny EKAR ity. 58 taona ny Mgr Rakotondrajao Roger tamin’izao 
izao. Marihana fa ny taona 2008 ny tenany no voahosotra ho eveka avy amin’ny fiketrehena masina 
Vatican. 

