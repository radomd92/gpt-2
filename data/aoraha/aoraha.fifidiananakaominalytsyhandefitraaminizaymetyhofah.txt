FIFIDIANANA KAOMINALY :: TSY HANDEFITRA AMIN’IZAY METY HO FAHATARAN’IREO KANDIDÀ NY CENI • AORAHA

Fahazarana amin’ny fiandrasana ny fe-potoana farany. Hentitra ny teny avy amin’ny Vaomiera mahaleo 
misahana ny fifidianana (Ceni) manoloana ny fitarazohan’ireo kandidà amin’ny fanaterana ny 
filatsahan-kofidiana amin’ny fifidianana kaominaly. Tsy hisy ny fanalavam-potoana fa rehefa 
ny fisoratana anarana eny anivon’ireo Rafitra misahana ny fanaraha-maso ny firotsahan-kofidiana 
ny distrika (Ovec) dia hikatona ny varavarana ary tsy hisy fandraisana kandidà intsony. 

Anisan’ny nohamafisin’ny Praiminisitra, Ntsay Christian, nandritra ny atrikasa niarahany 
Ceni sy ireo mpikambana sasany ao amin’ny governemanta, teny amin’ny lapan’i Mahazoarivo izany, 


Tetsy an-danin’izay, nanampy koa ny filohan’ny Ceni, Rakotomanana Hery, fa: “tsy hisy fandeferana 
ho an’ireo kandidà tara satria mila hajaina ny tetiandro efa napetraka. Manana hatramin’ny alakamisy 
5 ora hariva izy ireo amin’ny fanaterany ny antontan-taratasy filatsahan-kofidiany eny amin’ny 
Fantatra kosa fa 72 ora aorian’ny fisoratana anarana farany no hamoaka ny lisitr’ireo kandidà 
ny Ceni. 

Fanamorana ny firotsahan-kofidiana 

Anisan’ny naha velon-taraina an’ireo mpilatsaka hofidiana maro ny fahasarotan’ny fikarakarana 
antontan-taratasy. Misy taratasy sasany mantsy tsy maintsy soniavin’ireo lehibem-paritra 
prefektiora. Nandroso vahaolana amin’izany ny governemanta sy ny Ceni ka tapaka fa hampiharina 
lalàna mifehy ny fifidianana laharana 2014-020. Voalaza ao anatin’io lalàna io fa: “homena fahefana 
ny fanamarinan-tsonia ireo ben’ny tanàna sy lefitry ny ben’ny tanàna am-perin’asa”. Afaka manamarina 
taratasiny eny anivon’ny kaominina hilatsahany ihany, araka izany, ireo kandidà. 

Tsy nahitana vokany firy teo amin’ny fahavitrihan’ireo mpilatsaka hofidiana aloha izany fanovàna 
hatreto. Mbola vao dimy amby telopolo amin’izao fotoana izao ny isan’ireo kandidà manerana ny 
izay nanatitra ny filatsahan-kofidiany eny amin’ny Ovec. Iray amin’ireo ihany ny an’ny eto Antananarivo 
Ireo olona milatsaka amin’ny anaran’ny tenany manokana sy amin’ny anarana fikambanana kosa no 
an’isa. 











Enregistrer mon nom, mon e-mail et mon site web dans le navigateur pour mon prochain commentaire. 



