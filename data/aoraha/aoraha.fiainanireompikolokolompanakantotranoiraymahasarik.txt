FIAINAN’IREO MPIKOLOKOLO MPANAKANTO :: TRANO IRAY, MAHASARIKA AN’IREO LEHILAHY MALAZA AMIN’NY TAOVOLO SY VOLOMBAVA • AORAHA

Raha noheverina fa tsy manan-tsafidy loatra amin’ny taovolony ireo lehilahy tany aloha tany, 
efa mivoatra ankehitriny ny fahaizana mikolokolo ny volon’izy ireo. Matetika ireo olomanga no 
mitarika sy fitaratra arahin’ny andian-jatovo, na misy koa aza, efa lehibe mbola maka tahaka ny 
mpanakanto sy mpanao fanatanjahantena fanta-daza eto an-toerana sy any ivelany. Efa misy eto 
ny ivon-toerana mikarakara manokana ny hatsaran-tarehin’ny lehilahy,toy ny BarberShop Ikalasoa 
Ankaditapaka. 

Maro ireo mpanakanto toy ny tompon-trano mihitsy ao amin’io ivon-toerana io. Eny an-dalambe, 
an-tsehatra na eny amin’ny fahitalavitra no ahatazanana ny fivoarana amin’ny taovolo nosafidian’ireo 
lehilahy ireo, izay iangalian’ny vehivavy omban-dehilahy etsy Ankaditapaka. Toerana hahafahana 
tanteraka ny fikarakarana samihafa hatramin’ny taovolo ka hatramin’ny fikarakarana ny volombava 
volomaso izy io. Milazalaza ny niandohany sy ny nitsirian’ity hevitra ity ny mpitantana ny ivon-toerana. 
ao ihany koa ireo votoatin-dresak’ireo lehilahy rehefa eo am-pikarakarana endrika sy ny nahatonga 
mpanakanto hankafy an’ity toerana iray ity. 

Fakàna artista masoivoho 

Toerana fikarakarana endrika toy ny rehetra ihany ny Barbershop Ikalasoa tany am-piandohana. 
vehivavy no mpanjifa nokendreny, Ikalasoa Beauté no anarana nisalorany. Fotoana vitsy taty aoriana 
nitsiry ny hevitra hisintona ny lehilahy, satria toa tsy mba misy ivon-toerana manokana mikarakara 
ireo. « Andao hoitarina kely Ikalasoa ka hasiana anjara toeran’ny lehilahy ihany koa. Teo no teraka 
« Barbershop Ikalasoa » izay azo lazaina ho isan’ny voalohany raha eto Madagasikara », hoy i Kanto 
Mpitantana ny Barbershop Ikalasoa. 

Matetika ahenoana ny Barbershop Ikalasoa ny hetsika hisehoan’ireo mpanakanto, indrindra fa 
lehilahy. « Efa ela no niandrasan’ireo artista lehilahy ny ivon-toerana mandray an-tanana ny 
ny endrika amam-bikany. Marobe mantsy ireo menatra rehefa hoe handeha hikarakara endrika any 
toerana mahazatra, izay toa natokana ho an’ny vehivavy», hoy hatrany ny fanazavana. 

Naka mpanakanto iray mihitsy izy ireo nataony ho masoivoho hanaparitaka ny firehan-kevitra voiziny. 
nanomboka teo ireo mpanakanto hafa tonga eny amin’izy ireo hatramin’izao. Nisantatra azy i Nate 
Efa nandalo tao amin’Ikalasoa avokoa ry Sayda, Tsota, Kim Jah, Rak Roots, Twooki. Tokana kosa ny 
mpanakanto mpandeha ao, dia i Walker. 

Be resaka ny lehilahy 

Toy ireny vehivavy any amin’ireo mpikarakara endrika amam-bika , manana ny votoatin-dresany 
ireo lehilahy. « Kolontsaina amerikanina ny Barbershop. Ankoatra ny fikolokoloana volo sy volombava 
toerana tena maresaka ny etsy amin’ity trano fivezivezen’ny mpanakanto lehilahy etsy ankaditapaka 
Isan’ny mahafaly azy ireo sady manosika azy hiverina ny hoe manana toerana iray miaina sy mahafinaritra 
hahafahany mifanerasera amin’ny rehetra ao anaty fahalalahana», hoy hatrany i Kanto Tsiferana. 

Mandalo ao avokoa ny karazan-dresaka, toy ny fiainana eny amin’ny fiarahamonina eny, ny fiainam-pitiavana 
mitsipalotra eny, ny fiainan’ireo mpanakanto, ny tontolon’ny mozika ary ireo torohevitra momba 
taovolo sy ny volombava. « Ofanina manokana mihitsy ireo mpahay taovolo mba hanana votoatin-dresaka 
», araka ny fantatra. 

Mampiavaka ny Barbershop Ikalasoa, ny loko. « Ny volon-davenona no sonianay eo amin’ny tontolon’ny 
volo. Izahay no sangany nampiasa an’io loko io », raha ny filazan’i Kanto. Na izany aza, mahasarika 
ny loko rehetra ho an’ny Malagasy. Misy misafidy na ny maitso, manga, volontany, volomparasy izay 
zary mahazatra ny maro no mahita azy. 

Avereno ny lokom-boloko 

« Nahagaga anay indrindra ny nandray olona iray izay nangataka handokoana ny volony ho mena midorehitra. 
izahay satria tsy mahazatra izany ary mbola tsy nisy nangataka mihitsy. Roa herinandro teo ihany 
dia niverina ilay olona niteny hoe avereno amin’ny lokony taloha ny voloko», hoy i Kanto sady mitsiky. 

Tsy mbola ao anatin’ny fomba andavanandron’ny ankamaroan’ny Malagasy loatra ny fahasahiana 
taovolo miavaka sy manaitra araka ny fandinihan’ny mpitantana. Na ny mandoko volombava aza mampisalasala 
ireo. « Liana tokoa ny rehetra amin’ireo volo miala amin’ny mahazatra fahita any ampitan-dranomasina 
Eo am-boalohany dia velona ny hoe “Ataovy toy io…” Eny an-tsefatsefany eny kosa matetika no miova 
taovolo », hoy ny tompon’andraikitra ao amin’ny Barbershop. 

Raha te hanintona, tsy ny volo ihany no avadibadika fa isan’ny manome endrika ny lehilahy ihany 
ny volombava. Haitao manokana mihitsy satria misy ireo pitsopitsony ampiasaina aminy toy ny savony, 
fibangoana azy. Misy aza ireo mpanakanto voasarika amin’ny fandokoana volombava. 

«Manome endrika miavaka ny volombava ; matotra, hendry, masiaka. Eo koa ny taovolombava maha antitra 
na ny mifanohitra amin’izany. Misafidy ny toetry ny volombava sy volomaso mifanaraka amin’ireo 
tiany hananana ny tsirairay », araka ny fitantaran’ i Kanto Tsiferana. Mandany fotoana kokoa ny 
ny volombava mba hahasarika. Mila diovina toy ny volo rehetra mantsy. Bangoina haka ny endrika 
hanaovana azy. 

Azo asiana endrika manokana ihany koa ny volombava, tiana ny ho olioly na tsotra ohatra. Misy ihany 
ireo maniry hanana volombava, ka mampiasa vokatra manokana mampaniry azy na ireo vokatra manatsahatra 
faniriany ho an’ireo izay mahatsapa ho somary tsy be volombava loatra. 

Tsy ambakan’izany ny fikarakarana ny volon’ireo vehivavy ho an’i Ikalasoa. Amin’ny ankapobeny, 
ireo mpikirakira volo ao amin’izay sady mahafehy ny taovolo sy ny araka endrik’ireo vehivavy sy 
lehilahy. Manamboatra irony « DreadLocks » irony ihany koa izy ireo na ilay adikan’ny Malagasy 
« Rasta », ankoatra ny fanapahana, fandokoana. 



Manodidina ny dimy ny olona mandalo eo amin’ity ivon-toerana ity isan’andro. Tsy maintsy afa-po 
ireo vao miala ao. Tsy misy kosa ny tombo sy ala eo amin’ny mpanakanto sy ny olon-tsotra fa mitovy 
ny saran’ny fikarakarana. Mirary ny sandan’ny fanaovam-bolo arakaraka ny tolotra ilain’ny tsirairay. 
dia mitovy endrika amin’ireo mpilalao baolina malaza sy ireo olo-malaza any ampitan-dranomasina 
aza ny vokatra dia takatry ny Malagasy tsirairay ny tolotra. 

Ireto ambany ohatra, misy, fampitahana ny sandan’ny taovolon’ireo olo-malaza any am-pita any. 

Lionel Messi : 80 tapitrisa ariary isam-bolana no laniny ho fikolokoloana ny volony 

Neymar : 80 tapitrisa ariary no nanamboatra ny volony mba hanana endrika tsara 

Justin Bieber : 2 tapitrisa ariary isan-kerinandro no laniny aminn’y fikarakarana ny volony 

Miley Cirius : Mitentina 80 tapitrisa ariary ny tovana amin’ny volony 

Troy Polamalu : Niantoka ny hety volony teny amin’ny trano fiantohana ity mpilalao baolina kitra 
na « football américain » malaza ity ka nitentina telo arivo tapitrisa ariary izany. 

Volasoa Randriamanantena 









Enregistrer mon nom, mon e-mail et mon site web dans le navigateur pour mon prochain commentaire. 



