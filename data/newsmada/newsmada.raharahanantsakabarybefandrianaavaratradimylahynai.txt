”RAHARAHAN’ANTSAKABARY, BEFANDRIANA AVARATRA”  : DIMY LAHY NAIDITRA AM-PONJA ANY ANTSOHIHY | NEWSMADA

Par Taratra sur 02/03/2017 

Dimy tamin’ireo 31 voarohirohy noho ilay “raharahan’Antsakabary Befandriana Avaratra”, izay 
polisy roalahy no nampidirina am-ponja vonjimaika, any Antsohihy, omaly. «Vonoan’olona, fikomiana, 
fitaovam-panjakana (basy)». Ireo no vesatra nanenjehana azy ireo. 

Tsy raikitra… raikitra ihany ny fakana am-bavany nataon’ny mpitsara mpanao famotorana any Antsohihy 
olona 31 voarohirohy amin’ny famonoana polisy tany Antsakabary Befandriana Avaratra, ny 18 febroary 
teo. Ity fakana am-bavany ity izay nahabe resaka afakomaly ny amin’ny mety tsy naharaikitra azy 
Antsohihy. Anton’izany ny tahotra ny mety hisian’ny korontana sy ny raharaha mafanabe. Nisy ny 
teo amin’ny mpitsara sy ny mpitandro filaminana ary izao nirosoana tamin’ny fakana am-bavany 
afakomaly hariva, raha efa tamin’ny 10 ora maraina no vonona ny rehetra. Nandritra ny alina ary 
maraina vao fantatra ny momba ny fampidirana am-ponja. 

Tamin’izany nampidiriana am-ponja vonjimaika ireo dimy lahy, izay nahitana sefom-pokontany, 
iray, ireo olona nalain’ireo polisy roa lahy ary lehilahy iray voalaza fa nitsoka kiririoka sady 
ny olona fa dahalo ireo polisy. Nahazo fahafahana vonjimaika kosa ireo, 26 ambiny tamin’ity raharaha 
izay nahitana lahiantitra efa 80 taona miisa roa. 

Nafampana ny fakana am-bavany ny raharaha. Tsy nisy nipika izany, fa hita ho hendratrendrana ny 
tany Antsohihy omaly. Vory lanona ny olona tany an-toerana, na ireo avy any Antsohihy na ireo mpanaraka 
havany. Rakotra mpitandro filaminana ihany koa tamin’izany, ka ankoatra ireo polisy nitondra 
olona 31, nisy ihany koa ny zandary. Nisy ny fimonomononana teo amin’ny olona tany an-toerana, 
hatramin’ny omaly aloha, tsy mbola nisy ny fanehoan-kevitra momba azy ity. 

Misokatra ny fanadihadiana iarahan’ny zandary sy polisy 

Raha izay ny amin’iny, andrasan’ny maro kosa ny momba ilay fandoroana trano an-jatony sy herisetra 
nataon’ny polisy tamin’ireo mponina tany an-toerana. 

Manoloana ity tranga ity, nanome baiko ny Praiminisitra mpisolo toerana, Rafidimanana Narson, 
amin’ny hanokafana fanadihadiana iarahan’ny zandary sy polisy momba ny fandorana ireo trano 
sy fanaovana herisetra. Araka ny fantatra, mandritra ny 10 andro no hilatsaka any an-toerana ny 
sy ny polisy voatendry hanao ny fanadihadiana. 

“Tsy maintsy fantatra ny marina ary tsy maintsy hiharan’ny sazy henjana izay nahavanon-doza”, 
ny Praiminisitra mpisolo toerana. 

Miandry izay vokatr’ity fanadihadiana afaka 10 andro ity ny rehetra. Raha tena ny polisy tokoa 
nanao ity toe-javatra mampalahelo ity, inona ny sazy mifanaraka amin’izany? Raha tsy izy ireo, 
hitombo indray ny olona hosamborina. Ary ny momba ilay adala voalaza fa nandoro ireo trano sy ireo 
nambaran’ny polisy nanao izany? Ankaotra ireo polisy sy zandary nanao fanadihadiana, hilatsaka 
Antsakabary koa ny mpiaro ny zon’olombelona hanao ny azy. Ho raharaha izy ity raha hiitatra satria 
voatohintohina hatramin’ny minisitry ny Filaminam-bahoaka, araka ny feo mandeha any ambadika 




Les commentaires sont fermées. 

