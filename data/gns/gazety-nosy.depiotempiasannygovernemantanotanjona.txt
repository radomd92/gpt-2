DEPIOTE : MPIASAN’NY GOVERNEMANTA NO TANJONA ?

Hatramin’ny fivoriana nataon’ny solombavambahoaka tao Tsimbazaza, dia mbola tsy nisy ny volavolan-dalàna 
ireo avy any amin’ny toerana nihaviany na natolotra ny antoko pôlitika nisy azy na koa avy tamin’ny 
hafa. 

Hatramin’izay dia lalàna momba ny toaka gasy izay natolotr’i Jao Jean avy any Antsohihy tamin’ny 
2000 tany ho any no mba hany nandalo tao. Ankoatr’izay dia ilay volavolan-dalàna momba ny fanomezana 
ho an’ny depiote koa, ary nisy iray farany dia ny mahakasika ny fananan-tany navelan’ny mpanjana-tany. 

Ny depiote eto Madagasikara dia mpandinika tolo-dalàna avy any amin’ny governemanta fotsiny 
tena ataony. Izany no ilazanay fa mpiasan’ny governemanta izy ireo.Tsy miraharaha izay olana 
any amin’ny vahoaka akory. Izany no mahatonga ilay fitenenana hoe “depiote mpanangan-tànana” 
ihany. Izany no antony iadian’izy ireo ny antsasa-manila ao amin’ny Antenimierampirenena ao. 
dia atsangana ny tànana handaniana ny tolo-dalàna omen’ny fitondram-panjakana. Matetika aza 
tsy misy fandinihana akory izany tolo-dalàna izany fa tonga dia laniana, toa ny nanaovana ny teti-bolam-panjakana 
farany teo ireny. Toa izany koa ny mahakasika ny lalàna momba ny “Cyber-Criminalité” sy ny “lalàna 
ny serasera sy ny asa fanaovan-gazety”. Na mpanohitra na mpomba fitondrana dia izany no nataon’izy 
nitovy tanteraka ny toe-tsain’izy rehetra. Tsy nisy intsony izany antsoina hoe “débat démocratique” 
Tsy hita intsony izany fitiavan-tanindrazana izany. Ny vola sy ny malety no nanjaka ka ny bizina 
ny kolikoly no tarigetra tamin’ireny fotoana ireny. 

Depiote namerim-bola lany tamin’ny fampielezan-kevitra no hita tao Tsimbazaza tao ka ny vola 
nibaiko azy ireny. 

Toa inona izany no andrasana amin’ny depiote lany amin’izao taona 2019 izao ? 

Raha ny fahitana aza hatramin’izao aloha dia tsy misy mieritreritra izay hitondra ny hetahetam-bahoaka 
ka mba hanao volavolan-dalàna izany fa hiandry ny tolo-dàlana avy any amin’ny governemanta fotsiny. 
tamin’ny fampielezan-kevitra ny fampanantenana rehetra, ary tapaka teo no nilana ny vahoaka. 

Na ny hanao izay volavolan-dalàna izany aza dia azo lazaina fa tsy ho hain’ny ankamaroan’ireo solombavambahoaka 
ary tsy iasan’ny sainy akory. Ny zavatra hita dia ny fiarovan-tena amin’ny fitsarana amin’ny aferafera 
talohan’ny maha depiote no nahaporitra ny ankamaroan’izy ireo. Tsy misy koa ny antoko mba hanolotra 
azy ireo satria “indépendant” ny ankamaroan’izy ireo. 





