FANADINAM-PANJAKANA :: MPIADINA AN-JATONY TSY TONGA NIATRIKA NY CEPE TETO AN-DRENIVOHITRA • AORAHA

Nizotra tao anatin’ny filaminana tamin’ny ankapobeny ny fanadinam-panjakana voalohany CEPE 
omaly, ho an’ny teto amin’ny fari-piadidiam-pampianarana Antananarivo renivohitra (Cisco). 
roa amby valopolo sy fitonjato tamin’ireo telo amby roapolo sy fitonjato sy valo arivo sy roa alina 
anarana teto Antananarivo renivohitra no tsy tonga niatrika ny fanadinana, araka ny tatitra avy 
amin’ny Cisco. 

« Nilamina ny fanadinana teto amin’ny foibem-panadinana Anosibe. Mpiadina dimy amby sivifolo 
fito amby roapolo sy dimanjato sy roa arivo no tsy tonga. Tsy fantatra izay tena antony fa mety ho 
any an-tokantrano mihitsy, satria efa nahazo ny taratasy fiantsoana avokoa ireo mpiadina nisoratra 
», hoy Andrianantenaimanantena Davidson Mickael, lehiben’ny ivon-toeram-panadinana tetsy 
Ho an’ny tetsy amin’ny foibem-panadinana Antanimena kosa dia miisa efapolo no tsy nanatanteraka 
CEPE. Rehefa nanontaniana ny sasany tamin’ireo mpiadina dia ny taranja Lazaolana no nanahirana 
ireo. 

Nisomebiseby niaraka tamin’ireo ankizy niatrika ny fanadinana ny ray aman-dreny. Maro tamin’izy 
no tsy niala nanodidina ny toeram-panadinana nanatitra sy nanohana ny zanany. Tsy nody tany an-trano 
ny sasany fa niara-nisakafo tamin-janany sady niandry ny ora firavana ny hariva indray. 

Hanomboka ny fitsarana ny taratasim-panadinana ireo mpitsara, anio. Amin’ny zoma kosa no handrafetana 
naoty anaty solosaina. Efatra andro aorian’izay no hivoaka ny valim-panadinana, araka ny nambaran’ny 
ao amin’ny Cisco Antananarivo renivohitra. 









Enregistrer mon nom, mon e-mail et mon site web dans le navigateur pour mon prochain commentaire. 



