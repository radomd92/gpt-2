ANKAZONDANDY  : NENTIN’NY JIOLAHY NITSOAKA NY SPRINTER | NEWSMADA

Par Taratra sur 13/06/2018 

Toeram-pivarotana telo sy tranobe iray notafihina jiolahy miisa 12 tany Ankazondandy Manjakandriana, 
alatsinainy teo tamin’ny 10 ora alina tany ho any. Voalaza fa nirongo basy izay ireo nanesy ireo 
sy toeram-pivarotana ireo. Lasa tamin’izany ny vola 7 945 000 Ar, finday miisa 10 sy firavaka maro. 

Nandritra ny fitsoahan’ireo jiolahy, nalain’izy ireo ny fiara Sprinter iray teo an-tokotany 
nentin’ireo nitsoaka. Nisy kamiao anefa teo akaiky teo, izay an’ny tompon’ny Sprinter ihany ka 
saofera natory tao, taitra no nanipy hazo nanakanana ny lalan’ilay fiara nentin’ireo jiolahy 
Taitra tamin’izany ilay jiolahy mpamilin’io Sprinter io ka tafavoaka ny lalana ary latsaka teo 
tatatra amin’ny sisin-dalana ilay fiara. Nivoaka ka nandositra ireo jiolahy. Efa mandeha ny fikarohana 
zandary ireo olon-dratsy ireo. 



Les commentaires sont fermées. 

