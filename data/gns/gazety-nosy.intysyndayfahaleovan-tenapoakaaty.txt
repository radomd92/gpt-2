INTY SY NDAY: FAHALEOVAN-TENA POAKA ATY

Accueil > Gazetin'ny nosy > INTY SY NDAY: Fahaleovan-tena poaka aty 

Publié le 27 juin 2018 



Nitsingerina omaly ilay andron’ny 26 jona 1960 izay nanambarana fa “firenena mahaleotena i Madagasikara”. 
taona omaly izany. DIa nifaly sy nitotorebika ny maero satria hatramin’ny 1960 no nosasana ny atidohan’ny 
olom-pirenena tsotra fa niverina ny fiandrianampirenena, ka lasa firenena isan’ireo mahaleotena 
Madagasikara. 

Tamin’izaany fotoana dia efa nisy ny sokajin’olona nilaza fa “voafitaka isika vahoaka fa tsy mbola 
izany isika fa ny mpanjanatany ihany no mbola mangeja sy mitantana ny firenena malagasy”. Azo tsiahivina 
fa ny Antoko Monima notarihin’i Dadamonja sy ny gazety namana Telonohorefy dia sahy nijoro nanambara 
tamin’ny 1960 fa “na niady ny hiverenan’ny fahaleovantenam-pirenena aza izahay dia tsy afaka 
hankato an’io fahaleovan-tena nambara fa tafaveerina amin’i Madagasikara io” Ny antony voalohany 
dia “nifampiraharahana tamin’i Frantsa mpanjanatany izany fahaleovantena nambara fa niveerina 
MAdaghasikara izany”. FAharoa dia taratry ny nahatsinjo lavitra fa “mbola ireo olon’ny Padesm 
nitsipaka ny tokony hiverenan’ny fahaleovantena no napetraka hitantana ny firenena Malagasy 
anatin’ny Repoblika voalohany” Raha tsiahivina dia tao izany Tsiranana Philibert izany, izany 
Jules izany. Izany Zafimahova izany. Izany Raondry izany, sy ny maro tsy hop voatanisa e! Noho izany, 
any olona mitantana aza dia olona tsy resy lahatra akory ny lanjan’ny tolom-panafaham-pirenena 
teto. Ny nanampy ny mpanjanaka tamin’ny fanaovana haza lambo ny tia tanindrazana Malagasy sy ny 
olom-pirenena tsotra ho Mdrm tamin’ny Raharaha 29 Martsa 1947 aza no zatry lasa manafotra ny rafi-pitantanan-draharaham-panjakana 
Mbola teo koa ny minisitra frantsay tao anatin’ny governemanta Malagasy. Nisy ny mpiara-miasa 
amin’ireny mpanjanatany frantsay ireny. Ny kabinetran’ny ministera isan-tokony koa dia saika 
frantsay no maro tany. 

Dia voaporofo ny maha-firenena tsy mbola manana ny fahaleovantenany an’i Madagasikara satria 
taona 1965 ihany dia efa maro ny Malagasy nampisongadina fa “sarintsarim-pahaleovantena ihany 
nomen’i Frantsa, ka nirohotra nanohana an’i Dadaseta ny vahoaka maro tamin’ny fifidianana filohampirenena 
tamin’ny Repoblika voalohany tamin’izany 1965 izany, saingy resy tamin’ny hala-baton’ny Pisodia 
i Dadaseta. 

Noporofoin’ny hetsi-bahoaka tamin’ny 1 Aprily 1971 notarihin’ny Monima koa fa “mbola fitondram-panjakana 
endrim-panjanahana vaovao no misy sy manapaka eto Madagasaikara”. Ny hetsi-bahoaka tamin’ny 
1972 moa dia nanaka-danitra ny hiakan’ny vahoaka nilaza fa “mbola Repoblika gejain’ny mpanjanatany 
no nitantana teto ahtramin’ny 1960”. 

Dia tsy hay notohaina ny herim-bahoaka nitolona ka nirodana ilay Repoblika Malagasy eo ambany 
mpanjanatany amin’ny endriny vaovao. 

Taorian’izay koa anefa dia tsy nisy fiovana afa-tsy olona teo amin’ny fitantanana ny firenena, 
2018 izao, satria miankin-doha amin’ny any ivelany sym bola voabaikon’ny hery vahiny ny fitantanana 
firenena Malagasy. Mbola politika voasoritsoritry ny mpanjanaka avy any ivelany ny ajadony eto 
hampiharin’ny mpitondra. Mbola teti-bolam-panjakana akana tso-drano avy any ivelany isa-taona 
asaina ankatoavin’ny parlemanta Malagasy. Mbola rafi-pitantana-draharaham-panjakana tandin,don’ny 
faha-fanjanahantany no mitoetra eto amin’ny ambaratonga isan-tsehatra. Mbola toe-tsaina novolavolain’ny 
no mibaiko ny mpitondra isan-tokony. Sy ny maro tsy ho voatanisa. Na lavapiringa aza no hatsangana 
dia tsy maintsy iandrasana ny vola ampanjanahan’ny avy any ivelany. 

Izany rehetra izany no ilazana fa lanonana amin’ny endriny ivelany nandritra izay 58 taona izay 
natao teto fa ilay fahaleovantena ventesina isaky ny 26 jona dia poaka aty. 













