TOBIM-PIANTSONANA AMBODIVONA :: MANDÀ NY HAMINDRANA AZY ENY AMBOHIMANAMBOLA IREO MPITATITRA • AORAHA

Tsy manaiky ny hamindrana azy ireo eny amin’ny tobim- piantsonana vaovao eny Ambohimanambola 
kaoperativa mbola eny Ambodivona, mpitatitra amin’ny lalam-pirenena faharoa. «Tsy hifindra 
eny mihitsy izahay raha mbola misy kaoperativa hafa mijanona eto Ambodivona. Miteraka fatiantoka 
anay mpitatitra sy ny mpanjifa ny fandehanana eny. Lavitra ihany koa ny toerana», hoy ny filoha 
ny Fimpifina, Randriamampionona Josia. 

Mitombo avo roa heny koa ny fandaniana, raha ho an’ny mpanjifa manokana, satria tsy maintsy handeha 
izy ireo raha mitondra entana maromaro. Tombontsoa iraisana no antony itakian’ireo mpitatitra 
ny hijanona eny Ambodivona. Raha toa ka tsy maintsy hisy ny fanalana azy ireo eny an-toerana dia 
ny hamerenana ny tobim-piantsonana teo aloha ao ambadiky ny tobin-tsolika Total izy ireo. «Vonona 
ny toromarika rehetra apetraky ny tompon’andraikitra izahay, indrindra amin’ny fanamboarana 
fanatsarana ny toerana», hoy hatrany ny fanazavany. Mbola tsy voafaritra hatreto ny daty hifindrana 
Ambohimanambola. 









Enregistrer mon nom, mon e-mail et mon site web dans le navigateur pour mon prochain commentaire. 



