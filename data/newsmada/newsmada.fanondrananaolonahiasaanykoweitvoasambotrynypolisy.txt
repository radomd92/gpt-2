FANONDRANANA OLONA HIASA ANY KOWEIT  : VOASAMBOTRY NY POLISY I MOUSTAFA SY VEHIVAVY VALO | NEWSMADA

Par Taratra sur 18/04/2017 

Natolotra ny fampanoavana, ny asabotsy teo i Moustafa voarohirohy ho nanao fitadiavam-bola amin’ny 
olona hiasa any Koweit sy ireo vehivavy valo saika hiondrana an-tsokosoko. Saron’ny polisy ao 
Service central des enquêtes specialisées et la lutte contre les fraudes documentaires teny Antsahameva 
i Moustafa, ny 14 avrily 2017 teo. Araka ny fanazavan’ny polisy, nahazo loharanom-baovao momba 
fisian’i Moustafa izay mitady vehivavy halefa hiasa any Koweit amin’iny faritra Antsahameva 
iny ny polisy ka nidina teny an-toerana avy hatrany. Hita tao an-tranon’ity lehilahy ity tokoa 
tovovavy miisa valo izay niandry ny fotoana handehanana any Koweit niaraka tamin’ny antontan-taratasy 
samihafa. Araka ny fanazavan’ny polisy hatrany, manamboatra antontan-taratasy hosoka izy hahamora 
fahavitan’ny pasipaoron’ireo tovovavy halefa hiasa any Koweit. Hita tao an-tranony rahateo 
taratasy hosoka samihafa sy fitombokasem-panjakana hosoka. Momba ny fifanarahana, izy no miantoka 
lany rehetra amin’ny fanaovana pasipaoro, Visa ary saran-dalana amin’ny fiaramanidina ka manefa 
volany amin’ny karama dimy volana ireto tovovavy ireto rehefa tonga any Koweit. Manao antoka trano 
tany aminy ireto tovovavy ireto mialoha ny hialana eto Madagasikara. Tsy vitan’izay fa mbola mahazo 
tapitrisa Ar isaky ny olona alefany amin’ilay agence any Koweit izy. 



Les commentaires sont fermées. 

