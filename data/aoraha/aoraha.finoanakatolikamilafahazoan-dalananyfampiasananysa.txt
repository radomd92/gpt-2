FINOANA KATOLIKA :: MILA FAHAZOAN-DALANA NY FAMPIASANA NY SARIN’NY PAPA RAY MASINA • AORAHA

Tsy azo ampiasaina fahatany ny sarin’ny Papa ray masina. Nambaran’ny mompera miandraikitra ny 
lehiben’ny fiangonana katolika maneran-tany ity fa mila maka alalana ireo olona mikasa ny hanamboatra 
sy kojakoja noho ny fandalovany eto Madagasikara na amin’ny zavatra faran’izay bitika indrindra 
no hametahana izany. Ny fanajana ny zo mifehy ny sarin’io lehiben’ny fiangonana katolika io no 
hoy ny fanazavana voaray. 

“Tokony hohajaina ny zon’ny Papa, fa tsy hapetaka amin’ny toerana tsy tokony hasiana izany ny sariny. 
misy fanararaotana sy miparitaka be loatra mantsy ny fanaovana izany”, hoy ity tompon’andraikitra 
raha nanontaniana. Notsindriany fa tsy misy olona na fiangonana voatokana hiandraikitra ny fanaovana 
toy ny akanjo misy ny sarin’ny Papa ity akory, nefa maro ireo nahazo alalana manao izany na fikambanana 
paroasy . 



Marihina fa maro isan-karazany ireo kojakoja sy fahatsiarovana ireo no efa miparitaka eny an-tsena 
Anisan’ny be mpividy ohatra , ireo kapila sy boky mirakitra ny fiainan’ny Papa na mampahafantatra 
Anisan’ny be mpanjifa ihany koa ireo boky nosoratany izay voadika amin’ny teny gasy na frantsay. 

“Betsaka ny olona manontany na relijiozy na laika na ireo fiangonana mihitsy aza. Ny boky nosoratan’ny 
na ireo nosoratan’ny olona momba azy no tena tian’ny mpanjifa. Mifono hafatra lehibe rahateo ireo 
izay nosoratany ireo. Heverina fa ho betsaka ny olona ho tonga hitsena azy raha izao fahalianan’ny 
izao no jerena”, hoy ny tompon’andraikitra iray eo amin’io toerana fivarotam-boky io. 

Amin’ny 08 septambra tolakandro no voalaza fa higadona eto an-tanindrazana ny Papa. Vahoaka an’hetsiny 
amin’ny finoana samihafa kosa no efa fantatra fa hanotrona azy eny Soamandrakizay. 









Enregistrer mon nom, mon e-mail et mon site web dans le navigateur pour mon prochain commentaire. 



