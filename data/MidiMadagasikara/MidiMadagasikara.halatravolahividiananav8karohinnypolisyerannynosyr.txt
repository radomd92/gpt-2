HALATRA VOLA HIVIDIANANA V8 : KAROHIN’NY POLISY ERAN’NY NOSY  RAJAONARIVELO THERIQUE – MIDI MADAGASIKARA

Fivadiham-pahatokisana, halatra vola izay mitentina 120 tapitrisa ariary ary fandrahonana 
faty. Mety mbola hitombo arakaraky ny fivoaran’ny raharaha ireo vesatra ara-pitsarana ; izay 
an-d Rajaonarivelo Therique ireo. Monina ao Antalaha izy ary tao amin’ny fokontany Antsonasona 
ny adiresy farany izay azon’ny pôlisy momba azy. Nivoaka ny zoma lasa teo ny « avis de recherches 
momba azy ary mahakasika halatra vola ny hita tao anatin’izany. Rehefa nanontaniana ny zava-nisy 
teo anivon’ny pôlisy, dia fantatra fa olona tena natokisan’ny fianakaviana iray ao amin’ny faritra 
i Therique. Efa noraisina toa ny zanaka an-trano mihitsy ary rehefa misy hilana azy dia antsoina 
ary mahavita izay rehetra nangatahina taminy. Tsy mbola nivadi-pitokisana mihitsy hatramin’izay 
ampitondraina vola haterina na koa ampanaovina zavatra hafa. Ny nifanohitra tamin’izay kosa 
no nitranga tamin’ity indray mitoraka ity ary tena tsy nampoizina mihitsy. Nomena vola izay efa 
etsy ambony i Therique, izany dia mba haterina amin-dramatoa iray aty Antananarivo. Io vola io 
saika hividianana fiara tsy mataho-dàlana, Toyota V8. Ny zava-nisy anefa, dia nivadihan’i Therique 
izany. Notazoniny ny vola ary nanomboka teo izy dia tsy hita intsony izay misy azy. Rehefa antsoina 
dia narirarirany hatrany ny resaka ary nampanantena izy fa hoavy hanatitra ny vola. Nivadika tanteraka 
izany, satria amin’izao dia i Therique indray no mandrahona ho faty isaky ny antsoina. Efa mandeha 
fikarohana azy eran’i Madagasikara ankehitriny, indrindra any amin’ny faritra Diana sy Sava 
nivoahan’ny antso farany nataony an-telefaonina. Ny Sécurité Urbaine de Tanà na SUT no mandray 
ny raharaha ary azo antsoina amin’ny 034 02 130 32 na 034 05 998 47 na 033 49 130 32 io sampan’ny polisy 
ho an’izay mahita azy. Nilaza koa ny tompon’ny vola very, fa hanome valisoa ho an’izay manam-baovao 
momba an-dRajaonarivelo Therique. 



Tsara fantarina hoe vola madio ve sa maloto.Ra te hividy V8 Toyota ny tompony vola maninona tsy mi 
ny mpivarotra lay fiara de ny banky no manome ny vola.Tsy mazava le resaka.Tsara ho fantatra ny be 
ny maro fa tsy azo atao ny mampiasa espèce na likida be dia be tahakizao. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

