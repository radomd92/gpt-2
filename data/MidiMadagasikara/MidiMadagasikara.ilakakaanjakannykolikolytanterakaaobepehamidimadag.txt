ILAKAKA : ANJAKAN’NY KOLIKOLY TANTERAKA AO BEPEHA – MIDI MADAGASIKARA

Vao tamin’ny herinandro lasa teo, no nisy fidinan’ny manampahefana maro tany Ilakaka, noho ny 
olona maty voatifitra sy ny fitrandrahana ao Bepeha, faritra arovana, izao koa dia efa misy miverina 
izany fitrandrahana tsy ara-dalàna izany indray. Omaly, nisy safira nivoaka tao an-toerana ary 
sary mihitsy aza. Nanaporofo tanteraka ny mbola fisian’ny olona miditra ao anatin’ilay faritra 
sy mitrandraka vato eo anivony. Efa mazava ihany koa izany ny fisian’ny firaisana tsikombakomba 
mpiandry ilay toerana, satria nanomboka tamin’ny herinandro teo dia ny mpitandro ny filaminana 
niandraikitra an’izany, fa tsy ny VOI izay rehefa nanao kolikoly mandray “écolage” tamin’ny mpitandraka 
dia notsoahina teo. Ankoatr’izay dia fantatra koa ny fitsoahan’ny vazaha iray tao an-toerana 
nandeha ny fanadihadiana, ka voatonona ny anarany ho isan’ny mpandray ny vato nalaina an-tsokosoko 
Bepeha. Nisy ny nahazo 4X4 kolikoly tany aminy tao anatin’izany lalao maloto izany, raha araka 
fanazavan’ny vavolombelona. Omaly dia efa azo sary ny safira sy ny “ranon-tany” izay mbola mety 
vato hafa rehefa sivanina. Efa fantatra ihany koa ny vazaha mpandray an’izany ary anio no hilaza 
ampamoaka ny vavolombelona maromaro ao Ilakaka, momba ity halatra eo anivon’ny faritra arovana 
Ny fidirana eo anivon’ny faritra arovana sy ny fitrandrahana eo anivony izay voasokajy ho heloka 
raha araka ny fifanarahana CITES izay nankatoavin’i Madagasikara. Arahina akaiky ny raharaha… 



