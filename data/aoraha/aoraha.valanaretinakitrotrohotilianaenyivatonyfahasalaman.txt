VALANARETINA KITROTRO :: HOTILIANA ENY IVATO NY FAHASALAMAN’IREO HIVOAKA AN’I MADAGASIKARA • AORAHA

Nandray fepetra ny eo anivon’ny minisiteran’ny Fahasalamam-bahoaka amin’ny fizaham-pahasalamana 
amin’ireo olona hivoaka an’i Madagasikara. Hatramin’izay dia ireo olona hiditra eto Madagasikara 
tonga avy any ivelany no tsy maintsy mandalo izany. 

Noho ny fisian’ny valan­aretina kitrotro eto amintsika no antony nandraisana ity fanapahan-kevitra 
“Rehefa tena mirongatra ohatr’izao ny valanaretina dia tsy maintsy misy foana ny fanarahana ny fahasalaman’ireo olona mikasa ny hivoaka ny Nosy. Vao nanomboka kelikely ny fisian’ny kitrotro 
efa natao ity hetsika ity”, hoy ny doko­tera Rafalimanantsoa Solofoniaina Armand, tale mpanara-maso 
fahasalamana eo anivon’ ny minisiteran’ny Fahasala­mam-bahoaka. 

Marihina fa tafiditra ao anatin’ny lalàna iraisam-pirenena eo amin’ny seranam-piaramanidina 
ny tsy maintsy hisian’ny fizaham-pahasalamana, indrindra rehefa fotoanan’ny fisian’ny valanaretina 
“Fangalana ny hafanan’ny mpandeha no atao amin’ izany. Raha toa ka misy izany dia tsy maintsy mandalo 
aloha vao afaka mandeha”, raha ny fanamafi­sany hatrany. Tsy hijanona kosa izany mandra-pahafoana 
valanaretina kitrotro ity. 











Enregistrer mon nom, mon e-mail et mon site web dans le navigateur pour mon prochain commentaire. 



