TARATASIN’NY MPAMILY SY NY FIARA :: VONONA SADY HAMORAINA NY FAMOAHANA IREO KARATRA BIOMETRIKA VAOVAO • AORAHA

Ela niandrasana. Nivoaka ihany ny karatra fahazoan-dalana hamily sy fananana fiara vaovao . Biometrika 
manaraka ny teknôlôjia sy ny fenitra iraisaim-pirenena izy ity, araka ny fanazavan’ny minisitry 
Atitany sy ny fitsinjaram-pahefana, Razafimandimby Tianarivelo, nandritra ny fampahafantarana 
Ambohidahy, omaly. 

Ireo efa nandoa vola nefa tsy mbola nahazo ny taratasy fahazoan-dalana aloha no laharam-pahamehana 
ity karatra vaovao ity manomboka amin’ny talata ho avy izao. Manampy azy ireo ihany koa ireo olona 
nahavita fianarana hamily fiarakodia. Amin’ny volana janoary kosa ireo izay efa manana ireo roa 
teo aloha no fantatra fa hanova izany ho biometrika. 

“Tsy misy fe-potoana ny tsy maintsy hanoloana azy ireo. Ny tanjona kosa dia hanana io karatra biometrika 
io avokoa ny Malagasy rehetra”, hoy Razafin-drazaka Dieu Donné, tale jeneralin’ny orinasa Haephlu, 
an-tanana ny fanamboarana ireo karatra biometrika ireo. 



Notsindrian’ny minisitra dia tsy handaniana fotoana lava ny fanamboarana sy fanovàna io karatra 
io. “Tsy mandany fotoana ela fa rehefa vonona avokoa ireo antontan-taratasy dia afaka ora iray 
dia azo ilay karatra”, hoy ny fanampim-panazavan’ny minisitra. Mba hialana amin’ny filaharam-be 
ny teo aloha dia hisy fandaminana manokana ho an’ireo olona hanova izany, manomboka amin’ny volana 
io. Ankoatra izany, hisy ihany koa ireo toerana hafa fikarakarana ireo taratasy familiana fiara 
ny “Centre immatriculateur” vaovao efatra amby roapolo hafa manerana ny Nosy ka anisan’ny hahazo 
anjarany, ny eny Atsimondrano. Voalaza fa anisan’ny mampiavaka ireto karatra biometrika ireto 
fananany “puce” ao anatiny mirakitra ny mombamomba ny tompon’ny karatra rehetra. “Tsy azo hanaovana 
ihany koa izy ireo ary manan-kery manaren-tany”, hoy hatrany ny fanazavana. 









Enregistrer mon nom, mon e-mail et mon site web dans le navigateur pour mon prochain commentaire. 



