TOVOVAVY MATY NOVONOINA : KIVY NY FIANAKAVIANA FA TSY MANDROSO NY FANADIHADIANA – MIDI MADAGASIKARA

“Efa maherin’ny iray volana izay no nahafaty ilay tovovavy havanay kanefa hatramin’izao dia mbola 
hita soritra mihitsy ny fandroson’ny fanadihadiana”, hoy ny fianakavian’ny maty nanazava, tamin’ny 
kivy. Raha tsiahivina dia ny tapaky ny volana jiona teo no hita faty ao anaty kirihitr’ala teny Anjomakely 
razana. Rehefa nojerena akaiky dia nokendaina no isan’ny nahafaty azy, ka “cache-nez” no nentin’ireo 
nanantotosa an’izany. Mipetraka eny Itaosy kosa ny fianakaviany ary izay mitaky ny mba hijeren’ny 
akaiky ny raharaha, satria mahakasika heloka bevava izy ity. Izy ireo ihany no nanazava fa nisy 
niantso an-telefaonina ilay tovovavy talohan’ny nivoahany ny trano. Nanomboka teo dia tsy hita 
izy raha tsy efa maty, telo andro taty aoriana. Mpiara-mivarotra fiara aminy no niantso, raha araka 
fahafantaran’ny fianakaviana azy. Efa nisy ny olona nohenoin’ny mpanao fanadihadiana, momba 
raharaha ity, saingy hatreto aloha dia nijanona tamin’izay fotsiny. 




















