AUMÔNERIE NASIONALIN’NY FONJA : NIOFANA IREO MPANAO ASA FIANTRANA SY FITAIZAM-PANAHY | NEWSMADA

Par Taratra sur 25/06/2016 

« Ny litorjia sy ny toriteny fanao any amin’ny fonja », novelabelarin’ny mpitandrina, sady filoha 
aumônier-n’ny fonja, eo anivon’ny FJKM, Randriamahazaka Selasoa, « Ny tsara ho fantatra mikasika 
sazy sy heloka », notarihin’ny mpisolovava, ny Me Ramanitra Liva, « Ny zo sy fitsipika tokony harahin’ny 
fivavahana any anatin’ny fonja », nohazavain-dRtoa Leandrette, ary « Ny asan’Andriamanitra 
ny zon’olombelona », novelabelarin’ny filohan’ny Zon’olombelona mijoro, Raoera Chandoutis. 
farany izay sady sakaizan’ny aumônerie-n’ny fonja. Ireo no niompanan’ny fihaonana sady fampiofanana 
mpanao asa fiantrana sy fitaizam-panahy eo anivon’ny fonja, na aumôniers-n’ny fonja, ny asabotsy 
jona lasa teo tetsy Ampasamadinika. 

Nivoitra tao anatin’ireo famelabelaran-kevitra syfampiofanana ireo fa asa anisan’ny sarotra 
ny asan’ny mpanao fiantrana sy fitaizam-panahy eo anivon’ny fonja. Ankoatra izay, asa itakiana 
sy fahafoizan-tena tanteraka noho ny maha asan’Andriamanitra azy. Na eo aza mantsy ireo karazan-keloka 
voafonja, mbola manan-jo tahaka ny olombelona rehetra izy ireny, manan-jo hahazo sy handray ny 
Izay no maha fitaizam-panahy azy. 

Liana tamin’ireo lohahevitry ny fampiofanana ireo mpandray anjara, nahitana ireo aumôniers 
miasa mivantana eny amin’ny fonja, toy ny avy etsy amin’ny fonjan’Antanimora, Moramanga, Manjakandriana, 
ary Tsiafahy. Nisy ihany koa ny fihainoana ireo olana sedrain’izy ireo eo am-panatanterahana 
asa izany. Nampahatsiahivina koa ny endriky ny fiaraha-miasa sy ny fifanomezan-tanana eo amin’izy 
sy ny mpiandraikitra foibe. Anisan’izany, ohatra, ny fanampiana amin’ny alalan’ny tahirin-kevitra, 
ny fanaovana asa sosialy, ary koa ny fananganana tetikasa samihafa. Nisy ny fiaraha-misakafo, 
ny fifandraisana tamin’io fotoana io. Ny asabotsy 23 jolay ho avy izao indray no hanatanterahana 
fihaonana manaraka. 



Les commentaires sont fermées. 

