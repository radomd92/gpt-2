MORAMANGA : TOAKA GASY 1160 LITATRA NODORANA – MIDI MADAGASIKARA

Toaka gasy 1160 litatra no tra-tehakin’ny polisim-pirenena tato Moramanga ny alahady 23 oktobra 
teo amin’ny lalam-pirenena faharoa tokony ho tamin’ny valo ora maraina;avy any Fanandrahana 
II no niaingan’ireto toaka gasy ireto ary nokasaina hamidy ao Antananarivo; fiara vaventy lava 
nitondra vary 35 taonina ary tao ambanin’ireo vary ireo no nanafenana ireo zerikanina 58. Nilaza 
tsy mahalala ny tompon’ny entana sy ny hivarotana ny mpamily sy ny mpanampy azy fa rehefa tonga ao 
vao hiantso azy ireo ny mpandray. Nodorana teo imason’ny solotenam-panjakàna ireo toaka ireo 
natolotra ny fampanoavana eny amin’ny fitsaràna ambaratonga voalohany Moramanga ny talata 25 
2016 ny mpamily sy ny mpanampy azy. Manao antso avo ny commissaire divisionnaire Rakotoarivony 
Herman ho an’ireo mpamily rehetra ny hanarahan-dalàna manoloana ny zavatra efa voararan’ny lalàna 
ny hanajan’ny tsirairay ny asany. 




















