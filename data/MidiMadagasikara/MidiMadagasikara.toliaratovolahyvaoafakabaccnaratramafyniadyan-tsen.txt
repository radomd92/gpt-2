TOLIARA : TOVOLAHY VAO AFAKA « BACC », NARATRA MAFY NIADY AN-TSENA – MIDI MADAGASIKARA

Raikitra avy hatrany ny « arrosage », ny alatsinainy hariva, rehefa afaka « Bacc » ity tovolahy iray 
niara-nisotro toaka tamin’ny namany tamina « bar » iray tao Toliara. Rehefa samy mamo anefa dia 
ny ady teo amina tovolahy roa, noho ny resaka sipa. Hitan’ilay iray fa ho resy izy, dia naka tavoahangy 
novelesiny tamin’iny ny lohan’ ilay nifanandrina taminy. Niboba ny ra ary tataka mihitsy ny tarehin’ilay 
vao afaka « Bacc » nanandrify ny handriny, raha ny fanazavana azo. Nentina haingana namonjy toeram-pitsaboana 
naratra. Raha tara kely dia mety nanaraka hatramin’ny ain-dehibeny, vokatry ny fahaverezan-dra, 
ny vaovao voaray. 






















