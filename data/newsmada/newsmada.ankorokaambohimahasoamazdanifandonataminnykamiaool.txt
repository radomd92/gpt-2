ANKOROKA AMBOHIMAHASOA: MAZDA NIFANDONA TAMIN’NY KAMIAO, OLONA TELO INDRAY MATY | NEWSMADA

Par Taratra sur 06/07/2018 

Sesilany ny lozam-pifamoivoizana. Taorian’ilay tany Arivonimamo, ny alatsinainy teo, sy ny 
Andriba, afakomaly, mpandeha telo indray, omaly no namoy ny ainy, vokatry ny fifandonan’ny kamiao 
sy taksiborosy Mazda, tao Ankoroka Ambohimahasoa. 

Taksiborosy Mazda iray nifandona tamin’ny kamiao tany Ankoroka Ambohimahasoa, omaly antoandro, 
nahafatesana olona telo. Vehivavy iray sy lehilahy roa ireo namoy ny ainy tamin’izany. Avy any 
ho any Fianarantsoa io fiara io izao niharan-doza izao. 

Voalaza fa nahatonga ny loza ny vokatry ny lalana nalama. Teo amin’ny fiolahana nisehoan’ny fifandonana, 
voadona tamin’ny ilany havia ny fiara. Tafahodina teo afovoan’arabe mihitsy ilay taksiborosy. 
olona nipetraka tamin’ny sisiny ireo voa mafy ka anisan’ny nitarika ny fahafatesan’ireo olona 
Nisy iray voalaza fa miady amin’ny fahafatesana, raha nampidirina any amin’ny hopitaly Ambohimahasoa 
naratra. 

Tonga teny an-toerana ny mpitandro filaminana, ary efa notanana nanaovana famotorana ny mpamilin’ilay 
sy ilay kamiao. 

Loza teny an-tampon’Ihorombe 

Nisehoana lozam-pifamoizana naharatrana olona 12 ihany koa tany an-tampon’Ihorombe, ny alarobia 
tokony ho tamin’ny 3 ora tolakandro. Ny dimy tamin’ireo no tena voa mafy. Taksiborosy manao zotra 
no vaky kodiarana tampoka teo am-pandehanana mafy ka nampivadika azy tamin’ny arabe izany. Efa 
amin’ny 30 km miala an’Ihosy ny loza ka nentina tamin’ny “ambulance” ao amin’ny hopitalin’Ihosy 
naratra. Tonga teny an-toerana ny mpitandro filaminana nanao fanadihadiana. 

Amin’ny ankapobeny, nahatonga ny loza tamin’ireo lozam-pifamoivoizana nisesisesy nahafatesana 
tao anatin’ny herinandro izay ny fandehanana mafy. Nilaza ny avy amin’ny zandary fa hisy ny fepetra 
amin’ireo fiara mpitatitra ireo mba hisorohana ny loza ka miandry izay mafy ny rehetra. 





Les commentaires sont fermées. 

