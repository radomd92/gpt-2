TOLIARA : TSY MBOLA NAHITANA SORITR’ARETINA PESTA. NA IZANY AZA, MIHOROHORO NY MPONINA NOHO NY TSAHO MIELY – MIDI MADAGASIKARA

Araka ny fanazavana azo avy amin’ny tompon’andraikitra manoloana ny resabe sy ny tsaho miely mampirohoro 
mponina, hatreto aloha dia mbola tsy tafiditra ao anatin’ny faritra atahorana amin’ny fiparitahan’ny 
pesta i Toliara. Na izany aza dia nandray fepetra ireo tompon’andraikitra ka ankoatra ny fanazavana 
fanentanana momba ity aretina ity dia nisy ny fametrahana « barrière sanitaire » amin’ireo toerana 
sy fivoahana ny tananan’i Toliara (RN7, RN9, Seranan-tsambo, Seranam-piaramanidina). Omaly, 
hisorohana an’ity areti-mandoza ity sy ny mety ho fiparitahany dia nisy ny fandrarahana sy fanondrahana 
famonoana bibikely teny amin’ny oniversite Maninday. Tsiahivina fa araka ny antontan’isa farany 
BNGRC, ny17 oktobra tamin’ny 8ora alina, dia olona 74 no matin’ny pesta, 805 kosa ny trangan’aretina 
ny 595 amin’ireo dia pesta aretin-tratra, 210 ny pesta atodintarimo. 




















