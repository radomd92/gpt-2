TOAMASINA : FAMONOANA AN-DRACHIKY, NISY ROALAHY VOASAMBOTRA – MIDI MADAGASIKARA

Taorian’ny fikasan’olona namono ilay mpanan-kanto Ra-ckiky teto Toamasina dia nitohy hatrany 
somary nangina aza ny nanaovan’ny mpitandro ny filaminana ny fikarohana ny marina nataony. Raha 
fanazavana azo tamin’ny mpitandro ny filaminana nisahana ny fikarohana dia nisy tovolahy roa 
izy ireo ankehitriny izay voaroiroy isany nandray anjara tamin’iny famonoana tsy nahafaty ny 
Ra-Ckiky teto Toamasina iny, dia ingahy Romain 39 taona avy any Vatomandry, sy Ravony 25 taona avy 
Amorondranon’i Fenerivo atsinanana, izay samy manao asa mpitondra posy indrindra ny alina. Mbola 
be ihany anefa ny vaovao mikasika ny tena antony nahatonga ilay famonoana, satria misy ny milaza 
resaka valifaty politika noho ny hira noforon’ity mpanan-kanto ity izay nahitsy fiteny sy milaza 
marina ny antony; teo koa anefa ny vaovao hafa milaza fa resaka lonilonim-piaraha-monina tsotra 
iny zava-nisy; tsy mbola namoaka ny tena marina ireto voaroroy voasambotry ny mpitandro ny filaminana 
fa miankina amin’ny fidinana ifotony ataon’ny mpitandro ny filaminana manao ny fanadiadiana 
amin’ireto voaroiroy any Tsarahonenana, toerana nitrangan’ilay famonoana sy ipetrahan’izy 
lahy ireto, no tena hahalalana ny marina ny anton’izao tsatok’antsy marobe natao tamin’ity mpanan-kanto 
ny hamonoana azy ity saingy tsy nahafaty azy ity. 




















