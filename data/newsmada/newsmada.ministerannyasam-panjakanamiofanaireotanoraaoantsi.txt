MINISTERAN’NY ASAM-PANJAKANA: MIOFANA IREO TANORA AO ANTSIRABE | NEWSMADA

Par Taratra sur 26/01/2019 

Mikarakara fiofanana ny minisiteran’ny Asa sy ny asam-panjakana ary ny lalàna sosialy momba ny 
asa sy ny ho fiarovana ny asa eto Madagasikara ho an’ireo tanora ao Antsirabe. Ampahafantarina 
ireo koa ny olana mety hitranga mandritra ny fitadiavana asa. 

Mandritra ity atrikasa ity, hiavaka mazava ny mikasika ny fiarovana ny asa eto an-toerana, ny fampahafantarana 
zon’ny tanora sy ny andraikitra sahanin’ny fanjakana manoloana ireo tanora mitady asa, indrindra 
maniry ny hiasa ivelan’i Madagasikara. Nampahafantarina ny tanoara eto ireo sehatra sy olona 
hohatonina raha mila fanampiana mahakasitra ny fampananana asa. 

Faritra manankarena orinasa ny ao Vakinankaratra. Mivampalatra amin’ny sehatra maro izany orinasa 
toy ny manodina sakafo, ny manao lamba…. Tombony betsaka ho an’ny tanora any an-toerana ny fananana 
orinasa ireo ka anisan’ny antony nanomezana azy ireo fiofanana izany hanamorany ny fiatrehana 
asa anatin’ireny orinasa ireny. 

Tanjona ny hahafantaran’ireo tanora ireo ny lalana tokony halehany rehefa tonga eo amin’ny sehatry 
asa izy ireo ary hialana amin’ireo mpanelanelana izay efa miroborobo tokoa. Tsara ny manamarika 
ireo tanora tsy an’asa, mpianatra ary ireo olona efa miasa ka te hanampy bebe kokoa ny fahalalany 
ny sehatry ny asa no nantsoina ho tonga hanatrika ny fiofanana. 



Les commentaires sont fermées. 

