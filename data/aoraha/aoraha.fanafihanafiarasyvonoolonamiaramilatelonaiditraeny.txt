FANAFIHANA FIARA SY VONO OLONA :: MIARAMILA TELO NAIDITRA ENY TSIAFAHY • AORAHA

Natolotra ny Fitsarana, afak’omaly, ireo olona valo voarohirohy tamin’ny fana­fihana fiara 
vono olona tamin’ny 20 novambra lasa teo, teny Iavoloha. Naiditra am-ponja vonjimaika eny amin’ny 
Tsiafahy ireo fito lahy. Eny amin’ny fonjan’Antanimora kosa ny vehivavy iray isan’ireo voampanga. 

Miaramilan’ny Tafika mbola am-perinasa ny telo tamin’ ireo voarohirohy. Zandary teo aloha kosa 
iray. Mbola misy miaramila kaporaly iray no karohina araka ny voalazan’ny jeneraly Rakotondrazaka 
lehiben’ny fari-piadidiam-paritany Zandarimaria Antananarivo. “Betsaka ny raharaha niampangana 
zandary teo aloha io. Noho ny asan-jiolahy tamin’ny taona 2009 no efa nandroahana azy”, hoy izy. 

Nitondra sigara amin’ny baoritra miisa valonjato mahery ny kamiao iray avy any Antsirabe nikasa 
ireo entana aty an-drenivo­hitra. “Notifirin’ireo jiolahy tamin’ny basin’ny Tafika ny mpamily 
maty teo no ho eo. Narian’izy ireo teo amoron-dalana ny fatin’ilay mpamily. Nopoizinin’ireo jiolahy 
ny mpanampy ny mpamily saingy tsy maty”, hoy ny fanazavan’ny lietna-kolonely Ravelomanana Tahina, 
sampana misahana ny heloka bevava an’ny Zandarimaria eny Fiadanana. 

Tafaverina amin’ny tompony avokoa ireo sigara nalain’ireo jiolahy. Tra-tehak’ ireo zandary 
Ambatolampy amin’ny lalam-pirenena faharoa ireo entana. Teny Ambohimangakely no hita ny fiara 










Enregistrer mon nom, mon e-mail et mon site web dans le navigateur pour mon prochain commentaire. 



