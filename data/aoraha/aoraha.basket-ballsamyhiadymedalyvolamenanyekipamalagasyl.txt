BASKET-BALL :: SAMY HIADY MEDALY VOLAMENA NY EKIPA MALAGASY LAHY SY VAVY • AORAHA

Samy tafita hiatrika ny lalao famaranana hiadiana ny medaly volamena avokoa ny ekipam-pirenena 
lahy sy vavy, eo amin’ny taranja basket-ball. I Mayotte, izay nanilika an’i La Réunion tamin’ny 
71 noho 67, no hifandona amin’ny lehilahy malagasy amin’ny famaranana, hotanterahina anio ao 
kianjan’i Vacoas. 

Tamin’ny alalan’ny isa 61 noho 47 no nandavoan’ ny ekipan’i Tojo Rasamoelina ny ekipam-pirenena 
tamin’ity lalao ity. Nitarika hatrany ny Malagasy saingy niezaka nanohitra kosa ny Maorisiana 
amin’ny fiandohan’ny ampahefa-potoana voalohany sy fahatelo. Nandamina fotsiny ry Livio Ratianarivo 
ny namany tany amin’ny farany. 

“Niezaka ny nanodina mpilalao izahay hitsinjovana ny lalao famaranana, izay nohe verina fa i La 
no hihaona amintsika. Efa resintsika teo amin’ny lalaom- bondrona i Mayotte saingy tsy azo ambaniana”, 
ity mpanazatra nasionaly lehilahy ity. Teo amin’ny vehivavy indray dia montsana teo anatrehan-dry 
Rasoambolanoro, mpila ravinahitra any La Réunion, tamin’ny isa 88 noho 41, ny ekipan’i Seychelles, 
amin’ny manasa-dalana. Ny ekipan’i La Réunion, izay nandavo ny mpampiantrano tamin’ny isa 61 
47, no hifanandrina amin’ny ekipan’ i Aimé Randria na Mémé amin’ny lalao famaranana. Efa nitarika 
Maorisiana tamin’ity lalao ity saingy teo amin’ny 44 segaondra farany no nanenjehan’ny renioney 
ireo, rehefa nanova taktika ny mpanazatran’ i Maorisy. 









Enregistrer mon nom, mon e-mail et mon site web dans le navigateur pour mon prochain commentaire. 



