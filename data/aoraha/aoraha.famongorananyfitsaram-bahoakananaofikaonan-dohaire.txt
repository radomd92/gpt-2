FAMONGORANA NY FITSARAM-BAHOAKA :: NANAO FIKAONAN-DOHA IREO MANAMPAHEFANA ANY SAVA • AORAHA

Nanatanteraka atrikasa momba ny fisorohana ny fitsaram-bahoaka ireo manam- pahefana any amin’ny 
Sava. Tao anatin’ny roa andro no nanaovan’izy ireo ny fikaonan-doha, izay nifarana omaly ary hitohy 
varavarana misokatra ho an’ny daholobe hahafahana mahita vahaolana sy mijery ny antony mahatonga 
trangam-piarahamonina miha mahazo vahana io. 

Tonga nanatrika ny lanonam- panokafana, ny 1 aogositra, ny minisitry ny Fitsarana, Harimisa Noro 
sy ny minisitry ny Filaminana anatiny ny Contrôleur général de Police, Erick Michel Wouli Soumah 
ary ny Sekreteram-panjakana miadidy ny Zandarimariam-pirenena, Jeneraly Randriamanarina 
Christophe. 

Voasokajy ho faritra faharoa anjakan’ny fitsaram-bahoaka ny Faritra Sava. “Asa masina ny asan’ny 
fahefana nindramina ka dia manentana antsika mba hanao ny asantsika ao anatin’ny fahatahorana 
mba tsy hahazoantsika tsiny. Andao isika hiaraka hamongotra ny fitsaram-bahoaka fa samy tompon’andraikitra 
na izaho na ianao mety hiharan’ izany”, hoy fanazavan’ny minisitry ny Fitsarana. 

Nifanipaka kosa ny Préfet sy ny Solombavambahoaka voafidy tao Sambava. Nilaza ny Préfet fa efa 
nisy intsony ny fitsaram-bahoaka tany an-toerana, nanomboka tamin’ny fiandohan’ity taona 2018 
Tetsy an-kilany anefa, nanipika ny depiote fa tsy marina izany fa misy ny fitsaram-bahoaka any 
ka tokony tsy afenina ny marina. 









Enregistrer mon nom, mon e-mail et mon site web dans le navigateur pour mon prochain commentaire. 



