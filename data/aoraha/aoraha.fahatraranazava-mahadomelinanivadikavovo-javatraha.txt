FAHATRARANA ZAVA-MAHADOMELINA :: NIVADIKA VOVO-JAVATRA HAFA INDRAY IREO NOLAZAINA HO RONGONY MAHERY VAIKA • AORAHA

Nokasaina nopotehina, afak’omaly, ny vovoka rongony mahery na « héroïne »milanja iraika amby 
kilao, sarona teny amin’ny seranam-piaramanidina Ivato, tamin’ny volana oktobra 2018. Hita 
fa vovo-javatra hafa ireo nambara fa zava-mahadomelina marobe ireo, rehefa nozahana tamina fitaovana 


«Natao fizahana indroa tamina fitaovana roa ireo vovo-javatra ireo, saingy hita fa tsy amin’ny 
rongony « heroïne » akory», hoy ny tompon’andraikitra iray eo anivon’ny Fitsarana manokana momba 
kolikoly (PC) mandray an-tanana an’ity raharaha zava-mahadomelina ity. Misokatra ny fanadihadiana 
anivon’ny PAC, amin’izao fotoana izao. Saron’ny tompon’andraikitry ny Fadintseranana, teny 
seranam-piaramanidina Ivato tamina lehilahy roa teratany afrikanina ny rongony vovony voalaza 
« heroïne » milanja iraika amby roapolo kilao sy telo ambin’ny sivy folo grama, ny volana oktobra 
teo. Nogiazana ireo entana. 



Natao famotorana kosa ireo Afrikanina roa lahy. Volana vitsivitsy taty aoriana, nahazoana alalana 
Fitsarana ny fanapotehana an’ireo zava-mahadomelina ireo. Mialoha izay, nanao fizahana fanamarinana 
momba azy ireo ny avy ao amin’ny PAC. Teo no nahitana fa zavatra hafa ireo voalaza fa « héroïne ». Tsy 
fantatra izay mety ho nanoloana azy. «Nitazona an’ireo vovoka rongony ireo no nataonay, taorian’ny nahasaronanay azy. Voaara-maso 
ireo zavatra ireo, nandritra izay fotoana izay. Afaka manao fanadihadiana ny ao amin’ny PAC hahafantarana 
marina rehetra amin’ity tranga niseho ity», hoy ny avy amin’ny Fadintseranana. 











Enregistrer mon nom, mon e-mail et mon site web dans le navigateur pour mon prochain commentaire. 



