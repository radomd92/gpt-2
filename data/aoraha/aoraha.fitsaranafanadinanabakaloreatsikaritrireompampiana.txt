FITSARANA FANADINANA BAKALOREA :: TSIKARITR’IREO MPAMPIANATRA NY FISIANA TARATASIM-PANADINANA TSY NISY SORATRA • AORAHA

Tranga tsy dia fandre. Nisy tamin’ireo mpi­adina tamin’ny Bakalôrea no nandefa tara­tasim-panadinana 
nisy soratra raha ny tsikaritry ny mpampianatra nitsara ny fanadinana teny Ankatso. Nisy ihany 
ireo nandika ny laza adina fotsiny fa tsy namaly ny fanontaniana. Tsy fahaizana isan-karazany 
no tsapan’izy ireo nandritra ny telo andro sy tapany nitsaran’izy ireo ny fanadinana satria nisy 
aza ireo diso fisafidy laza adina, raha ny fijerin’ny mpitsara. 

“ Nandalo teo ambanin’ny masoko avokoa ireo tranga ireo tamin’ny taranja Filôzôfia”, hoy ny mpampi­anatra 
nisahana ny fitsa­rana an’io taranja io , omaly. « Ho an’ny taranja Tantara sy Jeografia, ohatra, 
maro tamin’ireo mpiadina no nana­fangaro ny laza adina voalohany sy ilay fiandry ho an’ny sokajy 
Tsapa ho nikoron­tana izy ireo raha ny valim-panontaniana no jerena”, hoy hatrany ny fanazavana. 



« Azo lazaina fa ambany ny naotin’ireo mpiadina raha tamin’ity taona 2019 ity, raha ny tombatombana 
an’ireo taranja literera », hoy ny fanampim-panazavana. «Valo fonosana amin’ny dimampolo ny 
nasaina no­tsarainay. Iray hatramin’ny folo ihany no mahazo naoty antonony na mihoatra fa ratsy 
ankapobeny. Misy, ohatra, ireo tsy nanao famoronan-dahatsoratra nefa efa be diso ny laza adina 
», hoy kosa ny mpitsara taranja Anglisy iray. 

Nanana tombony kokoa ireo mpiadina tao amin’ny sokajy D tamin’ny taranja siantifika raha ny nambaran’ 
mpampianatra mpitsara sasany. “ Misy mahazo naoty ambony be hatramin’ny sivy ambin’ny folo ireo 
Mahazo naoty manodidina ny iray kosa ny sasany”, hoy ny fanampim-panazavany. Anio hariva no hifarana 
fitsarana ny taratasim-panadinana ho an’ireo mpiadina Bakalorea ankapobeny raha efa nisy nahavita 
kosa ireo mpampianatra hafa. 

Tsiahivina fa hisy ny fana­dinana Bakalôrea fihodinana faharoa manokana izay hotanterahana 
23 hatramin’ny 26 oktobra ho avy izao, araka ny fampanantenan’ny Filohan’ny Repo­blika, ho an’ireo 
tsy afaka amin’ity andiany voa­lohany ity. Tsy hisy ny taratasy fiantsoana an’ireo mpiadina fa 
teo aloha ihany no hoampiasaina. Tsy haverina intsony kosa ny adina ara-panatanjahantena, araka 
fantatra. 









Enregistrer mon nom, mon e-mail et mon site web dans le navigateur pour mon prochain commentaire. 



