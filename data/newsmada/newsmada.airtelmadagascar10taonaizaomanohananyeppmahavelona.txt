AIRTEL MADAGASCAR: 10 TAONA IZAO MANOHANA NY EPP MAHAVELONA | NEWSMADA

Par Taratra sur 06/09/2018 

10 taona izao ny Airtel Madagascar manohana ny sekoly fanabeazana fototra, EPP Mahavelona. Nankahery 
namalifaly ireo ankizy miisa 45 afaka CEPE, ny Airtel, ny faran’ny volana aogositra teo, nitondra 
ireo nitsidika ny Rova notarihin’ny tale jeneralin’ny Airtel, i Maixent Bekangba. 

Nandritra izany fotoana izany koa no nanoloran’ity mpitrandraka serasera ity ny fitaovam-pianarana 
an’ireo ankizy. « 10 taona ny efa nanombohana izao fanohanana izao, mikendry hananan’ireo ankizy 
kolontsaina tsara hofana. Homenay tambiny izy ireo amin’izay ezaka vitany sy hampirisihana azy 
hiezaka hatrany », hoy i Maixent Bekangba. 

Hanala bac tsy ho ela izao ireo ankizy notohanana, nanomboka tany amin’ny ambaratonga fototra. 
niantohana ny saran’ny fisoratana anarana amin’ny fanalana bac 2018. Notsiahivin’i Maixent 
tamin’izany, ny hafatr’i Nelson Mandela fa « ny fanabeazana no fitaovana matanjaka indrindra 
ampiasana hanovana ny tontolo ». Tamin’ny fotoam-pamaranana ny fialam-boly, nanamafy ny Airtel 
hanohy hatrany ny fandraisany anjara amin’ny fanabeazana eto amin’ny firenena ho tombontsoan’ny 
ho avy. 





Les commentaires sont fermées. 

