ONN : AMPIANARINA NAHANDRO ARA-PAHASALAMANA NY OLONA | NEWSMADA

Par Taratra sur 07/03/2016 

Namahana olona maherin’ny 1.000 teny Ambatolampy Tsimahafotsy ny ONN ny asabotsy teo. Nampianarina 
sakafo ara-pahasalamana ihany koa ny olona tamin’izany. Tarigetra voizina ny hoe “Sakafo ara-pahasalamana, 
iray ho an’ny fanjarian-tsakafo “. Nanaporofo izany tamin’ny mponina eny an-toerana ny ekipan’ny 


“Manankarena vokatry ny tany isika indrindra ny mponina eto Ambatolampy Tsimahafotsy kanefa 
tafakatra ambony ny tahan’ny ankizy tratran’ny tsy fanjarian-tsakafo vokatry ny tsy fahaizana 
ny sakafo sy ny tsy fahafantarana ny otrikaina sy singa entin’ny karazan-tsakafo”, hoy ny mpandrindra 
ONN Raobelina Holy. 

Nampahafantarina ny mponina araka izany ny fikarakarana sakafo mifandanja tsara amin’ny kasinga 
vatana. Ny asabotsy teo, karazana legioma nafangaro tamin’ny vary niampy lasary voatabia nasiana 
sy ananambo no natolotra ho an’ny mponina. Naroso niaraka tamin’izany ny ranona persily nasiana 
makirana ary natao tsindrin-ttsakafo ny paoma izay vokatra be ankehitriny. 

Sakafo feno, ampy hoentin’ny vatana miasa mandritra ny tontolo andro ireo raha ny fanazavana avy 
ONN. Tsy mila zavatra sarotra sy lafo vidy fa ny fahaizana mandrindra ny sakafo no tena zava-dehibe. 

Ho ankizy madinika, nomena koba notovanan-tsoa izay azo avy amin’ny totona “harovot vert” ireo 
Nampiana singa mitondra tanjaka izany sakafon’ankizy izany. Iaraha-miasa akaiky amin’ny PSI 
ny fizarana isan-tokantrano izany fanampin-tsakafo hatao amin’ny sakafon-jaza izany. 



Les commentaires sont fermées. 

