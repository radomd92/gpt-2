LOZA TETSY MASAY :: LEHILAHY IRAY MATY TSY TRA-DRANO VOADONAN'NY FIARA • AORAHA

Namoy ny ainy teo no ho eo ny lehilahy iray, manodidina ny telopolo taona, voadonan’ ny fiara tsy 
tetsy Masay, omaly harivariva. Ankoatra azy, tovolahy roa hafa naratra voadoanan’io fiara iray 
ihany koa. Tsy nisy nahafantatra ilay lehilahy namoy ny ainy ny olona teo amin’ny manodidina tonga nijery 
zava-nisy teny an-toerana. Nambenan’ny mpitandro filaminana teo ny razana teo am-piandrasana 
tompon’andraikitra avy eo anivon’ ny Birao misahana ny fahadiovana (BMH) haka izany . 

Mafy ny dona nahazo an’ity lehilahy iray. Voalaza fa nipitika lavitra ny toerana nisehoan’ny loza 
nidona tamin’ny fefy vy teo an-tsisin’arabe nialoha ny nianjerany tamin’ny tany. Naratra mafy 
lohany izay ahiana ho nitarika ny famoizany ny ainy teo no ho eo. 

«Nifanena taminay io fiara tsy mataho-dalana io. Voadonany ilay lehilahy tafara-dalana taminay 
tafapitika. Voa ihany koa aho. Nahagaga fa tafatodika mihitsy, toy ny miverina tany amin’ny lalana 
ny fiara», hoy ity tovolahy iray tra-doza sady naratra teo amin’ny lohany sy ny tanany ary ny tongony. 
hatrany araka ny fitantaran’ ny olona teny an-toerana fa ny mpamily irery ihany no tao anatin’ny 
nanao loza. Nivoaka tao anaty fiara izy, vantany vao niseho ny loza. «Nihazakazaka, nilaza ny handeha 
pôlisy ilay mpamily », araka ny nambaran’ ireo nilaza ho nahita ny loza ihany. Nisy pôlisy mpandrindra ny fifamoivoizana tsy lavitra teo. «Mety ho natahotra sao hiharan’ny 
olona ilay mpamily. Vetivety rahateo dia vory maro ny olona. Efa eo am-pelan-tananay mpitandro 
izy», hoy kosa ity pôlisy iray tonga teny an-toerana. 

Nahitana solontena nijery an’ity loza teny amin’ny Masay ity ny pôlisy avy etsy Analamahitsy sy 
ary ny eny amin’ny Kaomisaria foibe etsy Tsaralalàna. Ny Borigady misahana ny lozam-pifamoivoizana 
voalaza fa hanao ny fanadihadiana. 









Enregistrer mon nom, mon e-mail et mon site web dans le navigateur pour mon prochain commentaire. 



