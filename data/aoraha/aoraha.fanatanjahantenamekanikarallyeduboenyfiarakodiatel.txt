FANATANJAHANTENA MEKANIKA – «RALLYE DU BOENY» :: FIARAKODIA TELOPOLO HIFANENJANA ANY MAHAJANGA • AORAHA

Hotanterahina any Mahajanga amin’ny 15 – 17 aogositra ho avy izao ny dingana fahadimy amin’ny fiadiana 
ho tompondakan’i Madagasikara amin’ny taranja hazakaza-piarakodia na ny “Rallye du Boeny”. 
telopolo no handray ny fiaingana rahampitso, araka ny lisitra navoakan’ny Federasiona malagasin’ny 
fiarakodia, tamin’ny fiafaran’ny fisoratana anarana omaly. 

Isan’ireo mbola hifaninana ireo lohalaharana vonjimaika amin’ny fifaninanam-pirenena, toa 
Rivo sy Ando (Subaru Imprezza), izay mitarika vonjimaika ny filaharana. Toy izany ihany koa i Bona 
Ny Anjara miampy an’i Fred sy Andry Tahina, izay mpifanandrina akaiky amin’izy mirahalahy voalohany. 
ny ho lohalaharana ihany koa i Tahina sy Ranto, izay nandrombaka ny amboara tany Moramanga, tamin’ny 
fahefatra ho an’ny fifaninanam-pirenena. Samy marika Subaru, sarihina kodiarana efatra avokoa 
fiaran’izy ireo. 

Fifaninanana ao anatin’ny fifaninanana indray ny an’ireo fiarakodia tsy mataho-dalana efatra, 
ny telo andro hanaovana ny “Rallye du Boeny”. Hifampitady amin’izany ry Haja Danielson-Rivo (SsangYong 
Davonjy-Tsilavo (Foton Tunland), Freddy-Jimmy (Isuzu D-Max) ary Teddy-Herman (Ford Ranger). 

Andrasana kosa eo amin’ny fiarakodia sarihina kodiaran-droa ny afitsok’i Olivier sy Haingo Ramiandrisoa, 
tompondakan’i Madagasikara fahiny tamina fiara sarihina kodiarana efatra saingy hitondra Citroën 
izy mianaka ireo amin’ity andiany faha-14 amin’ny “Rallye Vacances” ity. Mpifanandrina akaiky 
ireo i Nirina-Alcazaria Jr (Peugeot 206) sy Anjabob-Tsitsi (VW Golf) ary ireo hafa. 









Enregistrer mon nom, mon e-mail et mon site web dans le navigateur pour mon prochain commentaire. 



