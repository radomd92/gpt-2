BAOLINA KITRA - «ORANGE PRO LEAGUE» :: TAITRA TAMIN’NY TORIMASONY NY ZANAKALA FC • AORAHA

Nifoha. Taty amin’ny andro fahafito ho an’ny fiadiana ny ho tompondakan’i Madagasikara taranja 
kitra, diviziona voa­lohany, vao taitra tamin’ny torimasony ny ekipan’ny Zanakala FC avy any 
Ambony. Nampiantrano ny ekipan’ny Tia Kitra avy any Atsinanana tao amin’ny kianjan’Ampasambazaha 
ity solontenan’i Matsiatra Ambony ao amin’ ny “Orange Pro League” ity, omaly, rehefa nisedra faharesena 
nisesy. Niondrika teo anatrehan’izy ireo, tamin’ ny alalan’ny isa 3 noho 1, ny Tia Kitra FC. 

Io no isa telo voalohany azon’ny Zanakala FC. Mbola manana lalao iray tsy vita, tokony hihaonany 
Fosa Juniors, izy ireo. 

Ho an’ireo vokatra hafa indray dia niverina nigoka fahombiazana ny AS Adema, ka nandresy tamin’ny 
ny isa 2 noho 1 ny ekipan’ny FCA Ilakaka, ny sabotsy lasa teo, teny amin’ny kianjaben’ i Mahamasina. Taorian’io dia niondrika voalohany nano­lo­ana ny mpifanandrina aminy ny Ajesaia, 
resin’ ny ekipan’ny Elgeco Plus (2 – 1). Nirava ady sahala kosa ny lalaon’ny Cosfa sy ny Cnaps Sport 
Mahamasina, omaly. Ireto ekipa roa ireto no mitarika vonjimaika amin’ny filaharan’ny Orange 
League. 

Aotra hatrany indray ny isa ho an’ny Club M Mananara satria nomontsanin’ny Fosa Juniors, tamin’ny 
3 noho 0, tao amin’ny kianjan’ i Barikadimy Toamasina, izy ireo, omaly. Lavon’ny AS Jet Mada (1 – 
teny Mahama­sina kosa, omaly, ny 3FB Toliara. 









Enregistrer mon nom, mon e-mail et mon site web dans le navigateur pour mon prochain commentaire. 



