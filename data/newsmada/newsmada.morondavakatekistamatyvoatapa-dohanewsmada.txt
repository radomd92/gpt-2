MORONDAVA : KATEKISTA MATY VOATAPA-DOHA | NEWSMADA

Par Taratra sur 10/08/2017 

Nitrangana asan-dahalo niharo herisetra feno habibiana indray tao amin’ny fokontany Antsahamiroaky, 
ambanivohitr’i Bemanonga, distrikan’i Morondava, ny alatsinainy teo. Notapahin’ny dahalo 
nisy indrafo ny lohan’ny Katekista iray tany an-toerana. Raha ny loharanom-baovao voaray, teny 
hody rehefa avy nampivavaka tao amin’ny fiangonana iray no niharan’ny herisetran’ireo dahalo 
Katekista niharam-boina. Nosakanan’ireo dahalo teny an-dalana izy ka notapahan’ireo malaso 
hatrany ny lohany. Vokany, maty tsy tra-drano nihosindra ilay mpitondra fiangonana. Mbola hita 
aminy avokoa anefa ny entana nentiny ka isan’izany ny Baiboly sy ny fotsim-bary. Mampametra-panontaniana 
mpino rehetra ao amin’ny fiangonana entin’ity Katekista ity kosa ny anton’izao vonoan’olona 
izao. Olona sendra nandalo kosa no nahita azy nihosindra nitsirara teo amin’ny tany ka nampandre 
ny tompon’andraikitra ao amin’ny fokontany. 

Azo lazaina fa tsy milamina intsony ny ao amin’ny faritra Menabe amin’ny afitsoky ny malaso. Ireny 
ireny ny zava-nitranga ny herinandro teo satria nisy miaramila sy zandary koa maty voatifitra 
notetitetehan’ny dahalo tao Belo/Mer sy Belo Tsiribihina. Midika izany fa lasa ny malaso indray 
mifehy ny tanàna ka mahavita mihantsy ny mpitandro filaminana ary miafara amin’ny fahafatesana. 
indray ity lasibatra ny mpitondra fiangonana. 



Les commentaires sont fermées. 

