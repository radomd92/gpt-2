BY-PASS : NAMOY NY AINY ILAY RANGAHY NOFAOHIN’NY KÔRTEZY – MIDI MADAGASIKARA

Kôrtezin’ny fiadidiana ny Repoblika no nandona ilay fiara. Ny alin’ny asabotsy (sivy andro lasa 
raha avy nividy kojakoja momba ny fiarakodia ny rangahy lehibe iray sy ny olona nentiny tao anaty 
Renault (4L), no nofaohin’ilay kôrtezy. Fiara tsy mataho-dàlana izay mpanidy ny kôrtezy no nifaoka 
ary nilatsaka tao anaty hantsana avy teo. Faran’izay haingana dia niala tao izany, mazava hoazy 
tsy hahitàn’ny olona betsaka ny zava-nisy ka hampiitatra ny raharaha. Ilay rangahy kosa namoy 
ainy ny zoma lasa teo rehefa nialàna nenina nandritry ny herinandro tany amin’ny hopitaly. Hatreto 
mbola sahirana amin’ny fikarakarana ny fandevenana ny olona ary miandry izany ho vita vao hiditra 
raharaham-pitsarana, raha araka ny loharanom-baovao akaiky ny fianakaviana. Tsy voalohany 
nisy ny lozam-pifamoivoizana ateraky ny kôrtezin’ny manampahefana, eto An-drenivohitra. Matetika, 
nandeha araky ny tokony ho izy aza ny raharaham-pitsarana, dia eo amin’ny fanonerana vola ho an’ny 
no tsy mandeha amin’ny laoniny. Efa betsaka ny fianakaviana nitaraina tamin’izany. Asa izay hitranga 
indray mitoraka ity… 




















