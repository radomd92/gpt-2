TOAMASINA : ANDIAN-JIOLAHY ENINA TEO AM-PIKETRAHANA FANAFIHANA SARONA AMBODIOMBY – MIDI MADAGASIKARA

Taorian’ny fanafihana mpitam-piadiana izay nahafaty olona roa teto Toamasina, sy ny toromarika 
amin’ny minisitry ny filaminana anatiny, dia nitohy hatrany ny hetsika ho fampandriana fahalemana 
polisim-pirenena eto Toamasina, notarihan’ny kaomisera isany, Manitra Razafindahy (tampon-tanàna), 
Raelison (heloka be vava), Jules Rafaliarivo (FIP), Christian Rakotovao (Tanambao II) ary Rakotondrabako 
nisy ny vokatra azon’izy ireo ankehitriny. Hanafika karàna? Nisy noho izany ireto andian-jiolahy 
teo am-piketrehana fanafihana Karàna teto Toamasina saron’izy ireo teny amoron-dranomasina, 
zoma teo, izay niaraka tamin’ny basy PA kilalao sy torolalana samihafa. Avy hatrany, raha ny fanazavana, 
niaiky ny zavatra nataony izy enin-dahy ireto, izay efa samy nanana ny andraikiny avy mikasika 
fikasana hanafika “karana” ity. Raha ny fanazavana dia efa ny alakamisy hariva lasa teo no niketrika 
fanafihana ity izy ireo tao Anjoma Ambalabe, ka noho ny vaovao azon’ny polisy no nahatrarana azy 
ambodiomby. 




















