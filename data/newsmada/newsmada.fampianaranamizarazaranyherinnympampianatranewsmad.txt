FAMPIANARANA: MIZARAZARA NY HERIN’NY MPAMPIANATRA | NEWSMADA

Par Taratra sur 03/10/2018 

Hotanterahina, manomboka anio ary hitohy hatramin’ny zoma izao, etsy amin’ny INFP Mahamasina, 
zaikaben’ny mpampianatra sy mpanabe tarihin’ny Sempama ny Nosy. Fotoana hitondran’ny mpampianatra 
soso-kevitra entina hamerenan-kasina indray ny mpampianatra ny hatao amin’izany, raha ny fanazavan’ny 


Efa nisy ny fihaonambem-paritra nakana ny hevitry ny mpampianatra ka haravona, amin’io fotoana 
izany hevitra voaangona izany. 

Mizarazara anefa ny hevitry ny mpampianatra. Maro ireo tsy resy lahatra amin’ny famoriana ataon’ny 
mitokantokana toy izao. Heverin’ny mpampianatra sasany ho fanambakana sy fanaovana fitaovana 
ny fampivoriana sy fanangonana olona ankatoky ny fifidianana toy izao. 

Tsy maharesy lahatra ny mpampianatra sasany, araka izany, ity zaikabe ity. Efa fay ny hatao tohatra 
eo amin’ny toerana politika ny mpampianatra. Lazain’izy ireo koa fa ireo mpamadika tolona niombonana 
lohandoham-pisorona amin’izany zaikabe izany ka tsipahin’izy ireo. 

Lasa miady an-trano, araka izany, ny mpampianatra. Mifanenjika am-pitoerana ka lasa maty momoka 
tanjakana nananan’izy ireo, nampikatso ny fampianarana, efa ho telo volana teo aloha teo, ho fitakiana 
zony sy fampiakarana ny lentan’ny mpampianatra. 



Les commentaires sont fermées. 

