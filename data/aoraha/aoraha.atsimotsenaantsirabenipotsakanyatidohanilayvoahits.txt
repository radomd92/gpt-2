ATSIMOTSENA ANTSIRABE :: NIPOTSAKA NY ATIDOHAN’ ILAY VOAHITSAKY NY KAMIAO • AORAHA

Lehilahy manodidina ny telopolo taona no maty tsy tra-drano voahosin’ny fiara vaventy mpitatitra 
tao Atsimotsena Antsirabe, omaly alarobia. Potika tsy nisy nojerena ny lohany sady niparitaka 
koa ny atidohany. 

Raha ny fitantaran’ireo nanatri-maso ny loza dia handeha hizotra ho any Atsimo ilay fiara vaventy 
izao tra-doza izao. Nipetraka teo amoron-dalana kosa ilay lehilahy, izay voalaza fa tsy dia salama saina tsara. Tsy fantatra izay nahazo azy tampoka teo fa raha ny filazan’ireo mpitarika 
nahita ny zava-niseho dia narosony tampoka tao ambanin’ilay fiara vaventy ny lohany ka dia io nitera-doza 


“ Ilay zavatra nipoaka be noheverinay ho kodiarana vaky no nanaitra anay kanjo tampoka teo dia efa 
niparitaka sy loha potika no nitangoronan’ny olona” , hoy ny fitantaran’ireo mpivarotra teo amin’ny manodidina ilay toerana nisehoan’ny loza, izay marihina fa maro mpivezivezy 
tery noho ny fisianà sarety sy posy mijanona eo amin’ny sisin-dalana. “Nifarombaka saika hamonjy 
ny olona saingy raha vao tapitra ilay fipoahana dia nitsipatsipaka nandritra ny fotoana fohy ny 
rangahy, mialoha ny nahataperan’ny ainy”, hoy ihany ny fitantaran’ireo nanatri-maso ity tranga 


Tonga nijery ny zava-nisy teny an-toerana ny pôlisy ka noho ny tsy fahafantarana ny fianakaviany 
naterina ao amin’ny tranom-paty ao amin’ny hôpitaly Atsimo ny razana. Raha ny filazan’ireo olona 
eo amin’ny manodidina dia vahiny ity lehilahy maty voapotsitry ny fiara vaventy ity. 









Enregistrer mon nom, mon e-mail et mon site web dans le navigateur pour mon prochain commentaire. 



