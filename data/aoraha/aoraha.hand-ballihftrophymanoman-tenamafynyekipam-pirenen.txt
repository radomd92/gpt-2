HAND-BALL “IHF TROPHY” :: MANOMAN-TENA MAFY NY EKIPAM-PIRENENA ZANDRINY • AORAHA

Handeha hiady tapakilan’ny fiadiana ny tompondaka eran-tany, hatao any Rwand,a ny ekipa malagasy 
eo amin’ny taranja hand-ball na ny “IHF Trophy”. Manaraka fampivondronana, nanomboka ny 11 jolay 
teo ny ekipam-pirenena malagasy hiatrika an’ity fifaninanana kaontinantaly ity, izay hatao 
Kigali, renivohitr’i Rwanda, ny 8 hatramin’ny 12 aogositra ho avy izao. Tokony hatao any Maraoka, 
6 hatramin’ny 13 septambra izy io saingy izao naroso sy nafindra toerana izao. 

Mpilalao roapolo no voaantso manaraka ny fanomanan-tena eo ambany fiahian’ny mpanazatra nasionaly, 
Tillo. Marihina fa i Mada-gasikara no tompondakan’ny Faritra fahafito ary mbola nandrombaka 
koa ny anaram-boninahitry ny Faritra fahenina sy fahafito, farany teo, izay niara-natao tany 
tamin’ny volana avrily. Intelo isan’andro ny fanazaran- tena etsy amin’ny kianja mitafon’Ankorondrano 
eny Vontovorona. 

“Manamafy ny fototra izahay nandritra ny herinandro voalohany… Aorian’izay vao hiditra amin’ireo 
ny taktika sy teknika”, hoy i Tillo, mpanazatra. 



Folo amin’ireo mpilalao nandrombaka ny amboaran’ ny Faritra, tany Zambia, no mbola voaantso ao 
ekipa nasionaly ity. Ligim-paritra enina no voasolo tena ao, ka mpilalao fito avy any Atsimo Andrefana, 
avy any Boeny, dimy avy any Atsinanana, telo ny Menabe ary iray avy ny an’i Matsiatra Ambony sy Diana. 

Hivoaka, amin’ny 20 jolay izao, ny lisitr’ireo mpilalao efatra ambin’ny folo handrafitra ny ekipam-pirenena 
any Rwanda. Io rahateo no daty farany tokony handefasana ny lisitry ny mpilalao any amin’ny Kaonfederasiona 
Firenena enina aty Afrika, izay tompondakan’ny Faritra no hiatrika io fifaninanana kaontinantaly 
ahitana an’i Maraoka, Nizeria, Sénégal, RD Congo, Madagasikara ary i Rwanda, mpampiantrano. 
fa hiadiana ny tapakila hiatrehana ny fiadiana ny tompondaka eran-tany amin’ny taona ho avy ity 
Trophy kaontinantaly ity. 









Enregistrer mon nom, mon e-mail et mon site web dans le navigateur pour mon prochain commentaire. 



