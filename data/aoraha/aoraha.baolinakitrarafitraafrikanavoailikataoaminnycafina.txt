BAOLINA KITRA – RAFITRA AFRIKANA :: VOAILIKA TAO AMIN’NY CAF I NATHALIE RABE • AORAHA

Mitohy ny fanadiovana eo anivon’ny Kaonfederasiona afrikana ho an’ny baolina kitra (CAF). Nifarana 
alarobia lasa teo ny naha talen’ny serasera an’i Nathalie Rabe, mpiara-miasa akaiky tamin’i Ahmad, 
amin’ny Federasiona malagasin’ny baolina kitra (FMF) ary mbola nentiny niara-niasa taminy tany 
CAF. 

Efa naharitra am-bolana maro no niparitaka tao amin’ity rafitra afrikana misahana ny baolina 
ity ny fanesorana azy saingy ny 31 jolay lasa teo vao tena ofisialy izany. 

«Andro farany. Na izany aza anefa dia mirehareha aho satria izaho no vehivavy voalohany nitazona 
toerana io. Mirehareha ihany koa aho fa vita hatrany ny asa na misy na tsy misy ny nenti-manana. Ho 
velona ny baolina kitra afrikana! Ho ela velona i Afrika”, hoy ity vehivavy voalohany nitana ny 
talen’ny serasera tao amin’ny Kaonfederasiona afrikana hatramin’ny nisiany ity, tao amin’ny 
Twitter-ny tamin’ny alarobia lasa teo. 

Tsy mbola nisy fanazavana manokana avy tao amin’ny CAF momba ny fanesorana an’ity talen’ny serasera 
hatramin’ny omaly. Na izany aza anefa, tsy azo hodian-tsy fantatra ihany koa, fa ao anatin’ny fanadiovana 
ny Kaonfederasiona afrikana amin’izao fotoana izao. 

I Fatma Samoura, izay sekretera jeneralin’ny Federasiona iraisam-pirenena (Fifa) no misahana 
fitantanan-draharaha eo anivon’ny CAF, hatramin’ny fiandohan’ny volana aogositra, taorian’ny 
voarohirohy ny filoha Ahmad, tamina raharaha kolikoly. 









Enregistrer mon nom, mon e-mail et mon site web dans le navigateur pour mon prochain commentaire. 



