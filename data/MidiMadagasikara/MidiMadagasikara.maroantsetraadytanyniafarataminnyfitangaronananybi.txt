MAROANTSETRA : ADY TANY NIAFARA TAMIN’NY FITANGARONANA NY BIRAON’NY ZANDARY – MIDI MADAGASIKARA

Olona an-jatony no nirohotra nitagorona teo anoloan’ny biraon’ny borigadin’ny zandary tao Maroantsetra, 
Analanjirofo, ny Alakamisy 31 Aogositra teo tamin’ny 9 ora maraina. Mponina avy ao amin’ny fokontany 
hoe Nandranasana izy ireo ka hitaky ireo namany 20 nampanantsoin’ny zandary mba hanaovana fanadihadiana 
anton-dia. Ireto farany izay ahiahiana ho nanapotika fananan’olona noho ny resaka ady tany. Araka 
loharanom-baovao dia fitsirihana nosakanan’ny fokonolona no niandohan’ny olana. Ny 29 aogositra 
tamin’ny 09 ora maraina, tonga tao amin’io fokontany io ny mpiasan’ny fandrefesan-tany (Topo) 
tamin’ny zandary efatra izay nahazo “requisition” mba hanao fitsirihana ny tanin’Atoa Serge. 
faly tamin’izany ny fokonolona tany an-toerana ka nanohitra ny fanatanterahana izany fitsirihana 
Voatery niverin-dalana noho izany ilay mpiasan’ny Topo sy ireo zandary. Ireo vahoaka kosa lasa 
ny tranon’Atoa SERGE ka nanapotika ny fananan’ity farany. 

Manoloana ity herisetra izay nanelingelina ny filaminam-bahoaka ity dia nadray ny andraikiny 
tompon’andraiki-panjakana eo anivon’ny distrika ka nanokatra fanadihadiana. Olona 20 noahiahiana 
io fandravana ny fananan’Atoa Serge io no nantsoina tany amin’ny Biraon’ny zandary hatao famotorana. 
nahafaly ny fokonolona anefa izany ka nifanaraka izy ireo fa hiakatra eny amin’ny biraon’ny zandary 
Alakamisy. Tsy nanaiky anefa ny zandary ka nisorohana ny mety hitaran’ny raharaha dia nisy ny fandefasana 
fanampiny avy amin’ny kaompania Maroantsetra. 




















