TSARATANÀNA : DAHALO MITAM-BASY RAINDAHINY ROA LAHY, AZO SAMBO-BELONA – MIDI MADAGASIKARA

Rehefa nokarohina natao hazalambo hatry ny ela, ka taorian’ny fanomezam-bavoavao mari-pototra 
tamin’ny Fokonolona tsara sitrapo, dia voasambotry ny miaramila mpampandry tany (holafy 322/2RM3), 
tratra tao amin’ny kizo niafenany ny lehiben-dahalo raindahiny roa lahy mitam-basy. Niaraka 
tamin’ireto dahalo mitam-piadiana ireto ihany koa ny omby miisa 70, izay efa tafaverina tanteraka 
tompony ankehitriny. Raha ny vaovao voaray, ireto roa lahy ireto no mpitari-tafika tompon’antoka 
fanafihan-dahalo nitranga tao amin’ny Fokontany Antaniditra, Kaominina ambanivohitra Ampandrana, 
Tsaratanàna, izay nahaverezana omby miisa 93 ary nahamaizana trano 57 tafo, ny 11 novambra lasa 
Ny borigadin’ny Zandarimaria ao Brieville no mandray an-tanana ny famotorana an’ireto lehiben-dahalo 
sambo-belona. Aorian’ny fakana am-bavany an’ireto olon-dratsy, dia hatolotra ny Fitsarana 
Maevatanàna tsy ho ela izy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

