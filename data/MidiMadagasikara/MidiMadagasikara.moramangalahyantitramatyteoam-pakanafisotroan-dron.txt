MORAMANGA : LAHY ANTITRA MATY TEO AM-PAKANA FISOTROAN-DRONONO – MIDI MADAGASIKARA

Lehilahy efa zokiolona 79 taona no maty teo am-pandraisana vola fisotroan-drononony ny alatsinainy 
aprily tokony ho tamin’ny valo ora maraina sy fito ambin’ny telompolo minitra, rehefa nilahatra 
vao mangiran-dratsy. Efa fanaon’ireto zokiolona mpandray izay vola izany isam-bolana ny milahatra 
toy izao, noho ny halaviran-dalana tsy maintsy hodiana ka mahatonga ny fandehanan’izy ireo mialoha. 
tsy maharita izany karazana fihafihana izany anefa ny ankamaroan’izy ireo, raha ny filazan’ny 
mahita maso rehefa mandalo eo amin’ity toerana fandraisam-bola ity, ny alina talohan’ny datin’ny 
ambin’ny folon’ny volana rehefa, mivezivevy mandalo amin’ity toerana ity izy ireo. Matetika 
no misy marary eo am-pilaharana noho ny fotoana maharitra hitsanganan’izy ireo, satria amin’ny 
ora vao misokatra ny birao, nefa ny amin’ny 01 ora maraina dia efa tonga eo ny avy lavitra. Ny fepetra 
handraisana an’ireo zokiolona hita efa marefo loatra dia atao isam-bolana, satria efa maro amin’izy 
no osa sy avy lavitra. 



