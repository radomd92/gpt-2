RAVELONARIVO JEAN : VOATSIDIKA HATRANY AMIN’NY KAOMININA

Raha toa ka manaraka akaiky ny fanomanana ny fampielezan-kevitra ataon’ireo kandidà isika dia 
fisehoana amin’ny haino aman-jery isan-karazany no ifaninanan’ny kandidà izay miseho vahoaka 
fotoana izao. Amin’ireo 36 nilatsaka ho fidina dia vitsy no mihaona amin’ny vahoaka mivantana 
ireo. Raha mandeha aza ny sasany amin’izy ireny dia ny renivohitrin’ny distrika ihany no toerana 
alehan’izy ireny. Ny tena ahitana kandidà dia ny renivohitrin’ny farintany no ihazakazahana 


Miavaka amin’ny kandidà rehetra ingahy Ravelonarivo Jean amin’izy rehetra ireo. Mandeha mitsidika 
amin’ny kaominina farany izay lavitra ity kandidà ity. Marina fa be dia be ny kaominina eran’i Madagasikara, 
dia tsy mandika fotsiny ny kaominina amin’ny distrika izay lalovany izy. Hatrany amin’ny faritra 
hatrany Taolagnaro, Androy, Betroka ka hatrany Fianarantsoa ary ny faritra Atsimo Atsinanana 
dia maro no kaominina novangian’ity Jeneraly ity. Ny herinandro lasa teo dia kaominina maro tao 
Mania no namelaberan’ingahy Jean Ravelonarivo ny fandaharan’asany sy ny fahitany ny raharaha 
ankehitriny ary ny tetika hanarenany ny firenena amin’izao fahavoazana mafy mahazo ny firenena 


Misongadina amin’ny fitsidiham-paritany ataon’ingahy Ravelonarivo Jean amin’ny maha Jeneraly 
tafika Malagasy azy ny maha hentitra azy, ny fahitsiany ary ny tsy fitiavany zavatra malotoloto. 
hatrany ny ady amin’ny kolikoly izay mampahantra ny vahoaka malagasy, izay efa noporofoiny tamin’ny 
naha praiminisitra azy izany. Toa izany koa ny ady amin’ny tsy fandriampahalemana izay lazainy 
fanetribe ny firenena ka tsy maintsy ho fongorina. 

Manakaiky ny vahoaka hatrany ingahy Ravelonarivo Jean amin’ny fampahafatarana ny vahoaka ny 
tiany ho tratrarina. Mazava, mahitsy ary hentitra amin’ny teny lazainy ity jeneraly ity izay mampiavaka 
amin’ny kandidà hafa rehetra. 

Hitohy any amin’ny faritra hafa indray ingahy Ravelonarivo Jean amin’ity herinandro ity ka tsy 
amin’izany ny olona any ifotony sy ny kaominina. 

Hita taratra amin’ny fisehon’ity jeneraly ity fa akaiky ny ambanivohitra izy ary koa tsy lavitra 
aty andrenivohitra. 





