SAMBAVA : 29 NO MATIN’NY JIOLAHY SY NY FITSARAM-BAHOAKA TAO ANATIN’NY 1 VOLANA – MIDI MADAGASIKARA

Ahiana tsy hilamina intsony ny tany ao amin’ny distrikan’i Sambava, Faritra Sava, noho ny firongatry 
vono olona sy ny asa fandrobana isan-karazany. Tato anatin’ny iray volana monja, nahatratra 29 
olona maty noho ny fitsaram-bahoaka sy ny asan-jiolahy, hoy ny nambaran’ny depiote voafidy tany 
Mamangy Norbert, tao amin’ny onjampeo tsy miankina iray eto andrenivohitra. Manjaka ny halatra 
sy ny fanafihana mitam-piadiana. Vao tamin’ny alatsinainy hariva teo, hoy izy, no notafihana 
mirongo basy ny toby fivarotan-tsolika Jovenna ao Sambava. Leo izany toe-javatra izany ny vahoaka 
lasa mirona mankany amin’ny fitsaram-bahoaka. Manampy trotraka ihany koa ny lazainy fa fanararaotana 
manam-pahefana any an-toerana. Ireto farany izay lazainy fa tsy mahatontosa ny andraikiny ka 
izany any amin’ny vahoaka. Ohatra noraisiny amin’izany ny namorian’ny lehiben’ny distrika ireo 
rehetra ao Sambava ka nanereny azy ireo hanao tsipaipaika mba hividianana fiara tsy mataho-dalana 
solika mba hampiasaina amin’ny fitandroana ny filaminana. Koa manaitra ny sain’ny tompon’andraikitra 
amin’ny Fanjakana foibe ny tenany mba hijery akaiky ny zava-manjo ny vahoaka ao amin’ny faritra 
azy. 




















