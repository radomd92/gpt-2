FODIAMANDRY :: NANASONGADINA NY TOETRA HENTITRA NANANAN’ I MANANDAFY RAKOTONIRINA IREO MPANAO POLITIKA • AORAHA

Heni-kaja heni-boninahitra. Nampihetsi-po ny ankamaroan’ireo mpanao politika ny fanatrehana 
fanomezam- boninahitra farany ny vatana mangatsiakan’i Manandafy Rakotonirina, isan’ireo 
mpanorina ny antoko politika (MFM), tetsy amin’ny lapan’ny Kolontsaina sy ny fana- tanjahantena, 
ny sabotsy sy ny alahady lasa teo. Nisongadina tamin’ny fijoroana vavolombelona nataon’izy ireo 
famariparitana ny lalana nodiavin’ity mpanao politika ity, indrindra fa ny toetrany. 

“Olona hentitra sy mahitsy izy ary olona mpanao politika mitazona ny teny nomeny. Tsapako izany 
fotoana nampidirana anay tany am-ponja ireny”, hoy Ihanta Andriamandranto, mpikambana ao anatin’ny 
Teza. 

Toy izany koa, notsihiavin’i Olivier Rakotovazaha, sekretera jeneralin’ny antoko MFM, fa: « 
tò teny teo amin’ireo samy mpikatroka politika niara-dia taminy i Manandafy Rakotonirina ary 
ny anjara toerany teo amin’ny sehatra iraisam-pirenena teo amin’izay fanaovana politika izay. 

Isan’ny nitondra ny teny fiaraha-miory sy fampiononana ho an’ny fianakavian’i Manandafy Rakotonirina 
koa ny antoko Antoka sy Dinan’ny Nosy (ADN), tarihin’ny mpitari-dalana Edgard Razafindravahy. Nitovitovy avokoa ny fitantaran’ireo mpanao politika momba io toetra nananan’i Manandafy Rakotonirina 


Anio no hiala etsy Mahamasina hihazo an’i Manandriana ny vatana mangatsiakan’ity mpitarika ny 
MFM ity, izay nodimandry ny zoma lasa teo, teo amin’ny faha-81 taonany. Amin’ny alarobia izao kosa 
hanafenana azy any amin’ny fasan-drazany any an-toerana ihany. 









Enregistrer mon nom, mon e-mail et mon site web dans le navigateur pour mon prochain commentaire. 



