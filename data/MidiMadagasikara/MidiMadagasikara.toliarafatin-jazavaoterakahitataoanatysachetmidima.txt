TOLIARA : FATIN-JAZA VAO TERAKA, HITA TAO ANATY “SACHET” – MIDI MADAGASIKARA

Nisesisesy tato ho ato ao an-tampon-tanànan’i Toliara sy ny manodidina ny fanariana zazarano 
zazamenavava vao teraka. Afak’omaly vao naraina be, dia zaza vao teraka efa maty, natao tao anaty 
« sachet » no nisy nanary tao amin’ny « Jardin de la Mer » Amoron-driaka akaikina Ala honko. Olona 
nandalo handeha hanao maloto vao mangiran-dratsy no nahita ilay fonosana nipetraka teo. Tsiravina 
raha nahita ny tao anatiny, ka niantso ny mpiambina ity zaridaina ity; izay monina tsy lavitra eo. 
nanontaniana ity farany, dia nilaza fa tsy nahita olona nampiahiahy nihaodihaody teny. Raha ny 
mpampivelona iray tonga teny an-toerana, dia vao nateraka ora vitsy ity zaza ity no izao maty izao 
mbola teny aminy ny tadim-poitrany. Nanohina ny maro ity zava-nitranga. Raha ny zava-misy ao Toliara 
dia mitombo isa hatrany ireo tovovavy tsy ampy taona manala zaza. Vokatry ny rendrarendra sy ny 
diso tafahoatra, lasa kely veta ny ankizy. 



