VOLLEY-BALL - TOMPONDAKAM-PIRENENA :: VOAHOSOTRA IMBALO NY GNVB, INDROA AMBIN’NY FOLO KOSA NY STEF’AUTO • AORAHA

Samy nanampy ny isan’ny kintana eny aminy ireo ekipa roa matetika voahosotra ho tompondakan’i 
taranja volley-ball, tamin’ny faran’ny herinandro lasa teo, tany amin’ny Complexe sportif d’Ampisikina, 
Mahajanga. Nosoniavin’ny Zandarimariam-pirenena (GNVB) tamin’izany ny anaram-boninahitra 
ho azy ireo, raha indroa ambin’ny folo voahosotra ho tompondaka kosa ny Stef Auto. 

Tamin’ny seta telo (25/21 25/18 25/11) no nivoahan’ny ekipan’ny Zandarimariam-pirenena ho mpandresy 
ny ekipan’ny Jeunesse Sportive d’Ambatonilita faharoa (JSA-B), teo amin’ny lalao famaranana. 
amin’ny laharana fahatelo kosa no nisy ny ekipan’ny Tahirim-pirenena misahana ny fiahiana ara-tsosialy 
rehefa avy nandresy ny ekipan’ny Mama Vakinankaratra, tamin’ny seta dimy (3 – 2). 

Teo amin’ny vehivavy indray dia natanjaka am-boalohany ny ekipan’ny Bi’As, teo amin’ny lalao 
nihaonan’ izy ireo tamin’ny Stef’Auto 501, avy any Atsinanana. Efa nitarika tamin’ny isa 22 noho 
ny solontenan’Analamanga teo amin’ny seta voalohany no nitsimbadika ny isa ka azon’ny Stef’Auto 
Niady mafy indray ny Bi’As teo amin’ny seta faharoa ka efa tamin’ny isa 27 noho 25 vao azon’izy ireo 
Mora fotsiny ho an’ny solontenan’Atsinanana ny naka ireo seta roa ambiny (13/25, 15/25) noho ny 
nananan’ ireo mpilalao efa zatra adin’i Gildas Zafindalana, mpanazatra ny Stef’Auto. Ny Jeunes 
Volley-ball no nahazo ny medaly alimo, taorian’ny nandresen’izy ireo ny Volley-ball Club Diamant, 
seta 3 noho 2. 









Enregistrer mon nom, mon e-mail et mon site web dans le navigateur pour mon prochain commentaire. 



