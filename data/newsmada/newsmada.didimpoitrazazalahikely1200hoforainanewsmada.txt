DIDIMPOITRA : ZAZALAHIKELY 1.200 HOFORAINA | NEWSMADA

Par Taratra sur 06/07/2016 

Natomboka, omaly hariva tetsy amin’ny BMH Isotry, ny didimpoitra faobe ho an’ireo zazalahikely 
mahery avy amin’ny boriborintany fahefatra. Tanjon’ny kaominina Antananarivo Renivohitra 
hanao famorana faobe zazalahikely manodidina ny 1.200 manerana ny boriborintany enina ao anatin’ny 
jolay sy aogositra manontolo. 

“Asa fanasoavana ny mpiara-belona hanamaivanana ny fahasahiranana ara-tsosialy avy amin-dRamatoa 
Lalao, amin’ny maha renim-pianakaviana azy, izao tanterahina izao”, hoy ny fanazavan’ny tompon’andraikitra. 

Nizarana kilalao samihafa sy akanjo malabary avokoa ny zaza vita famoràna rehetra. Mpiara-miombon’antoka 
CUA amin’izao hetsika izao ny Handicap international, ary mpiara-miasa kosa ireo mpitsabo avy 
amin’ny departemantan’ny asa sosialy sy fahasalamana. 

Marihina fa efa nampahafantarina mialoha ireo delegen’ny boriborintany rehetra ny tetiandro 
ny toerana raikitra hanatanterahana ny didimpoitra ato anatin’ny roa volana. Manatona ny fokontany 
ny boriborintany onenany ireo mila toromarika momba izany. 





Les commentaires sont fermées. 

