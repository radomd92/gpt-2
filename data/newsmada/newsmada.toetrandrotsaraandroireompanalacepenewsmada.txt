TOETR’ANDRO: TSARA ANDRO IREO MPANALA CEPE | NEWSMADA

Par Taratra sur 27/08/2019 

Ho maina ny andro, anio tontolo ary hitohy hatramin’ity herinandro ity izany raha ny vinan’ny mpamantatra 
toetry ny andro etsy Ampandrianomby. Ho tsara andro, araka izany, ireo mpanala fanadinana CEPE. 

Na izany aza, hisy ny zavona amin’ny maraina ho an’ny eto afovoantany sy ny tapany atsimon’ny Nosy 
mila miomana amin’ny akanjo mafana ihany ny vao maraina. Hisinda kosa ny zavona rehefa miakatra 
andro. 

Hisy ny orana ho an’ny faritra avaratra atsinanana ka tokony hivonona amin’izany ihany koa ireo 
CEPE any amin’izany toerana izany. 

Ahitana fiakarany koa ny maripana amin’ny ankapobeny fa amin’ny faran’ny herinandro any vao tena 
tsapa izany fiakarana izany. 

Ho an’ny faritra Vakinankaratra, 9°C ny mari-pana ambany indrindra ary 34°C kosa izany any Antsohihy 
Maevatanana hamaritana ny mari-pana ambony indrindra. 



Les commentaires sont fermées. 

