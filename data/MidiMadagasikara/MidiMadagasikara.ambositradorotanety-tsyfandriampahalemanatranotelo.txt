AMBOSITRA – DORO TANETY- TSY FANDRIAMPAHALEMANA : TRANO TELO SY « POTEAUX  JIRAMA » TELO MAY KILA FOREHITRA… ! – MIDI MADAGASIKARA

Mirongotra izay tsy izy, ankehitriny ny doro tanety manerana ny faritra Amoron’i Mania. Manampy 
an’izany ny asan-dahalo. Miaina ao anatin’ny tahotra sy tebiteby lalandava ny mponina na andro 
alina tsy afa manohitra. Trano fonenana telo, « poteaux » ny Jirama telo no may kila forehitra ny 
Talata 06 oktobra lasa teo, tao Ambohinaivo, fokontanin’Ilanitra, andrefan’ny tanànan’Ambositra. 
dia vokatry ny doro tanety. Soa ihany fa tsy nisy ny aina nafoy fa ny zavatra rehetra tao amin’ireo 
bozaka dia tsy nisy azo noraisiny. 

Fantatra ihany koa fa vokatry ny tsy fandriampahalemana dia lasibatry ny dahalo ihany koa ireo 
amin’ilan’andrefan’iny ao anatin’ny distrikan’i Manandriana sy Ambatofinandrahana, faritra 
Mania. Lasibatra amin’izany ireo « table-banc » vita amin’ny vy na ireo « table-banc métallique 
irony. Angalarin’ireo mpanao asa ratsy ny vy anaovan’izy ireo basy vita gasy. Nefa amin’ireo sekolim-panjakana 
zara raha misy ny “table banc” mba hipetrahan’ireo mpianatra,izay manao taingimbe. Mirongatra 
tsy izy ny fanafihan’ireo dahalo na andro na alina. Tsy afaka mamokatra ny mponina. Moa ireo tranom-panjakana 
ankapobeny, dia tsy misy “gardien” na mpiambina, ka manararaotra ireo mpangalatra na eto an-tanàn-dehibe 
fa indrindra ny eny ambanivohitra. Very araka izany ireo fananam-bahoaka tsy toko tsy forohina. 




















