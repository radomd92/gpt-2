ADY TANY AO ANTANANDRANO : MIANTSO NY FILOHAM-PIRENENA IREO MPANDOVA – MIDI MADAGASIKARA

Dia mbola miverina nikorontana indray ! Na dia efa amam-polo taonany aza no nifanolanana orinasa 
iray tamin’ireo mpandova ny tany mirefy 30 ha ao Antanandrano, dia tsy mety milamina mihitsy izany 
Araka ny fanazavana azo, dia efa tafakatra tany amin’ny fitsarana an-tampony ity raharaha ady 
ity, ary tamin’izany no namoahana didy nandresen’ireo mpandova. Efa notanterahina teny anivon’ny 
fananan-tany io didy io ary nahazon’izy ireo « titre » amin’ny isan’ny mpandova ; izay misy valo. 
efa nilamina teo io raharaha io, satria efa ny fitsarana an-tampony no nitsara sy namoaka ny didy, 
ny fanazavana. Saingy taty aoriana dia niverina nanohy ny ady tany amin’ny fitsarana ambaratonga 
indray, ny tompon’ilay orinasa mikatsaka mafy ity tanina malagasy ity. Nangataka ny hanaovana 
expropriation » ny tany indray ity teratany vahiny ity ary dia nahazo izany, na dia teo aza ilay didy 
efa nivoaka. Noho izany na dia manana « titre » ara-dalàna izao aza ireo mpandova, dia tsy afaka mikitika 
taniny akory, noho ny fisian’io ady mandeha any amin’ny fitsarana io indray. Eo anatrehan’izany 
izany, dia mitaraina sy miraviravy tanana ireo olona tompon’ny tany ireo, ny amin’ny afitsok’ity 
eo ambany fitantanana teratany vahiny ity. « Manao antso avo amin’ny Filoham-pirenena mihitsy 
amin’izao raharaha izao, mba hijereny manokana anay, satria dia tanin’ny Malagasy no tadiavin’ny 
hobodoina ankitsirano tsotr’izao », hoy ny fitarainan’ireo mpandova ireo. 



