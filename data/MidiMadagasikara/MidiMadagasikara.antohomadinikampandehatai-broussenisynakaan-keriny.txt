ANTOHOMADINIKA : MPANDEHA TAXI-BROUSSE, NISY NAKA AN-KERINY – MIDI MADAGASIKARA

Hatrizay dia karàna miliardera no lasibatry ny fakàna an-keriny. Ity indray kosa dia mpandeha 
avy any Ambatondrazaka no nisy naka vao maraina, tetsy amin’ny fiantsonan’ny fiara fitaterana 
Antohomadinika. Raha araka ny vaovao nampitaina taminay, dia olona efatra izy ireo no niara-niainga 
tany Tanambe (Alaotra), ny alatsinainy teo tokony ho tamin’ny roa ora tolakandro. Mpivady ny roa 
ireo ambiny kosa dia tanora roa lahy izay mbola tsy niakatra teto An-drenivohitra mihitsy. Izay 
no antony nampiarahana azy reo tamin’ireo olona roa mpivady mba hanampinampy azy amin’ny fanoroana 
lalàna rehefa tonga eto Antananarivo. Tonga vao maraina be ny fiara omaly, tetsy amin’ny fiantsoanan 
Fanaon’ny olona, mba hialàna amin’ny fanendahana isan-karazany, ny miandry masoandro miposaka 
miala ao anaty fiara. Dia mba nanaraka izany koa izy roa lahy. Nisy fotoana anefa nivoaka kely ny 
mba hivalan-drano. Teo no nanomboka tsy hita intsony. Nokarohina teo amin’ny manodidina rehetra 
tsy hita izay nanjavonan’ireo olona roa. Rehefa izany dia nantsoina ny finday teny amin’izy ireo 
teo no nahafantarana fa zavatra hafa mihitsy no nitranga. Ireo jiolahy no namaly ary nilaza fa mila 
roa hetsy ariary ho solon’ireo takalonaina. Nampahafantarina avy hatrany ny fianakavian’ireo 
lahy ary omaly dia efa nandeha ny fifanarahana. Nangataka ireo jiolahy ny handefasana ny vola amin’ny 
finday ihany ary nandà ny sosokevitry ny fianakaviana ny hanatona azy ireo mba hanomezana an-tànana 
vola. Hafahafa ihany ny fitrangan’ity raharaha ity… 

















Ce site utilise Akismet pour réduire les indésirables. En savoir plus sur comment les données de 


