TROSA NITERA-DOZA :: OLONA ENINA MATY NOFIRAIN’ NY LEHILAHY IRAY TAMIN’NY ANTSY LAVA • AORAHA

Tezitra noho ny fitakiana trosa mitentina iray alina ariary tany aminy ny lehilahy iray monina 
Matanga-Farafangana, tamin’ny zoma lasa teo. Novonoiny ho faty ny vehivavy mpiara-monina taminy, 
tompon’ilay vola, avy eo. 

Olona dimy hafa indray avy eo no nofirainy tamin’ny antsy ka namoy ny ainy avokoa. Nisy olona roa 
folo hafa naratra rehefa nitsoaka, samy lasibatr’ilay lehilahy tamin’ ny antsy ihany koa. Maty 
fokonolona izy, taorian’izay. 

Zava-doza ity nitranga tany Farafangana ity. Tany an-tsaha no nitrangan’ny tantara. Nikarakara 
volin’izy ireo tany an-tsaha ny lehilahy iray niaraka tamin’ny vady aman- janany sy ny rafozan-dahiny. 
vehivavy iray mpiara-monina amin’izy ireo ihany koa nikarakara ny famboleny tany an-tsaha. Samy 
trano kely fivantanana any izy ireo. Tamin’ny zoma maraina, tonga nitaky ny trosany 10 000 ariary 
lehilahy io tao an-tranony ilay vehivavy mpiara-monina taminy, araka ny fitantaran’ny loharanom-baovao 
any an-toerana. Namaly ilay lehilahy fa ho avy any an-tranon’io vehivavy io izy handoa ny volany 
fotoana fohy fa andraso any. “Taorian’izay dia nandrangitra ny antsilavany izy sady voalaza fa nifoka zava-mahadomelina. 
nitady ilay vehivavy nanana trosa taminy izy avy eo. Hitany tao an-tranony io dia nofirainy tamin’ny 
izy sy ny zanany, roa taona, ka maty daholo”, hoy hatrany ny loharanom-baovao. 

Nivoaka ilay trano izy, taorian’izay, ka mbola nofirainy daholo ireo olona hitany. Isan’ireo 
rafozan-dahiny saingy tsy maty fa naratra mafy. Vehivavy lehibe roa sy ankizilahy roa no tsy afa-bela 
namoy ny ainy. Noenjehin’ ny fokonolona izy, taorian’izay, ka teo amoron-drano iray no voatora-bato 
tsy namelan’ireo mpanenjika raha tsy tapitra ny ainy. 

Fantatra fa voatery nanonitra omby maro sy nandoa vola tamin’ireo tompo-manjo ny havan’ilay nahavanon-doza 
fomba kabary natao tamin’ity raharaha ity. 









Enregistrer mon nom, mon e-mail et mon site web dans le navigateur pour mon prochain commentaire. 



