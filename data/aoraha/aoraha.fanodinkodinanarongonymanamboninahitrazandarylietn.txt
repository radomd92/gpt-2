FANODINKODINANA RONGONY :: MANAMBONINAHITRA ZANDARY LIETNÀ SY CB IRAY SAMY NAIDITRA AM-PONJA • AORAHA

Naiditra am-ponja vonjimaika any Ihosy, tamin’ny faran’ny herinandro teo ny manamboninahitra 
iray, miasa any Iakora sy ny Lehiben’ny tobim-paritry (CB) ny Zandarimaria any Rano­tsara Avaratra. 
ho nanodina rongony telo gony tamin’ireo valopolo gony tra-tehaka izy ireo. 

Tra-tehak’ireo zandary, tany Ranotsara Avaratra, ireo rongony valopolo gony tamin’ny 16 oktobra 
teo. Olona roa no voasambotra, tompon’ireo zava-mahado­melina. Nentina tany Ihosy ireo rongony, 
ka nodorana teo imason’ireo manampahefana. Natolotra ny Fitsarana ihany koa ireo olona roa izay 
naiditra am-ponja, araka ny loharanom-baovao akaiky ny mpanao famotorana. 

Zandary fanimpitopolony 

Taorian’izay anefa, niely ny resaka fa misy rongony nahodin’ireo zandary tamin’ ireo sarona ireo. 
tany an-toerana nanao famotorana ny lehiben’ny Vondron-tobim-pileovana Iakora. Tra-tehaka 
anatin’ny efitra fitoeran’ny fitaovam-piadiana tao amin’ ny tobim-paritry ny zandary ao Ranotsara 
rongony telo gony. Rehefa nandeha ny fanadihadiana dia nilaza ireo zandary telo miasa ao an-toe­rana 
baikon’ny lehibeny no nanafenana ireo zava-maha­domelina tao. Nilaza ilay lehiben’ny tobim-paritra Ranotsara fa baikon’ny manam-boninahitra lietnà iray no antony nanomezany an’io baiko io”, hoy 
ny fitan­taran’ny loharanom-baovao. 

Naheno ity tranga ity ireo tompon’andraikitra ambony ao amin’ny Zandarimaria ka nanome baiko 
hatrany ny hanokafana famotorana momba ireo zandary voampanga miisa dimy ireo. Tonga tany amin’ 
Fitsarana Ihosy vetivety ny taratasy fahazoana manenjika an’ireto mpitandro filaminana. Nahazo 
vonjimaika ireo zandary kely miisa telo fa ireo lehiben’izy ireo kosa, ilay lietna sy ilay CB, no 
naiditra am-ponja vonjimaika avokoa rehefa avy natolotra ny Fitsarana. 

Fanimpitopolony amin’ ireo zandary nanao fandikan-keloka naiditra am-ponja izy roa lahy ireo, 
tamin’ ny 1 febroary tamin’ity taona ity. 









Enregistrer mon nom, mon e-mail et mon site web dans le navigateur pour mon prochain commentaire. 



