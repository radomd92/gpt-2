FIHETSEHAM-BAHOAKA NOHO NY DELESTAZY… : MANDRAHONA HIDINA AN-DALAMBE KOA AMBOHIPO SY AMBOLONKANDRINA | NEWSMADA

Par Taratra sur 10/02/2017 

Nandeha be ny feo, omaly, fa sioka tokana monja no andrasan’ny mponin’Ambohipo sy Ambolonkandrina 
hidina an-dalambe, haneho ny tsy fahafaliany noho ity delestazy lavareny ity koa izy ireo. Toy 
nataon’ny mpianatr’i Vontovorona sy ny mponin’Itaosy, teny Anosimasina sy Andohatapenaka farany 


Leo tanteraka ny mponina eto an-dRenivohitra. Ahina ny korontana noho ity resaka delestazy ity. 
hetsiky ny mpianatra teny Vontovorona ny talata sy alarobia lasa teo, nihetsika tampoka ihany 
mponina eny Ampasika sy Anosimasina Itaosy, afakomaly tokony ho tamin’ny 8 ora alina, izao indray 
hidina an-dalambe ny vahoakan’Ambohipo sy Ambolonkandrina. Araka ny feo nandeha teny an-toerana 
leo ny fahatapahan-jiro lavareny izy ireo ka raha mbola mitohy izany, hidina an-dalambe avy hatrany 
ireo. Araka ny fiteny hoe “sioka tokana dia lasa izao”… 

Manoloana izany, aiza ho aiza ny fepetra raisin’ny fanjakana? Efa eto Antananarivo ny hetsi-bahoaka 
ireny tany amin’ny faritra ireny, mananontanona ny korontana ary ho sarotra ny hamehy izany raha 
mitranga isaky ny faritra maro eto an-dRenivohitra. 

Hatry ny omaly, mbola niseho lany ny delestazy eto an-dRenivohitra. Hatreny Itaosy izay nisehoana 
sy namahan’ny Jirama olana afakomaly alina, mbola tapaka ny jiro omaly tontolo. Ireo mponin’Itaosy, 
nandrahona ny hidina an-dalambe ihany. 

Faritra maro eto an-drenivohitra nahenoana feo fa mikononkonona hetsika manoloana ity delestazy 
Nanao filazana an-gazety ny avy amin’ny Jirama mba ho tony ny olona manoloana ny tranga ary efa eo 
ny vahaolana izy ireo amin’izao. Aiza ho aiza anefa? 

Fiarana Emmo/Sécurité simba 

Araka ny tatitra avy amin’ny zandary, nanimba fiarana Emmo/Sécurité ireo olona mpanao fihetsiketsehana 
Ampasika, afakomaly alina. Nisy ny doro kodiarana, fanakanana fiara narahina tabataba tamin’ny 
nitranga io afakomaly alina io. Nihorohoro tampoka ny teny an-tanana, tao anaty haizina rahateo 
nitrangan’ny hetsika, ny afo mijoalojoala nanazava ny manodidina. Tapaka, noho izany, ny lalana 
ny eny amin’ny faritr’Itaosy iny. Nitohana ny fiara, ary natahotra ny mety hisian’ny mpandroba 
olona. Tanaty delestazy rahateo io alina io. Vetivety ihany koa, tonga teny an-toerana ny Emmo/Reg. 

Voalaza fa vitsy ireo zandary tonga teny an-toerana ka tena nimasoany ny nanentana ireo olona ireo 
tsy hanao herisetra na hanimba zavatra ary nanaiky izany fifandaminana izany izy ireo raha tsy 
halalaka ny fifamoivoizana. 

Tonga ny Emmo/Reg taoran’izay ka nisy tamin’ireo mpanao fihetsiketsehana ny naneho hatezerana 
ny fahitany ny fahatongavan’ireo fiara ireo. Saingy rehefa niala lavitra ireo fiara ireo, niverina 
tony ireo vahoaka ireo. Nahatezitra ny olona ny 4×4 an’ny polisy rehefa saika hanala azy ireo ary 
tora-bato. Vaky ny fitaratra, pempo ny ilan’ny fiara noho izany. Taorian’izay, raikitra ny tifi-danitra 
ny fandefasana baomba mandatsa-dranomaso. Nilamina aloha iny alina iny, hanao ahoana ny tohiny? 



Les commentaires sont fermées. 

