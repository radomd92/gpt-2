MINISTERAN’NY FAHASALAMANA : HAMPITOMBO NY FAHASAHIRANAM-BAHOAKA ?

Accueil > Gazetin'ny nosy > Ministeran’ny fahasalamana : Hampitombo ny fahasahiranam-bahoaka 


Publié le 25 février 2019 



Antokon-draharaha (direction) iray eo anivon’ny ministeran’ny fahasalamana izay tokony hikarakara 
vahoaka amin’ny raharaham-panafody ny « Dplmt » na « direction pharmaceutique laboratoire 

et de la médecine traditionnelle ». Araka izany anarany izany dia manana andraikitra amin’ny fiahiana 
fikarakarana izay fomba rehetra hisitrahan’ny vahoaka fanafody manaraka ny fenitra ara-tsiansa 
fa tsy tokony ho ny mifanohitra amin’izany. 

Ny hita anefa dia toa mikendry izay hamonoana an’ireo tobim-pivarotana fanafody any ambanivohitra 
any izay antsoina hoe “dépôt de médicament” ny tompon’andraikitra voalohany ao amin’io antokon-draharaha 
io. 

Velon-taraina mantsy ireo misahana an’ireny toeram-pivarotana fanafody ireny fa « misy ny mpivarotra 
ahitana fanafody amidy ary misy ny tsena kely (épicerie) no mivarotra fanafody, izay matetika 
manaraka ny fenitra takiana amin’izany no ataon’izy ireny nefa dia jeren’io antokon-draharaha 
io fotsiny, ary zary omeny vahana aza ny hampiroborobo azy, sanatriavin’ny vava. Etsy ankilan’ireny, 
toeram-pivarotana fanafody (dépôt de médicament) izay mandoa hetra ara-panjakana, nahazo alalana 
avy amin’ny ministera ary manaraka fiofanana… dia ianjadian’ny tetika maloton’ny talen’io antokon-draharaha 
anivon’ny ministeran’ny fahasalamana io amin’ny fitadiavany lalana hanafoanana ireny « dépôt 
médicament » ireny. 

Tsy mahagaga izany satria rehefa nanao fanadihadiana izahay dia olona niofana manokana amin’ny 
fanafody (farmasiana) ity tale ity ka tsy te hahalala an’izay ankoatra ireny toerana natokana 
na “pharmacie” ireny. 

Tsy misy manilika na misakana ny tsy hivelaran’ny « farmasia » ange eto, hoy ny mpiandraikitra itony 
dépôt de médicament » itony fa hatreto aloha dia saika mianona amin’ny tanàn-dehibe izy ireny ka 
ny vahoaka any ambanivohitra lavitra any. Tsy adala akory ny fitondram-panjakana tamin’izany 
‘(faha-Zafy Albert) nametraka ny hevitra hanomezana sehatra ireny toeram-pivarotam-panafody 
satria manampy sy tena mamonjy ny vahoaka izy ireny. Ireny « dépôt de médicament » ireny rahateo, 
mijorojoro tsy misy fepetra fa tena manaraka ny lamina sy ny toro-mariky ny fanjakana, ary ny tompon’andraikitra 
(médecin inspecteur) ao an-toerana no manara-maso ny mampanaraham-penitra ireny sehatra ireny. 

Tsy mifaninana na mamono ny farmasia mahazatra izy ireny fa manampy sy mameno ny tsy vitan’ny farmasia. 
ambanivohitra lavitra any, ankoatry ny fahalaviran’ny farmasia, dia sady tsy manam-bola ny olona 
misy karazam-panafody izay tsy ilàna iray boaty fa ampahany isaina ihany, dia ny « dépôt de medicament 
no manome fahafaham-po ny olona amin’izay ilainy fa ny farmasia tsy manome latsaky ny iray boaty. 
tsy efa fifamenoana sy fifampitsinjovana ve izany, hoy ny maro ? Nahoana no misy tetika hamonoana 
hanafoanana an’ireny toeram-pivarotana “depot de medicament” ireny aty aoriana? 

Ny andininy fahadimy ao amin’ny Vina Veliranon’ny filohampirenena dia manipika mazava ny fiantohana 
ho an’ny daholobe , kanefa izao afitsoky ny antokon-draharaha eo anivon’ny ministeran’ny fahasalamana 
dia zary hanimba an’izay tarigetra nofaritan’ny filoha izay ka anjaran’iza no hampihatra ny fepetra 
takian’ny fiahiana ny fahasalamam-bahoaka eto? 

Raha ny re aloha dia hatramin’ireo mpiasa eo ambany fiahian’ity tale misahana ny antokon-draharaha 
ity no velon-taraina satria saika dokotera nahavita fianarana ambony avokoa no eo ambany fiandraiketany 
izy farmasiana tsotra fotsiny. 



