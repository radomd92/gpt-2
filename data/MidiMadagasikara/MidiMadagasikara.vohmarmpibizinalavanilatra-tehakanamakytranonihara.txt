VOHÉMAR : MPIBIZINA LAVANILA TRA-TEHAKA NAMAKY TRANO, NIHARAN’NY FITSARAM-BAHOAKA – MIDI MADAGASIKARA

Tsy misy tandroka tokoa ny ratsy ankehitriny. Tovolahy iray mpibizina lavanila tra-tehaka namaky 
ny alin’ny alarobia teo, tokony ho tamin’ny 11 ora, no niharan’ny fitsaram-bahoaka tao Ambodilalona, 
Antsirabe Nord, any amin’ny Distrikan’i Vohémar. Raha ny fantatra, dia nividy lavanila tao amin’ity 
notafihany izy, ny antoandron’io. Rehefa alina ny andro dia niverenany ny lavanila sisa izay tsy 
vola, ary mbola nalainy koa ny vola 2 tapitrisa Ariary. Vao lasa kely ity mpandroba, dia niantso 
avy hatrany ny tompontrano, ka io no nanaitra ny fokonolona teo an-tanàna, ary raikitra avy hatrany 
savahao. Tratra niafina tao anaty lobolobo ilay mpangalatra ka niharan’ny fitsaram-bahoaka. 
tsy ny tompontrano norobainy no niangavy mafy ny fokonolona mba tsy hanaperana ny ainy, dia efa 
matin’ny hatezeram-bahoaka ity jiolahy, ary vokatry ny daroka sy vono nihatra taminy dia tapaka 
ny tongony havanana, ka tsy maintsy naiditra hopitaly izy. Efa notazomina atao fanadihadiana 
amin’ny biraon’ny Zandary ao Ampanefena ity jiolahy, hoy ny vaovao voaray avy any an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

