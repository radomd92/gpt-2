AMBANITSENA : MPANAKAN-DALANA VOATIFITRY NY ZANDARY | NEWSMADA

Par Taratra sur 07/07/2017 

Jiolahy iray no saron’ny zandary tany Ambodirano Ambanitsena RN2, afakomaly maraina. Sarona 
tamin’io jiolahy io ihany koa ny vy miisa 20 nangalariny tamin’ny andrin-jiron’ny Jirama. 

Raha nanao fisafoana amin’ny alina teny Ambanitsena ny zandary ao Carion ny alin’io dia nahazo 
fa tokony hozahana akaiky ny eny amin’ny manodidina ny fokontanin’Ambodirano fa misy olona hafahafa 
Nidina teny ireo zandary saingy tsy tratra ireo olon-dratsy. 

Tamin’ny 3 ora sy 30 mn maraina, nisy fiara hafa indray nilaza tamin’ireo zandary raha nifanena 
am-panaovana fisafoana fa misy olona telo lahy manao akanjo maramara toy ny an’ny miaramila eo 
izay toa hafahafa ny fahitana azy. Nidina teny indray ireo zandary ka raha vao tonga teny ny fiara 
azy ireo ka nandositra ireo jiolahy raha vao nahita ireo zandary. Nanao tifitra ho fanairana mba 
ireo zandary saingy tsy nanaiky izany izy ireo fa lasa ihany. Vokany, voatifitra teo amin’ny tongony 
ny jiolahy iray. 



Les commentaires sont fermées. 

