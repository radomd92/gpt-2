KANETIBE – FIFANINANAM-PIRENENA :: TAFITA HO ANY TONIZIA I LILA SY ANNA AMBOHIMAHASOA • AORAHA

Hisolo tena an’i Madagasikara amin’ny fiadiana ny ho tompondakan’i Afrika, taranja tsipy kanetibe 
vehivavy any Tonizia, i Lila sy Anna, avy ao amin’ny klioban’ny BIC Ambohimahasoa, izay voahosotra 
tompondakam-pirenena, teny amin’ny kianjan’ny klioba Les H eny Ambohimangakely, ny faran’ny 
lasa teo. Lavon’izy ireo tamin’ny isa 13 noho 8 ny ekipan’ ny 3FB nisy an-dry Judicaëlle sy Mireille, 
amin’ny lalao famaranana. Efa notarihina tamin’ny isa 0 noho 6 izy ireo saingy nahavita nanatsimbadika 
isa rehefa avy nandalo ny isa 8 noho 8. 

Voatery nasiana fiatoana kely kosa ny lalao famaranan’ny sokajy lehilahy, omaly, ary amin’izao 
anoratanay izao dia mbola tsy niverina izany. Nitarika tamin’ny isa 9 noho 4 i Nanah sy Nary Kely 
ao amin’ny FAM Analamanga, nanoloana an’i Hajakely sy Solokely avy ao amin’ny Mama, izay niatrika 
lalao famaranana. Ny fiakaran’ireo mpijery teny ambony kianja, noho ny savorovoro kely, no nahatonga 
fampiatoana izany. Andrasana ny anaran’ireo mpilalao roa voahosotra ho tompondaka sokajy lehilahy 
tena antsika amin’ny «Mondial» hatao any Canada. 









Enregistrer mon nom, mon e-mail et mon site web dans le navigateur pour mon prochain commentaire. 



