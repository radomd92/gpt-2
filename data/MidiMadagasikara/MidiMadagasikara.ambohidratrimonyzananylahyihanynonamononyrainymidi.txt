AMBOHIDRATRIMO : NY ZANANY LAHY IHANY NO NAMONO NY RAINY – MIDI MADAGASIKARA

Ny 19 may teo no nisian’ny disadisa tao Ampanotokana, mpianaka roa lahy no tsy nifankahazo hevitra 
nitarika hatrany amin’ny fikasihan-tanana. Niakatra tokoa ny mari-pana tamin’izy mianaka ireto 
tsy nahafehy ny hatezerany intsony ny roa tonta, avy hatrany dia nifandray sy nifamono, tsy nahaleo 
herin’ity zanany anefa ilay raim-pianakaviana izay efa mananika ny faha-70 taonany fa ity tovolahy 
dia mbola ao antin’ny tanjany tsara, satria vao 28 taona monja. Maty noho izany ity rainy ka niezaka 
ireto fianakaviana mba hanafina ity fahafatesany ity ho fahafatesana tsotra. 

Tsy arak’izay anefa ny fandehan-javatra fa nisy nanao tatitra tany tany amin’ny zandary Ambohimiadana, 
avy hatrany dia nidina tany an-toerana ireo zandary niaraka tamin’ny dokotera ary avy hatrany 
nanao fizahana ny razana. Tamin’izany no nahitana ny ratra sy ny mangana teo amin’ny tarehiny ankavia 
anisan’ny nitarika ny fahafatesany. 

Avy hatrany dia nosamborina ilay tovolahy zanany mba hanaovana ny fanadihadiana sy ny mety ho antony 
, fototry ny olana ka niafara tamin’izao famonoana izao. 



