AMBILOBE :  MPAMILY “BAJAJ” MATY TSY TRA-DRANO, TAPA-DOHA NOKAPAINA TAMIN’NY ANTSIBE – MIDI MADAGASIKARA

Raim-pianakaviana iray 48 taona, manan-janaka dimy izay mpamily fiara mpitety tsena any ambanivolo 
mpitondra “bajaj”, mipetraka ao Ambilobe tampon-tanàna no hita faty tapa-doha nihosin-drà nifatotra 
tao anaty kirihitr’ala tsy lavitra ny arabe, tao Ambodimanga hiditra ny Fokontany Antsoha Ambilobe, 
marain’ny alakamisy teo, tokony ho tamin’ny 6 ora sy sasany. Mbola nahitana dian’antsy maromaro 
koa teo amin’ny kibony ; izay feno loaka. Tsy nokitihan’ny olon-dratsy kosa ny “bajaj” nentin’ity 
maty tamin’ny fomba feno habibiana niharan’ny herisetra ity, fa ny finday sy vola ary zava-tsarobidy 
aminy kosa nanjavona avokoa tamin’ny fotoana nahitana ny razana. Olona sendra nandalo no nahita 
vatana mangatsiakany ka nampandre ny mpitandro filaminana. Raha ny fanazavan’ny vadiny, araka 
loharanom- baovao akaiky ny mpitandro filaminana mandray an-tànana ny raharaha, dia tsy nody 
ity lehilahy hita faty ity ny alin’ny alarobia. Raha ny tombantombana, mety ho ny alina io izany 
namonoana azy. Misokatra ny fanadihadiana amin’ity vono olona nahatsiravina ity, ary karohina 
ny nahavanon-doza, ankehitriny. 

















Ce site utilise Akismet pour réduire les indésirables. En savoir plus sur comment les données de 


