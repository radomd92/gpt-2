VATOFOTSY ANTSIRABE : TSAHO NIELY NIVADIKA ROTAKA SY FANDROBANA

Nirefodrefotra ny basy sy ny baomba mandatsa-dranomaso tao Vatofotsy, Antsirabe, ny sabotsy 
teo. Tsaho niely sy tondro molotra no nampikorontana ny iray tanàna ka voatery niditra an-tsehatra 
ny mpitandro filaminana nandamina ny raharaha. Ireto farany izay voatery nanao tifi-danitra 
nanapoaka boamba nandatsa-dranomaso vao nilamina ny tanàna. Raha hiverenana kely ny tantara 
tahaka izao ny zava-niseho tao amin’ity fokontany iray ity. Ny taom-baovao lasa teo dia vehivavy 
no hita faty nisy namono tamin’ny fomba feno habiabiana, teo amin’ny faritra tsy lavitra ny Gara 
Antsirabe. Efa noraisin’ny zandary an-tanana ny raharaha saingy tsy mbola hita ilay nahavanon-doza. 
vita ny fandevenana ny razana , ny sabotsy lasa teo, dia niely ny tsaho fa raim-pianakaviana iray 
trano fivarotana iray lehibe ao amin’ny fokontany Vatofotsy no tompon’antoka tamin’ny famonoana 
vehivavy tsy manan-tsiny ity. Tsy niandry ela fa avy hatrany dia nirohotra nitady ilay voalaza 
nahavanon-doza tao an-tranony ny fokonolona, indrindra fa ny fianakavian’ny maty. Efa tsy nisy 
intsony anefa tao amin’ilay trano rehefa tonga tao ny fokonolona ka raikitra teo ny famotehana 
ny fandrobana ny entana rehetra tao an-trano. Nandray ny andraikiny avy hatrany ny mpitandro filaminana 
ireo olona an-jatony namaky sy nandroba ny trano. Tsy nijanona anefa izany raha tsy nanao tifi-danitra 
nanapoaka baomba nandatsa-dranomaso ny mpitandro filaminana. Raha ny fantatra dia ny mpanampin’ilay 
voatondro nahafaty ilay vehivavy no nalain’ny zandary ary efa nanaovana fanadihadiana. 

