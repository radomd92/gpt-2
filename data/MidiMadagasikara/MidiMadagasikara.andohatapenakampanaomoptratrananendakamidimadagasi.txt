ANDOHATAPENAKA : MPANAO « MOP » TRATRA NANENDAKA – MIDI MADAGASIKARA

Tovolahy iray no voasambotry ny pôlisy, teny amin’iny faritra Andohatapenaka iny, raha nikasa 
sy hanendaka olona anaty fiara, ny alakamisy hariva lasa teo. Araka ny fantatra dia olona mbola 
eny Antanimora izy io, saingy manao asa ivelan’ny fonja na « MOP » 

Isan’ny faritra atahorana mihitsy raha amin’ny resaka fanendahana sy fanafihana anaty fiara, 
fa rehefa manomboka mitohana iny ny fifamoivoizana, eny amin’iny faritra Andohatapenaka, mihazo 
iny. Mahakasika izay indrindra no nahazoan’ireo pôlisy avy ao amin’ny kaomisarian’ny boriborintany 
antso vonjy fa hoe misy jiolahy mihaodihaody eny Ampasika sy Andohatapenaka, manakaiky ny toby 
iray teny an-toerana. Nidina avy hatrany teny an-toerana ny pôlisy taorian’izay ary nanao ny fisafoana. 
tovolahy maromaro nampiahiahy tokoa no hita teny an-toerana ary narahi-maso. Vao nahita ireo 
anefa izy ireo, dia nitsoaka ka raikitra teo ny fanenjehana. Tra-tehaka tamin’izany ny iray tamin’izy 
: tovolahy 28 taona, izay nahitana antsy lavalela (manodidina ny 30 sm any ho any) tany aminy. Rehefa 
ny fanadihadiana azy, dia fantatra fa mbola eo am-pamitana sazy eny amin’ny fonjan’Antanimora 
araka ny fampitam-baovao avy tamin’ny pôlisim-pirenena, saingy manao irony asa ivelan’ny fonja 
na « MOP ». Mbola mitohy kosa ny fikarohana ireo namany hafa raha ny vaovao hatrany. Etsy andanin’izay, 
mba hirarian’ny rehetra ny fisiana fanadihadiana lalindalina kokoa mahakasika ireto gadra afaka 
ny fonja, voalaza fa hoe manao « MOP » ireto. Kanefa raha ny ankabeazany hatreto, dia saika tratra 
asan-jiolahy avokoa. Asa sa hoe izany angamba ilay « asa hanirahana azy ireo ivelan’ny fonja » ? 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

