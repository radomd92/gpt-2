TSARARANO MAEVATANANA: DAHALO ROA MATY VOATIFITRA, DIMY MIANDAHY TRATRA | NEWSMADA

Par Taratra sur 18/07/2018 

Dahalo raindahiny miisa roa no lavo ary dimy hafa no tratra, nahitana vehivavy iray no voasambo-belona 
13 jolay teo, tany Ambalabe fokontany Tsararano, kaominina Tsinjorano, distrika Maevatanana 
ny hetsika sava-hao nataon’ny mpitandro filaminana. Ny zandarimariam-pirenena sy polisim-pirenena 
tamin’ny Dinaben’ny Faritra Betsiboka ny nanao izany. Basy lava miisa telo tsy ara-dalana ihany 
no sarona tamin’izy ireo ka nogiazana. Mitaraina ny mponina noho ny asan-jiolahy any amin’ny faritra 
ka nanao hetsika sava-hao ny mpitandro filaminana miaraka amin’ny vahoaka. Ny 10 jolay no niainga 
tao Maevatanana ny andiana mpitandro filaminana maromaro niaraka tamin’ny fokonolona miisa 
hanao fikarohana ireo dahalo mpanao fanafihana mitam-piadiana ary fanakanan-dalana any amin’iny 
iny. Rehefa tonga tao Ambalabe ireo mpanao hetsika ny 13 jolay, natolotry ny mponina azy ireo ny 
miisa dimy izay vehivavy ny iray. Efa Tafiditra tamin’ny asan-jiolahy mampikaikaika tany an-toerana 
ireo. Nitohy ny fikarohana ka io andro io ihany, tratra ny jiolahy miisa roa, isan’ireo tena efa nokarohana 
efa nanaovana “avis de recherche”. Voalaza fa efa namono olona maro ary efa nahafaty zandary ihany 
tany Ambatoboeny ny taona 2017. Basy lava iray no sarona tamin’izy roa lahy ireo. Nasaina nanoro 
toerana misy ireo namany sy ny omby halatra izy ireo kanjo nanararaotra nandositra, voatifitry 
fokonolona sy ny mpitandro filaminana rehefa tsy nanaiky nijanona. Mitohy ny famotorana. 



Les commentaires sont fermées. 

