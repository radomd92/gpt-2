THE DIZZY BRAINS: MIALA ANY NY VOKATRA VAOVAO | NEWSMADA

Par Taratra sur 24/08/2018 

“Tana razana”. Io ny lohatenin’ny rakikira vaovao an’ny The dizzy brains, tarika malagasy mpanao 
miavaka amin’ny fiangaliana ny antsoina hoe “garage rock”. Araka ny nambaran’izy ireo ao amin’ny 
“facebook”, ahitana hira miisa 13 ity vokatra vaovaobe ity. 

Ny 19 oktobra izao no voalaza, hivoaka amim-pomba ofisialy ny “Tana razana”, rakikira faharoa, 
“Out of the cage”, nivoaka ny volana mey 2016. Nampanantena ny tarika fa ho tsara kokoa noho ireo 
nivoaka talohan’izao ireo hita ao anatin’ity vokatra vaovao ity noho ny fahamatorana sy ny traikefa 
ananan’ny tarika, nandritra izay fito taona nijoroany izay. 

Raha tsiahivina, nivoaka tao amin’ny “Libertalie music festival” ry The dizzy brains. Taorian’io, 
anjara tamin’ny Rencontres Trans musicales”, tany Rennes izy ireo, ny taona 2015. Nanomboka teo, 
nitsahatra ny fahombiazan’ny tarika, nitombo laza hatrany. Marobe ny hetsika efa nandraisan’izy 
anjara, tany ivelany tany, ary mbola mitohy izany hatramin’izao. 

Antenaina fa tsy ho diso anjara amin’ity vokatra vaovao ity ny mpankafy eto an-tanindrazana. Toy 
koa ny fanehoana an-tsehatra ireo hira vaovao, ao anatin’ny “Tana razana”, mbola ankamantatra 
tena dikany, ho an’ny maro, mandra-pivoak’ilay rakikira. 



Les commentaires sont fermées. 

