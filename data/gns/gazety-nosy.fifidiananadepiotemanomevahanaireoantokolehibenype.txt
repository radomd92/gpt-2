FIFIDIANANA DEPIOTE : MANOME VAHANA IREO ANTOKO LEHIBE NY PETRA-BOLA 5 TAPITRISA AR

Iray tamin’ireo soso-kevitra naroson’ny CENI tamin’ny governemanta ny tokony hamerana ny petra-bola 
5 tapitrisa ariary ho an’ireo rehetra maniry ny hirotsaka ho fidianana amin’ny fifidianana solombavambahoaka. 
governemanta moa no tompon’ny teny farany momba izay ka andrasana ny fanapahan-kevitra ho raisiny. 
zavatra azo antoka anefa, raha toa ka ho tazonin’ny governemanta io soso-kevitra naroson’ny CENI 
dia ireo antoko lehibe na matanjaka eto amin’ny firenena no hahazo vahana amin’ny fifidianana 
Rehefa tonga mantsy ny fifidianana depiote, dia tanjon’ny antoko pôlitika ny hahazo toerana betsaka 
na ny maro an’isa eo anivon’ny Antenimierampirenena. Noho izany, tsy maintsy manolotra kandidà 
distrika rehetra manerana ny Nosy ilay antoko vao mety hahazo ny maro an’isa. Raha tsy miova ny isan’ireo 
fa mijanona ho 119 tahaka izay misy amin’izao fotoana izao ihany, dia midika izany fa mila manomana 
595 tapitrisa ariary farafahakeliny ny antoko iray raha te maniry ny handrotsaka kandidà manerana 
distrika rehetra. Mazava ho azy fa tsy hanana izany teti-bola izany mihitsy ny antoko pôlitika 
fa ireo antoko vaventy ihany no manana fahefana ho amin’izany. Hatreto aloha dia ny TGV, TIM ary 
HVM irery no heverina fa afaka hanolotra mpilatsaka ho fidiana manerana ny distrika 119. Mazava 
azy fa mety ho voahilika ihany koa ireo olom-pirenena tia tanindrazana izay maniry ny ho solombavambahoaka 
tsy afaka ny handoa an’io petra-bola 5 tapitrisa ariary io. Tsiahivina ihany fa tamin’ny fifidianana 
farany, ny taona 2013, dia 5 hetsy ariary ny vola naloan’ireo mpilatsaka ho fidiana. Mitombo avo 
heny noho izany ny petra-bola amin’ity fifidianana depiote ity, raha toa ka tanan’ny governemanta 
tolo-kevitra naroson’ny Vaomieram-pirenena mahaleo tena misahana ny fifidianana io. 



