AMBOHIBAO : OLONA FOLO, NAMONO SY NANDORO VAZAHA – MIDI MADAGASIKARA

Mazàna dia resa-bola foana no ambadiky ny heloka bevava iray ! Habibiana tsy roa aman-tany mihitsy 
no nataon’ny fianakaviana iray teny amin’iny faritra Ambohibao iny, ny volana desambra lasa teo. 
vahiny iray no novonoin’izy ireo, ary nodorany teo an-tokotany avy eo, mba tsy hahitan’ny olona 
vatana mangatsiakany. Niisa folo ny isan’ireo olona nandray anjara tamin’ity resaka vono olona 
ity. Ramatoa vadiny no tena atidoha nikotrika, nampian’ny sasantsany tamin’ireo fianakaviany 
mpikarama an’ady mpamono olona. Araka ny fanazavana nomen’ireo zandary nanao ny fanadihadiana, 
amin’ny Sampana heloka bevava sy fikarohana etsy Fiadanana dia, efa maty paika mihitsy ilay famonoana, 
hahazoana mora foana ny harenan’ity vazaha ity. Nanomboka tany amin’ny disadisa teo amin’izy 
no nitsiry ny hevi-dratsin-dramatoa. Efa nanomboka « nibizina » ireo entana tao an-trano mantsy 
farany ary efa notenenin-drangahy. Mety ho noheveriny fa, raha tsy eo intsony rangahy vadiny dia 
hisy hiteny intsony ny zavatra ataony. Tamin’izany no nandehanan’ny sainy tany amin’ny famonoana 
Tamin’ny fanadihadiana natao an’ity ramatoa ity no nahalalana fa havany teo akaiky ihany no nampitadiavany 
hamono. Telolahy efa jiolahy rain-dahiny, za-draharaha no niditra an-keriny tao an-tranony 
namono nahafaty ilay vazaha. Ny fatin’ity farany kosa tamin’izay fotoana izay dia nodorana teo 
tamin’ny alalan’ny kitay, kodiarana ary lasantsy. Fantatra fa mifandray amin’ny havany any ampitandranomasina 
tapaka ity lehilahy ity. Gaga tamin’ny tsy fandrenesam-baovao intsony anefa izy ireo taty aoriana 
nanapa-kevitra ny hankaty Madagasikara. Rehefa voarirarira tamin’ny tsy fahitana ny havany 
ireo dia nitory, ary tamin’izay no nahavoasambotra ireo olona 10 mianadahy, voarohirohy tamin’ity 
famonoana feno habibiana natao tamina teratany vahiny ity. Omaly ihany no natolotra ny fitsaràna 
rehetra ireo, araka ny fampitam-baovao avy amin’ireo mpanao fanadihadiana. 



