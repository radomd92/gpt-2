HASIMPIRENENA SY LEVA : HODINIHIN’NY DEPIOTE NY MOMBA AZY

Tao alohan’ny fifidianana izay ho depiote tamin’ny faha 27 may 2019 teo no nampidirina am-ponja 
maika eny Antanimora ingahy Hasimpirenena kandidà depiote tany Fandriana ao anatin’ny faritra 
Mania. 

Ingahy Raveloson Ludovic antsoina hoe Leva izay kandidà depiote tany amin’ny distrikan’i Mahabo 
dia voatazona vonjy maika ao amin’ny fonjan’i Morondava. 

Tale jeneraly tao amin’ny sampan-draharahan’ny fananan-tany tao Anosy Antananarivo Ingahy 
Ny raharaha momba ireo fampivarotana tanim-panjakana teto Antananarivo no nisamborana azy ny 
2018 iny ka nitanana azy vonjy maika any am-ponja izao. 

Voasaringotra amin’ny raharaha maro mahakasika ny tsy fandriam-pahalemana any amin’ny faritra 
iny sy resaka momba ny fanapahana ala Ingahy Leva izay depiote ao Mahabo. Nisy fitanana basy izay 
fa tsy ara-dalàna koa no isan’ny itanana azy. Isan’ny voarohirohy niaraka taminy ary nigadra koa 
zanany lahy saingy efa nivoaka ny fonja izy amin’izao fotoana izao. 

Na dia izany aza ny zava-nitranga tamin’izy roalahy ireo dia nofidian’ny vahoaka tao Mahabo sy 
Fandriana ho solombavabahoaka izy ireo na dia tany am-ponja aza. Sambany tamin’ny tantaran’ny 
teto Madagasikara izany ary mety maneran-tany mihitsy aza. Be dia be ny resaka nandeha tamin’ireo 
tamin’ny fotoana nifidianana azy. Lany soa aman-tsara ka nandresy ireo mpifaninana taminy izy 
ireo. 

Amin’izao fotoana izao dia depiote ara-dalàna ao Tsimbazaza i Hasimpirenena sy i Leva. Manana 
zo feno toa ireo depiote namany izay lany tamin’iny fotoana iny izy roalahy ireto hatramin’izao. 
voatendriny avokoa ireo “assistants parlementaires” 10 isany izay mpanampy azy amin’ny asa maha 
azy ao Tsimbazaza ao. Ny karama sy ny tambin-karama raisin’ireo depiote namany koa no raisin’izy 
na dia any am-ponja aza izy hatramin’izao. 

Ny lalàna eto amintsika no ahazoany izany satria mbola tsy meloka izy roalahy ireo. 

Eo anatrehan’izany dia mandringa ny raharaha ao Tsimbazaza ao amin’ny fandaniana lalàna satria 
ampy 151 no manao izany. Zava-dehibe amin’ny asan’ny depiote satria iankinan’ny aim-pirenena 
isa roa izay mety hampiova ny fanapahan-kevitra amin’ny vaton’izy roalahy ireo. 

Manaraka izany dia manome endrika ratsy amin’ny raharaha pôlitika amin’ny ankapobeny eto Madagasikara 
raharaha ity. 

Eo anatrehan’izany ary dia handinika ny mahakasika azy roalahy ireto ny Antenimierampirenena 
zoma faha 08 novambra 2019. Tsy maintsy hisy ny vaomiera manokana handinika ity raharaha ity ankoatra 
fijerena azy amin’ny vaomiera itambaram-be. 

Mizara roa tanteraka nefa ny depiote eo anatrehan’izany raharaha izany satria misy ny milaza fa 
lanin’ny vahoaka any amin’ny distrika misy azy izy ireo dia ao ny antony. Ankilany indray nefa milaza 
anjaran’ny fitsarana no mamaritra ny momba azy ireo satria natao ho an’ny olon-drehetra ny lalàna. 
hotsaraina haingana izy ireo hahalalana marina ny momba azy. 

Ny fanontanian’ny maro eo anatrehan’izao raharaha izao koa dia ny fahefan’ny 

depiote eo anatrehan’ny fitsarana amin’ny tranga toa itony. 





