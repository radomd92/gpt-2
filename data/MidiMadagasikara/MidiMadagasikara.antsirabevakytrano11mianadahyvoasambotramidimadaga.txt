ANTSIRABE : VAKY TRANO, 11 MIANADAHY VOASAMBOTRA – MIDI MADAGASIKARA

Nisy ny ezaka nataon’ny teo anivon’ny polisim-pirenena eto Antsirabe, noho ny fahamaroan’ny 
fitarainana mahakasika ny vaky trano izay nisesilany teto Antsirabe hatramin’ny tapatapaky 
volana janoary iny. Vokany nahatratra 11 mianadahy ireo voalaza fa jiolahy ary rain-dahiny mihitsy 
resaka vaky trano ity. Ankoatra izay maro koa ny fitarainana voaray amin’ny fahaverezana entana 
vidy. Tsy teto Antsirabe antampontanana ihany no nanaovana io hetsika manokana io fa indrindra 
amin’ireo tanana somary mihataka izay naha maro ny fitarainana voaray, hoy ny polisy. Vehivahy 
telo amin’ireo voasambotra miampy ny namany dimy lahy izay efa malaza ratsy mihitsy amin’ity asan-jiolahy 
Antsirabe ity. Ny sasany amin’izy ireo dia vao tamin’ny volana janoary teo no nivoaka ny fonja fa 
ilay fanenan-tsazy, nefa dia izao mamerin-keloka izao indray. Fa ankoatra izay,mbola tratra 
amin’ny olona telo hafa koa ny entana lafo vidy maro. Fantatra fa izy ireo no mpandray sy mpivarotra 
entana halatra. Isan’ny porofo nanamarina fa tena olon-dratsy izy ireto hoy ny polisy ny fahatratrarana 
maro toy ny fanapitsohana varavarana, sy fanapahana hidim-by sns… 

Mbola tao anatin’ity hetsiky ny polisy hatrany, moto scooteur miisa telo miampy moto cross iray 
bisikileta kely iray koa no saron’ny polisy hatrany teto Antsirabe. Efa nisy tamin’reo tompona 
very no naka ny azy. Mitohy kosa ny fikarohana ireo jiolahy sy ny tontakely hatrany, amin’ny elakelantrano 
antoky ny fandriam-pahalemana, hoy ny polisy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

