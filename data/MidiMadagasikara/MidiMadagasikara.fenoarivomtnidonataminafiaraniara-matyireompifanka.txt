FENOARIVO : MÔTÔ NIDONA TAMINA FIARA, NIARA-MATY IREO MPIFANKATIA – MIDI MADAGASIKARA

Lozam-pifamoivoizana mahatsiravina indray no nitranga tetsy Fenoarivo ny asabotsy teo, tokony 
tamin’ny 4 ora hariva tany ho any. Mpifankatia handeha hody nitaingina môtô scooter no indray nindaosin’ny 
vokatr’io loza io. Raha ny voalazan’ireo nanatri-maso, dia ankevitry ny avy nampiaraka ireto 
ireo, ka maika hamonjy fodiana no izao niharan’ny lozam-pifamoivoizana izao. Somary nandeha 
ihany izy ireo, raha ny fitantaran’ireo nanatri-maso hatrany. Raha iny tao anaty fiolahana iny 
no sendra nifanena tamina fiara tsy mataho-dalana iray nanitsy an’izy roa kely ireto. Tsy voahodina 
ny familiana, ka dia nivantana teny amin’ity fiara ity ny môtô nitondra azy roa. Mafy tokoa ny fifandonana. 
lavitra mihitsy ilay tovolahy nitondra ary niakarapoka tamin’ny tany avy eo. Torak’izany ihany 
ny nahazo ilay tovavavy taoriana. Potika tsy nisy noraisina ilay scooter. Nandriaka ny rà. Araka 
fanazavana azo hatrany dia voa teo amin’ny lohany ilay tovolahy, ka maty tsy tra-drano. Noho ny 
be loatra kosa dia namoy ny ainy teny an-dàlana ilay tovovavy. Tsy nisy naninona kosa ny olona tao 
fiara. Izay tonga soa ihany no arahabaina, hoy ny fitenenana izay. Tsy hoe maika akory dia ny aina; 
tsy ananam-piry no lalaovina. Angamba mety ho anatra sy ho fitandreman’ireo mpampiasa làlana 
lozam-pifamoivoizana efa namoizana ain’olona maro izay. 



