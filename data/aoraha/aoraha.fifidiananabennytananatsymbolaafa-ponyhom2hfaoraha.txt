FIFIDIANANA BEN’NY TANANA :: TSY MBOLA AFA-PO NY HOM2HF • AORAHA

Mitohy ny fitakiana. Tsy mbola voavalin’ny fitondram-panjakana ny ankamaroan’ny fangatahana 
antoko mivondrona ao anatin’ny Hetsiky ny Olom-pirenena Miady amin’ny Hosoka sy ny Hala-bato 
ny Fifidianana (Hom2hf). Araka ny nambaran-dRakotonirina Jean Claude Roger, filoha lefitry 
Hom2hf, dia “ny fanemorana ny fifidianana sy ny firosoana amin’ny fanamarinana ny lisitry ny mpifidy 
no tanteraka, hatreto. Tsy mbola afa-po izahay”. 

Nolazainy fa “mila ovaina mihitsy ny lalàna mifehy ny Vaomiera mahaleotena misahana ny fifidianana 
izay tsy mahaleo tena araka ny anarany akory. Mijanona ho mpikarakara fifidianana fotsiny ny Ceni, 
izy, fa tsy afaka manova ny vokatra na dia mahatsikaritra hala-bato aza”. Nohamafisiny hatrany 
tokony hanoloana an’ireo mpikambana ao amin’ny Fitsarana avo momba ny lalàm-panorenana (Hcc) 
ao amin’ny Ceni. 

Manoloana ny fandraisana anjara amin’ny fifidianana ben’ny tanàna indray dia nambaran’io filoha 
ny Hom2hf io fa “vonona hilatsaka ho kandidà hofidiana izahay raha toa ka voamarina ara-dalàna 
ny lisi-pifidianana”. 











Enregistrer mon nom, mon e-mail et mon site web dans le navigateur pour mon prochain commentaire. 



