VAROMAIZINA :: FOZA IRAY TAONINA MAHERY TRA-TEHAKA TANY MAEVATANÀNA • AORAHA

Avy any antsohihy ny fiara taksiborosy iray nahitana ireto foza milanja iray taonina mahery ireto, 
vao maraina be, tokony ho tamin’ny 4 ora. Tra-tehaka ilay fiara rehefa nosavain’ireo zandary nitondra 
ao Antanimbary-Maevatanàna. 

Tsy nisy taratasy na iray aza momba ireo hazandrano. Voalaza ihany koa fa latsaky ny fenitra ahafahana 
ny halehiben’ireo biby ireo satria latsaky iraika ambin’ny folo santimetatra avokoa. Voatazona 
mpamily sy ny fiara nitondra ireo entana. Tsy hita kosa ny tompony izay tsy niaraka tamin’ny fiara. 

“Nisy olona nampandre anay momba ny fisian’ireo biby ireo nentin’ny fiara taksiborsy avy any Antsohihy. 
hita ny fiara dia niroso avy hatrany tamin’ny fisavana ka izao nahitam-bokany izao. Misaotra ny 
vaovao ary manentana hatrany ny rehetra mba hilaza raha vao mahita tranga mampiahiahy na heverina 
tsy misy dikany aza”, hoy ireo zandary mitondra bemôtô, any Maevatanàna. 

Natolotra ny sampan’ny minisiteran’ny Jono any an-toerana ireo biby ireo. Araka ny loharanom-baovao 
amidy amin’izay olona manana taratasy fitrandrahana ara-dalàna momba ny foza ireo entana ireo 
hiteraka vola ho an’ny fanjakana. Ilay fiara nitondra azy kosa dia nandoa ny lamandy vokatry ny 
azy. 









Enregistrer mon nom, mon e-mail et mon site web dans le navigateur pour mon prochain commentaire. 



