MPANENDAKA ENY ANALAKELY: TONTAKELY ROA NALEFA ENY ANJANAMASINA | NEWSMADA

Par Taratra sur 09/07/2018 

Nalefa eny Anjanamasina ny roa raha nidoboka eny Antanimora kosa ny iray amin’ireo tontakely telo 
mpanendaka tratra teny Analakely ny herinandro teo. Voasambotry ny polisy avy ao amin’ny kaomisaria 
ry zalahy ireto noho ny resaka famakiana fiara. Araka ny fanazavan’ny polisy, fiara iray niantsona 
amin’ny manodidina ny hotely lehibe iray eo Analakely no lasibatr’izy ireo. Vao nidify nanalavitra 
fiarany ny tompony, nanararaotra namaky ilay fiara ireto andian-jatovo ireto. Lasan’izy ireo 
ny kitapo iray nisy vola 3 tapitrisa Ar sy ordinatera entin-tanana iray. Nony nahita ny fahaverezan’ilay 
ilay tompony, nametraka fitarainana avy hatrany teny amin’ny biraon’ny kaomisaria. Nanao fikarohana 
polisy ka tratra teo Analakely ihany ny iray amin’ireo mpangalatra. Niainga avy amin’ity tontakely 
ity no nahafahan’ny polisy nisambotra ireo namany roa lahy. Fantatra, nandritra ny fanadihadiana 
ireo, fa matetika manao asa ratsy toy izao ry zalahy. Vao avy nisazy teny amin’ny Anjanamasina, 
volana avrily lasa teo, ny iray antsoina hoe Beloha kanjo izao niverina nanohy ny asa ratsiny izao 




Les commentaires sont fermées. 

