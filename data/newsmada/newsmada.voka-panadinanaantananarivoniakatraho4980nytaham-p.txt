VOKA-PANADINANA ANTANANARIVO : NIAKATRA HO 49,80% NY TAHAM-PAHAFAHANA BAKALOREA | NEWSMADA

Par Taratra sur 02/09/2016 

Niakatra 49,80% ny taham-pahafahana bakalorea, tamin’ity taona ity, satria 39% izany ny taon-dasa, 
ny fanazavan’ny talen’ny ofisin’ny bakalorea, Rakotoarison Olivier, omaly. 36 453 ny isan’ny mpiadina afaka eto Antananarivo. 9,75/20 ny naoty ambany indrindra nekena ahazoan’ny 
mari-pahaizana bakalorea tamin’ity taona ity. Nanamarika ny mpitsara ny taratasim-panadinana 
nidina ny lentan’ny fahaizan’ny mpiadina ho an’ny taranja sasany raha mitaha ny tamin’ny taon-dasa. Ho an’ny sampana teknika, 62,46% ny taham-pahafahana. 53,86% ho an’ny sokajy D; 42,22% ho an’ny 
C. Ho an’ny sokajy A2, mahatratra 47,54 ary ny sokajy A1, 50,49. Nanambara koa ny tomponandraikitra fa nitombo ny isan’ny mpiadina nahazo ny “mention”. Ho an’ny” 
très bien”, sokajy D, nahatratra fito, iray ho an’ny sokajy A2. Mpiadina efatra nahazo “mention 
bien” amin’ny sokajy C ary 14 ny sokajy teknika. Ho an’ny “mention bien” kosa, ho an’ny sokajy D, 
mpiadina 228, ho an’ny sokajy A2 nahitana 209. Ho an’ny sokajy C nahatratra 41. Ho an’ny sokajy teknika, 
ary ny sokajy A1, mpiadina 17 no nahazo izany. Ho an’ny “mention assez bien”, mpiadina sokajy D nahitana 
005, sokajy A1 nisy 373. Ho an’ny sokajy A2 nahatratra 3 463, sokajy C misy 346 ary ny sokajy teknika 
Hivoaka eny amin’ny foibem-panadinana, anio, ny lisitr’ireo afaka fanadinana bakalorea. Araka ny vaovao azo avy any amin’ny faritany, niakatra ihany koa ny taham-pahafahana ary maro ny 
efa namoaka ny valim-panadinana. 



Les commentaires sont fermées. 

