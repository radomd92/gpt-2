TOETRY NY ANDRO: HIATO ALOHA NY ERIKA | NEWSMADA

Par Taratra sur 24/06/2019 

Hiverina ny masoandro ary hitsahatra ny erika eto an-dRenivohitra ho an’ny telo andro manaraka, 
ny fanazavan’ny sampana mpamantatra ny toetry ny andro, omaly. Hiakatra kely koa ny maripana ambony 
ao anatin’ny hateloana,14°C ny ambany indrindra raha 22°C ny ambony indrindra. Afaka hianoka 
amin’ny fanamarihana ny fety niverenan’ny fahaleovantena ny rehetra, indrindra ny ankizy madinika 
fitondrana ny harendrina, rahampitso hariva, sy ireo mpanaraka ny fampisehoana eny amin’ny “Podium” 
Antananarivo. 

Mbola hahazo orana kosa ny faritra Sava sy ny any Analanjirofo iray manontolo ao anatin’izay telo 
ho avy izay. Toy izany koa ny any AtsimoAtsinanana fa somary ho maivana kokoa ny habetsahan’ny rotsak’orana. 
an’ny faritra sisa hafa, ho maina ny toetry ny andro fa hiverina kosa ny erika ho an’ny ilany atsinanana, 
alarobia hariva. 

« Hangatsiaka kokoa raha mitaha ny tamin’ny taon-dasa ao anatin’izao volana jona izao ny maripana 
an’ny vanim-potoana ririnina eto an-dRenivohitra », hoy ny teknisianina. 



Les commentaires sont fermées. 

