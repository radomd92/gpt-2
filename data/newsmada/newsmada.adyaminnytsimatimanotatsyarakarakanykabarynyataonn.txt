ADY AMIN’NY TSIMATIMANOTA :  TSY ARAKARAKA NY KABARY NY ATAON’NY MPITONDRA | NEWSMADA

Par Taratra sur 09/01/2018 

“Ampy izay ny kolontsain’ny tsimatimanota, ampy izay ny fialokalofana amin’ny fanaovana politika 
manadio tena na manao fanamparam-pahefana isan-karazany.” Kabarin’ny filoha Rajaonarimampianina 
lanonam-pifampiarahabana teny Iavoloha, ny 5 janoary lasa teo, io. 

Tsy ny eo anivon’ny fitondrana ve no tena manao ny ataony amin’izay kolontsain’ny tsimatimanota 
fisian’ny mizana tsindrina ila amin’ny fampiharan-dalàna izay? Eo, ohatra, ny amin’ny “Raharaha 
Andriamandavy VII Riana”, izay nitondra andian’olona sy “be sandry” nitora-bato sy tavoahangy 
biraon’ny Bianco, Ambohibao, ny 6 avrily 2017. 

Vitavita ho azy izany, raha takin’ny Sendikàn’ny mpitsara eto Madagasikara (SMM) ny handraisan’ny 
Repoblika andraikitra amin’izay mitsabaka na manakantsakana ny asan’ny fitsarana. Nefa nakarina 
ary namoahana didy fanasaziana ny “Raharaha loholona Lylison René de Roland”, izay nanentana 
olona tsy hivoaka ny trano fa hanao “tanàna maty”, mey 2015. 

Eo ny “Raharaha Antsakabary”sy ny “Raharaha Razaimamonjy Claudine” 

Ahoana koa ireo tsimatimanota amin’ny “Raharaha Antsakabary”, arirarira lava fa tsy hita izay 
sy farany: sarotra ny manao fanadihadiana ireo polisy nahavanon-doza, ny 18 febroary 2017? Trano 
ary fiangonana iray no may, 1 465 ireo olona traboina, vaviantitra iray 87 taona no nodorana velona… 
kolontsaina inona izany? Matimaty foana tsy manota ny vahoaka… 

Hatramin’izao, tsy hita koa izay tohiny sy farany momba ny “Raharaha Razaimamonjy Claudine”. 
550 tapitrisa Ar ho famatsiam-bola manokana ny kaominina no voahodinkodina. Ahoana avokoa ny 
tsimatimanota rehetra niray tsikombakomba tamin’ny namoahana ny vola? Ny teo anivon’ny Inspection 
de l’Etat (IGE) nahita sy namoaka ny raharaha indray no nosazina (?). 

Ohatra ihany ireo, fa maro ireo raharaha tsy mazava isian’ny tsimatimanota amin’izao fitondrana 
Ny “Raharaha Anjozorobe“; ny baomba nipoaka teny Mahamasina, ny 26 jona 2016; ny ady sy fandrobana 
etsy sy eroa… Mbola resaka hafa indray ny amin’ny an’ny hoe fanaovana politika entina manadio tena 
manao fanamparam-pahefana isan-karazany. Saika ireo mihevi-tena na heverina ho tsimatimanota 
tena mpanao izany? 



Les commentaires sont fermées. 

