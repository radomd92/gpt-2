KAMIAOBE SY 4X4 NIFANDONA – AMBATOLAMPY  : TELO NO MATY NOSIKIRINA TAO ANATIN’NY FIARA POTIKA | NEWSMADA

Par Taratra sur 10/11/2017 

Nitrangana lozam-piarakodia namoizana ain’olona indray tao amin’ny fokontany Miadana kaominina 
Manjakatompo PK 64 + 900, omaly tamin’ny 7 ora sy 30 mn maraina. Tao anaty fiolahana mampidi-doza 
ankavian-dalana no nitranga ny loza. Fiara 4×4 marika Ford nentina mpitsara iray sy kamiaobe nitondra 
ireto nifandona ireto. Avy aty an-drenivohitra ilay fiara 4×4 raha hiakatra aty an-drenivohitra 
ilay kamiaobe. Araka ny fampitam-baovao avy amin’ny zandary, notrongisin’ilay kamiaobe nitondra 
ilay fiara 4×4 ka voahitsakitsaky ny kodiarana. Nivadika tany anaty hantsana amin’ny ankavanan-dalana 
kamiaobe ka lasa fisapisaka tao ambanin’ilay kamiaobe mihitsy ilay fiara 4×4. Vokany, maty tsy 
ilay mpitsara. Naharitra ora maromaro ny nisokirana azy tao anaty korontambin’ny fiara. Potipotika 
namantarana azy intsony koa ilay fiara 4×4 nentiny. Maty koa ny mpamilin’ilay kamiaobe. Mbola 
tao anaty korontambin’ny fiara kosa ny roa lahy niaraka tamin’ilay mpamin’ilay kamiaobe. Avotra 
izy ireo, saingy namoy ny ainy teny an-dalana hihazo ny hopitaly kosa ny iray. Manaraka fitsaboana 
amin’ny hopitalin’Ambatolampy ny iray izay voa mafy eo amin’ny tongony. 

Nanao izay ho afany tamin’ny fikarakarana rehetra tamin’ny famoahana ny razana sy ny fiambenana 
entana tao anatin’ny fiaran’ilay mpitsara ny zandary ao Ambatolampy. 

Nitangorona vetivety rahateo ny olona raha nahita ity lozam-piarakodia ity. 

“Ao anatin’ny asan’ny zandarimariam-pirenena ny famonjena sy ny fiarovana rehefa misy trangana 
toy izao satria misy rahateo ireo olona manararaotra mangalatra ny entan’ireo niharam-boina”, 
hatrany ny fanazavan’ny zandary. 

Nanamafy ny fanentanana hatrany ny eo anivon’ny zandarimariam-pirenena amin’ny tokony hitandreman’ireo 
lalam-pirenena mba samy ho mailo indrindra amin’ny fandanjalanjana ny hafainganam-pandeha 
ny loza toy izao. 



Les commentaires sont fermées. 

