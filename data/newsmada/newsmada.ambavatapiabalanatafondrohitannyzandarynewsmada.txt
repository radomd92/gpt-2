AMBAVATAPIA : BALANA TAFONDRO HITAN’NY ZANDARY           | NEWSMADA

Par Taratra sur 07/01/2016 

Balana tafondro miisa telo no hitan’ny zandary tao ambany tetezana iray ao Ambavatapia Ilaka Centre 
omaly. Araka ny loharanom-baovao voaray, olona no nahatsikaritra ireto fitaovam-piadiana ireto 
nampilaza amin’ny ben’ny Tanànan’Ilaka Centre. Ny ben’ny tanàna indray no nampilaza tamin’ny 
zandary ao an-toerana. Nidina teny an-toerana avy hatrany ny zandary manampahaizana manokana 
ny fitaovam-piadiana notarihin’ny lehiben’ny kaompania ao Ambositra. 

Mitovy amin’ny balana tafondro ireto fitaovam-piadiana ireto, saingy efa harafesina ka tsy misy 
intsony ny mety hipoahany, raha ny fanazavana voaray. Mirefy 65 sm ary milanja 20 kg isanisany avy 
fitaovam-piadiana hitan’ny zandary ireto. Nanamafy ny zandary mpanao fanadihadiana fa tsy misy 
ary tsy misy ifandraisany tamin’ny fahasimban’ilay tetezana ireto fitaovam-piadiana ireto. 
ny olona manodidina ny toerana nahitana ireto vy miendrika balana tafondro ireto ny zandary mba 
hikitikitika raha sendra mahita zavatra mampiahiahy fa hampandre ny zandary avy hatrany. 



Les commentaires sont fermées. 

