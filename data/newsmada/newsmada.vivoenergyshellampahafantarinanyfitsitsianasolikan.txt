VIVO ENERGY – SHELL : AMPAHAFANTARINA NY FITSITSIANA SOLIKA | NEWSMADA

Par Taratra sur 15/07/2017 

Vivo Energy, orinasa iray mivarotra solika vokarin’ny Shell eto Madagasikara. Nanomboka, omaly 
rahampitso 16 jolay, any Toamasina ny tanàna faharoa nanaovana hetsika fampahafantarana ny vokatra 
hanampiana ny mpanjifa ho amin’ny fitsitsiana. Efa natao izany tany Antsirabe, ny volana jona, 
eto Antananarivo, amin’ny faran’ity volana ity. Mampanao fifaninanana ny mpanjifa ny Vivo Energy 
solika amidiny, lasantsy na gazoala, ka homena loka izay tonga amin’ny fitsitsiana, tsy mandany 
amin’ny halaviran-dalana 50 km. 

Mialoha izany, nomena fiofanana ny lafiny teknika amin’ny fahaizana mitondra hitsitsy solika 
mpamily voafidy amin’ny antsapaka hanao fifaninanana. Nomena fiofanana ihany koa ireo mpamily 
momba ny aroloza amin’ny fifamoivoizana. Betsaka ny nahita tombontsoa tamin’ny fampiasana solika 
nahavita halaviran-dalana betsaka sy nahafahana niaro ny moteran’ny fiarakodia. 

Mitovy amin’izay amidy rehetra manerana izao tontolo izao ny amidy eto amin’ny Nosy. 100 taona 
izao ny nanaovana izany tolotra izany rehefa avy nandalo labarotoara ny fanamarinana ny kalitaony. 
ny taona 2000 nisokafan’ny toby famatsiana solika Shell eto Madagasikara tantanan’ny Vivo Energy, 
toby fivarotan-tsolika miisa 64. Ahitana izany ny firenena 14 any Afrika, miampy an’ny Nosy Maurice 
ny eto Madagasikara. 



Les commentaires sont fermées. 

