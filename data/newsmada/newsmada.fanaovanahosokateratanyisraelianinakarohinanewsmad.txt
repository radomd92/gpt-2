FANAOVANA HOSOKA  : TERATANY ISRAELIANINA KAROHINA | NEWSMADA

Par Taratra sur 20/10/2017 

Namoaka didy mampaka ny teratany israelinina iray, teraka tany Rosia, izay voarohirohy amin’ny 
fisolokiana sy halatra ny fitsarana. Efa nampanantsoina teny amin’ny fitsarana izy io, saingy 
nipoitra mihitsy. Notorian’ny teratany rosianina iray, niara-niasa taminy ihany ho nanodina 
fananany rehetra tamin’ny alalan’ny hosoka ity teratany vahiny ity. “Efa ho roa volana izy io no 
teny amin’ny polisy, fa tsy tonga. Toy izany koa ny teny amin’ny fitsarana, tsy nipoitra. Fantatra 
lasa any ivelany izy. Hisy ny fanatanterahana ny didy mampaka rahampitso (anio) ka hozahana ity 
antsoina hoe Fedder Judas ity”, hoy ny mpitandro filaminana misahana ny raharaha. 

Misy Malagasy maromaro tafiditra amin’ity raharaha fisolokiana rosianina ity, ary efa niakatra 
amin’ny fampanoavana sy ny mpitsara zokiolona nanaovana famotorana lalina ny raharaha. “Efa 
ny hosoka rehetra nataon’ireo olona ireo, ary efa am-pelatanan’ny fitsarana ny raharaha. Efa 
hita koa ny fiara nahodin’ireo olona ireo ary mbola giazana amin’izao fotoana izao”, hoy ny fanamafisana 
amin’ny polisy. 

Miandry ny fiakaran’ny raharaha eny amin’ny fitsarana ny mpitory. Fitoriana roa sosona ny miandry 
Israelianina io amin’izao fotoana izao. Efa anatin’ny fanakatonana ny fanadihadiana lalina 
fitoriana faharoa ny polisy. Voalaza fa tao anatin’ny 7 volana nanaovana ny fanamarinana rehetra, 
voaporofo marina fa nisy ny fisolokiana ilay vazaha rosianina. 





Les commentaires sont fermées. 

