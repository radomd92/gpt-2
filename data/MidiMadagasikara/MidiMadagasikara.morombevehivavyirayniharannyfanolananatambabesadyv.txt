MOROMBE : VEHIVAVY IRAY, NIHARAN’NY FANOLANANA TAMBABE SADY VOAVONO, NAMOY NY AINY – MIDI MADAGASIKARA

Mihavery ny soatoavina Malagasy ankehitriny, ka efa miharatsy saika isan’andro ny fiaraha-monina 
amin’izao, na ambanivohitra io na an-tanan-dehibe.Vehivavy iray manodidina ny 25 taona eo, mpivarotra 
mandehandeha mitety tanàna no niharan’ny fanolanana tambabe sady norobain’ ny efadahy ny vola 
alina Ariary tany aminy, ny alin’ny talata teo, tany Morombe. Raha ny fantatra dia handeha hamonjy 
ity tovovavy ity no tratry ny filan-dratsin’ireo tsy mataho-tody teny an-dalana, ary tsy vitany 
fanararaotana ara-nofo mamoafady izy, fa mbola nodarohan’ ireo jiolahy ka torana. Rehefa nahatsiaro 
ny niharam-boina, dia niezaka nandady nanavotra aina sady niantso vonjy. Noentin’ny olona haingana 
tobim-pitsaboana ity vehivavy nihosin-drà, kanefa noho ny ratra mafy nahazo azy dia tsy tana intsony 
ainy omaly nisandratr’andro, hoy ny tati-baovao voaray. 




















