LOZA NAHAFATESANA OLONA: FIARA EFATRA NIFADONA, FIARA IRAY NIZARA ROA TANTERAKA | NEWSMADA

Par Taratra sur 29/07/2017 

Mafy ny fifandonana ! Fiara iray nizara roa mihitsy teny Talatamaty, vokatry ny fifandonana tamina 
iray teny an-toerana. Fandehanana mafy sy fisingonana nahatonga ny loza, izay nahafatesana olona… 

Nitrangana loza mahatsiravina teny Talatamaty, omaly tamin’ny 2 ora maraina teo, izay nifandonana 
efatra. Ny iray tamin’ireo izay nizara roa mihitsy ilay fiara ka nipitika lavitra ny tapany. Voalaza 
maty tamin’ity loza ity ny olona iray. Ankoatra ireo naratra, nisy mihitsy ireo vehivavy tao anaty 
Divi-janahary ny tsy nahafaty azy. 

Araka ny fanazavana azo, nahatonga ny loza ny fandehanana mafy. Fiara iray Peugeot 2008 nandeha 
avy any Ivato nisongona fiara maro no nifandona tamin’ny fiara nifanena taminy tao anaty fiolanana 
Talatamaty. 

Nirefotra tamina fiara Opel iray io fiara io ka io no nizara roa tanteraka. Avy eo, mbola nifatratra 
fiara roa hafa tao aoriana sy teo anilany izy. Samy voa mafy ireo fiara rehetra ireo, ary samy nisy 
avokoa ny tao anatiny. 

“Tsy mbola fahita ny loza tahaka ity, indrindra ny fahitana ilay fiara nizara roa ity. Mafy dia mafy 
fifandonana ny dikan’izany. Fandehanana mafy loatra ihany koa satria malalaka ny lalana”, hoy 
fanazavan’ny olona eny Talatamaty. Tonga teny an-toerana ny zandary nanao ny fanadihadiana. 
olona teny an-toerana nilaza fa nahenoana fofona alikaola ny olona ny fiara nahatonga ny loza. 

Anisan’ny toerana ahitana loza matetika iny lalana Ivato Talatamaty iny, ankoatra ny eny amin’ny 
raha ny eto an-dRenivohitra sy ny manodidina. Malalaka ny lalana, kanefa tery ihany manoloana 
mpampiasa azy mirimorimo tahaka ity nitranga ity. 

Nilaza ny avy eny amin’ny kaominina Ivato ny mba hitandreman’ny rehetra amin’ny fandehanana mafy 
amin’iny lalana iny. 

Tsy misy fepetra manokana 

Tsy misy fepetra manokana amin’ny fisorohana ny lozam-pifamoivoizana sy ny fandehanana mafy 
ny fanentanana ny mpamily mba samy hitandrina. Azo atao ihany anefa ny mandrara ireo mpamily mandray 
tsy hitondra fiara intsony, satria ny 90%-n’ny lozam-pifamoivoizana, araka ny isa avy amin’ny 
filaminana, vokatry ny fandraisan’ny mpamily zava-mahadomelina sy alikaola avokoa. 

Anisan’ny mamono olona be indrindra eto amintsika ihany koa ny lozam-pifamoivoizana, araka ny 
nataon’ny avy amin’ny minisiteran’ny Fitateranan vao herinandro izay. Misy ny fanentanana nataon’izy 
mba hitandreman’ny rehetra. Anisan’ny singa iray nivoaka tamin’izany ny mety fisian’ny kolikoly 
fanomezana fahazoan-dalana mamily fiara, ka mety hisian’ny irika ho amin’ny tsy fahafehezana 
fiara sy ny lalàna mifehy ny fifamoivoizana. Mbola asa be ho an’ny tompon’andraikitra, noho izany, 
hamehy na hisoroka ny lozam-pifamoivoizana eto amintsika. 



Salama! be diso ary tsy mirafitra tsara ilay fehezan-teny atanareo. fanamarihina fotsiny 

Les commentaires sont fermées. 

