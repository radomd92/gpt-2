FAHARESEN’I BAREA: TOVOLAHY IRAY SY TERATANY VAHINY IRAY NARATRA | NEWSMADA

Par Taratra sur 13/07/2019 

Hafakely! Mpivady ka teratany malagasy ny vehivavy raha teratany vahiny koa ilay raim-piananakaviana 
tany Toamasina, nandritra iny lalao ampahefa-dalana nifanandrinan’ny Barean’i Madagasikara 
ry zareo Tonizianina, omaly alina, iny. 

Mafy tamin’ilay renim-pianakaviana ny teny tsy voahevitra nataom-badiny izay noraisin’ity 
ity ho fanambaniana ny maha Malagasy azy ka novelesiny tamin’ny lapoaly mbola nisy menaka mafana 
vadiny. Vokany, naratra mafy teo amin’ny lohany ilay raim-pianakaviana vadiny ka nentina notsaboina 
tao amin’ny hopitaly. Nilaza ilay niharam-boina fa hitory am-badiny noho ity raharaha fandratrana 
ity. 

Fa tovolahikely iray vao 18 taona kosa no nampisavoritaka ny fokonolona tao Analankinina Hopitalibe, 
vao maraina. Tsy niala tao am-bavany ny faharesen’ny ekipam-pirenena malagasy izay naverimberiny 
am-bavany hoe “Barea, Barea” sady nanakorontana entana rehetra tao an-tokantranony izay. Voatery 
andraikitra ny fokonolona ka nofatorana izy fa lasa adala vokatry ny fahitany ny faharesen’ny 
Madagasikara. Samy nanana ny fahitany iny lalao iny ny rehetra ary raha ho an’ny mponina tao Toamasina 
tao anatin’ny fitaintainana ka nahatonga ireo olona sasany tsy nahafehy ny fientanam-pony ka 
ireo naratra sy lasa adala tsy fidiny. 



Les commentaires sont fermées. 

