MADAGASIKARA – JAPON: HO AVY NY FITAOVAM-PITSABOANA | NEWSMADA

Par Taratra sur 01/04/2019 

Nahazo tohana avy amin’ny japoney ny fahasalamana. Fantatra, nandritra ny fivahinian’ny minisitra 
japoney, misahana ny Raharaham-bahiny, Kenjy Yamada teto amintsika, fa nomena vola, tsy averina, 
400 tapitrisa Yen, i Madagasikara. 

Hampitaovana ireo toeram-pitsaboana eto amin’ny Nosy izany. Anisany ny fitaovana fanaovana 
radiologie » fitondra mandeha, ny « radiologie numérique », ny fanaovana « échographie-doppler 
ny fitaovana azo entina mandeha fanaovana « échographie » ary ny latabatra fandidiana. Homena 
kokoa ireo fitaovana tena ilaina any amin’ny toeram-pitsaboana misahana manokana ny reny mitondra 
sy ny zaza. Tsy ho voafetran’ny toerana akaiky toeram-pitsaboana manana ireo fitaovana avo lenta 
ny fitsaboana fa ho voaray sy ho voakarakara ihany koa ireo mponina any amin’ny tanàna lavitra azy 
noho ireo fitaovana sasany azo entina mandehaleha ireo. 

Efa an-dalana koa ny famatsiana na fividianana « cliniques mobiles » sy ny fitaovana samihafa ilaina 
amin’ny toeram-pandidiana. Zava-dehibe sy tena mamonjy aina maro ny fahampian’ny fitaovana 
amin’ny toeram-pitsaboana any. Antenaina kosa ny hijerena manokana ny momba ireo karazam-panafody 
toy ny amin’ny fanaovana « chimiothérapie », sy ny momba ireo marary mila fandidiana maika any ivelany. 

Tsiahivina miara-miasa amintsika eo amin’ny sehatry ny fanabeazana sy ny fotodrafitrasa ary 
kolontsaina koa ny Japoney. Anisan’izany ny fanitarana ny seranan-tsambo ao Toamasina, anisan’ny 
an’i Madagasikara ary amin’ny ranomasimbe Indianina. 





Les commentaires sont fermées. 

