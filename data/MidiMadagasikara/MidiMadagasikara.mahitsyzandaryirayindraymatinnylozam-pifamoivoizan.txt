MAHITSY : ZANDARY IRAY INDRAY MATIN’NY LOZAM-PIFAMOIVOIZANA – MIDI MADAGASIKARA

Nandriaka indray ny rà tamin’iny lalam-pirenena mianavaratra iny, ny alakamisy maraina lasa 
teny Mahitsy. Môtô iray nentina zandary roalahy no nodomina fiara taxi-brousse handeha hiakatra 
an-drenivohitra. Vokany namoy ny ainy noho ny ratra nahazo azy ilay zandary nitondra môtô. Naratra 
kosa ilay nentina. Nisy tamin’ireo mpandeha tao anatin’ilay taxi-brousse ihany koa no naratra 
lozam-pifamoivoizana ity. Tokony ho tamin’ny fito ora maraina tany ho any no niseho ity loza ity, 
ny fampitam-baovao nomen’ireo mpitandro filaminana. Hatreto dia tsy fantatra mazava izay antony 
ny loza. Nambaran’ny zandary nanao ny famotorana fa nodomin’ity fiara « mazda » ity avy ato aoriana 
zandary roalahy nitondra môtô ireto. Nirahina nandeha hisolo ireo zandary namany nanao « poste 
» tao Fihaonana izy roalahy ireto tamin’io fotoana nitrangan’ny loza io. Mafy ny fifandonanana, 
dia nipitika lavitra mihitsy ny môtô sy ny olona teo amboniny, ary nivantana tany ambany kamiô, 
nindrana iny lalana iny ihany koa. Nentina avy hatrany namonjy toeram-pitsaboana tao Mahitsy 
naratra. Saingy indrisy fa tsy tana ny ain’ilay zandary iray nitondra ilay môtô. Tapaka kosa ny 
namany. Voatery nafindra taty amin’ny hôpitaly miaramila tao Soavinandriana ity naratra ity 
izany. Naterina tany amin’ny toby nisy azy tao Fihaonana kosa, ny vata-mangatsiakan’ity zandary 
ny ainy ity. 




















