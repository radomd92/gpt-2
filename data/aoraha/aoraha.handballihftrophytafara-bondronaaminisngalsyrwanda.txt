HANDBALL – IHF TROPHY :: TAFARA-BONDRONA AMIN’I SÉNÉGAL SY RWANDA I MADAGASIKARA • AORAHA

Hanainga anio tolakandro ny delegasiona malagasy hiatrika ny fiadiana ny amboaran’i Afrika, 
junior, amin’ny handball na ny IHF Trophy kaontinantaly. Hotanterahina any Kigali renivohitr’i 
io dingan’ny famaranana io, ny 8 hatramin’ny 12 aogositra miaraka amin’ny an’ny sokajy “cadet”. 

Mpilalao efatra ambin’ny folo miaraka amin’ny mpanazatra, ny tale teknika nasionaly ary ny mpitarika 
delegasiona no handeha hiaro ny voninahi-pirenena any an-toerana. Ekipam-pirenena enina izay 
avokoa no hiatrika io dingan’ny famaranana io izay nozaraina vondrona roa. 

Taorian’ny antsapaka natao ny herinandro lasa teo dia tafaraka ao amin’ny vondrona B i Madagasikara, 
ary Rwanda, mpampiantrano. Ao amin’ny vondrona A kosa no ahitana an’i Nizeria, Kamerona ary RC 
“Ireo roa voalohany isaky ny vondrona no hiatrika ny manasa-dalana”, araka ny fanazavan’ny mpanazatra 
Andriamiharinosy Tillo. 

Folo andro talohan’ny fiaingana no namoahan’ny ekipa teknika ny lisitr’ireo mpilalao efatra 
folo mandrafitra ny ekipa malagasy. Niatrika lalao fitsapana farany ny ekipa nasionaly, ny alakamisy 
nandritra ny fifaninanana iraisam-pirenena nanamarihana ny faha-55 taonan’ny Saint-Michel, 
nandresen’izy ireo ny Saint-Michel Itaosy tamin’ny isa 25 noho 23. 

Mahatoky ity ekipa hoentiny ity ny mpanazatra, izay nahita fa manam-batana ireo mpilalao satria 
telo no mirefy mihoatra ny 1,90m. Marihina fa hiadiana ny tapakilan’ny fiadiana ny tompondaka 
amin’ny taona 2019 ity fifaninanana kaontinantaly ity. 









Enregistrer mon nom, mon e-mail et mon site web dans le navigateur pour mon prochain commentaire. 



