KLY SERGE GELLÉ  : « TSY HANANAKO HAVANA NY ASAM-PANJAKANA » | NEWSMADA

Par Taratra sur 27/05/2016 

Hentitra ny Kly Serge, kaomandin’ny fari-piadidin’ny zandarimariam-pirenena vaovao ao Toamasina 
tsy hananany havana ny asam-panjakana. Io no nambarany, omaly nandritra ny lanonana famindram-pitantanana 
aminy sy ny kaomandy teo aloha, ny Jly Andrianjanaka Njatoarisoa… 



“Sarotra ny miasa amin’ny toerana niaviana ka izay no ilazako fa tsy hananana havana ny asa indrindra 
fiarovam-pirenena ity ka sao hisy hihevitra sy halaim-panahy fa havana aho ka hanao hadalana”, 
ny Kly Serge Gellé nandritra ny lanonana famindram-pitantanana teo aminy sy ny kaomandy teo aloha. 
fa ilaina ny fampianarana sy fanentanana ny vahoaka mba hifanaja sy hanaja lalàna ifampifehezana 
amin’ny fiarahamonina ka aorian’izay vao hisy ny fanasaziana ho an’izay mihoa-pefy. 

Tontosa, omaly maraina tao amin’ny foiben-toeran’ny fari-piadidian’ny zandarimariam-pirenena 
ao Toamasina, araka izany, ny lanonana famindram-pitantanana teo aminy sy ny kaomandy teo aloha. 
ny maro amin’ny fahaiza-manaony rahateo ny Kly Serge Gellé indrindra tamin’ireny fahatrarana 
mahery vaika maro tratra tao Fianarantsoa ireny. Nametraka fanamby izy nandritra ny lahateny 
fa hadio ny tanànan’i Toamasina eo amin’ny lafiny filaminam-bahoaka. “Hotohizana ny ezaka vitan’ny 
kaomandin’ny fari-piadidiam-paritany teo aloha”, hoy izy. 

Nilaza kosa ny Jly Andrianjanaka Njatoarisoa fa nifanarakaraka hatrany izy mirahalahy ireto 
amin’ny fifandimbiasan-toeram-piasana teo amin’ny lafiny fibaikoana. Isan’izany ny tao amin’ny 
ambonin’ny zandarimariam-pirenena ao Moramanga ny taona 1996 – 1997. “Mitso-drano azy aho hahefa 
eo amin’ny andraikitra iantsorohany sy hahazo ny galona jeneraly”, hoy ny kaomandy teo aloha. 

Voatendry ho talen’ny fandrindrana ny fanaovana tombana sy fanaraha-maso ny asan’ny zandary 
amin’ny Nosy ao amin’ny Sekreteram-panjakana misahana ny zandarimariam-pirenena ny Jly Njato. 



Les commentaires sont fermées. 

