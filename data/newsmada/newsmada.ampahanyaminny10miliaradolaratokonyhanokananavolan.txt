AMPAHANY AMIN’NY 10 MILIARA DOLARA  : TOKONY HANOKANANA VOLA NY ADY AMIN’NY TSY FANJARIAN-TSAKAFO | NEWSMADA

Par Taratra sur 16/12/2016 

Misy ampaham-bola natokana ho an’ny fanodinana ny vokatry ny fambolena ho sakafo fihinana amin’ny 
10 miliara dolara nampitrosain’ny mpanohana ara-bola mahazatra antsika nandritra ny fivoriana 
Parisy farany teo. Amin’izao fotoana izao, ao anatin’ny fandrafetana ny drafitra nasionaly momba 
paikady ho an’ny fanjarian-tsakafo andiany fahatelo (PNAN III) ny Vovonana Hina sy ny Ofisim-pirenena 
an’ny fanjarian-tsakafo ONN. Manaitra ny sain’ny fanjakana ny Action contre la faim (ACF), fikambanana 
ao anatin’ny Vovonana rahateo fa raha hiady amin’ny tsy fanjarian-tsakafo, tokony omena famatsiam-bola 
kokoa ny tantsaha 80% amin’ny Malagasy izay miantoka ny vokatra mamatsy ny tsena rehetra eto amintsika, 
ny fanazavan’ny mpiandraikitra ao amin’ny ACF, Faniry Hantarinivo, omaly teny Antaninarenina. 

47,3% ny tahan’ny zaza latsaky ny 5 taona tratran’ny tsy fanjarian-tsakafo mitarazoka, 8% kosa 
voan’ny tsy fanjarian-tsakafo mahery vaika. Hanatsara ny zava-misy, tokony hojerena ny vahaolana 
ny fanatsarana ny fahefa-mividin’ny isan-tokantrano sy ny fitomboan’ny lanjan’ny vokatry ny 
satria ireo ny olana roa lehibe. Izay ny antso nataon’ i Jaofera Christiane, tompon-daka amin’ny 
basket sady mpikambana amin’ny tambazotra ho an’ny fanjarian-tsakafo. Tsara ny ezaka nataon’ny 
nahita vola hampandrosoana ny firenena ka tokony hatao laharampahamehana ny fanokanana vola 
amin’ny tsy fanjarian-tsakafo eny ifotony. 



Les commentaires sont fermées. 

