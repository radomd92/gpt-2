FIZAHANTANY SY FANDRAISAM-BAHINY :: HIARA-HIASA AMIN’NY ANY IVELANY NY TOERAM-PIOFANANA ETO MADAGASIKARA • AORAHA

Hisokatra amin’ny fiaraha-miasa amin’ny any ivelany ireo toeram-piofanana mikasika ny hainahandro, 
ary ny fandraisam-bahiny ho fampiroboroboana ity seha-pihariana ity. 

Hiara-hiasa ny Havila School, etsy Mamory Ivato sy ny « Business & hotel Management School (BHMS) 
any Soisa. Afaka hiofana ao amin’ny BMHS any Soisa ireo mpianatra nahavita fianarana roa taona 
amin’ny Havilla School, ho an’izay mahafeno fepetra. 

« Na mahay aza isika Malagasy dia mila traikefa avy any ivelany eo amin’ny sehatry ny fandraharahana 
fitantanana. Mila misokatra amin’ny sehatra iraisam-pirenena isika. Tsy tokony hiandry ny fanjakana 
fa hiezaka hamorona fihariana mifantoka amin’ny fianarana norantovina », hoy Andriantsitohaimanantena 
na Chef Toky Ramà, mpanorina ny Havilla School. 

Hanomboka amin’ny volana novambra ho avy izao dia efa hisy mpianatra hanohy fianarana any Soisa. 
mari-pahaizana iraisam-pirenena ireo mpianatra ireo rehefa vita ny fiofanana mandritra ny valo 
folo volana. Manome toky ity sekoly isan’ny lehibe indrindra any Eoropa ity fa hanome asa ho an’ireo 
rehetra nahavita fiofanana. 









Enregistrer mon nom, mon e-mail et mon site web dans le navigateur pour mon prochain commentaire. 



