SENDIKAN’NY MPANDRAHARAHA FONJA : MITAKY NY AMOAHANA IREO MPIANDRY FONJA TELO LAHY ENY TSIAFAHY | NEWSMADA

Par Taratra sur 18/01/2018 

Nanao fanambarana ny sendikan’ny mpandraharaha fonja mivondrona ao amin’ny SPAPM sy ny SNIAP, 
teny Antanimora, nitaky ny amoahana vonjimaika ireo mpiandry fonja telo lahy naiditra eny Tsiafahy. 

« Tsapa fa ny fandraharahana fonja hatrany no tratra farany amin’ny voka-dratsin’ny fanatanterahana 
baiko na dia fantatra aza ny fisian’ny loza mitatao mandrakariva amin’ny fanatanterahana ny asa 
hoy ny fanambarana. Mangataka amin’ny fitsarana izy ireo noho izany mba hanafaka vonjimaika azy 
lahy ireo. « Nanatanteraka asa nampandraiketina azy izy ireo no tratran’ny herisetra ka nahatafavoaka 
voafonja. Tsy misy antony hitsoahan’izy ireo amin’izay fanadihadiana atao azy ireo”, hoy ihany 
sendika. 

Nanamafy ireto farany fa tokony hojeren’ny fitondrana akaiky ny momba azy ireo, indrindra eo amin’ny 
toy ny fiara sy fitaovam-piadiana. Raha tsiahivina, tamin’ny taxi no nitondrana ilay vazaha io, 
tamin’ny fotoana nitondrana azy avy eny amin’ny hopitaly nankeny Antanimora no nitrangan’ny 
azy. Voasakana ny taxi ka tsy afa nihetsika. Voaambana basy ireo mpiandry fonja ary nitsoaka tamin’ny 
4×4 ilay vazaha Houcine Arfa sy ny vadiny raha ny fanazavana efa nataon’izy ireo. Rehefa nandeha 
ny fanadihadiana, ireo mpiandry fonja telo lahy no tratra farany ary nalefa eny am-ponja. 



Taorian’ny ampamoaka nataon’i Houcine Arfa tany ivelany, teo ihany koa ireo taratasy maneho baiko 
amin’ny tompon’andraikitra ambony niparitaka tamin’ny fampielezana vaovao. Niandry ireo toe-javatra 
vao niteny ireto sendikan’ny mpandraharaha fonja. Efa nilaza ihany izy ireo fa ho avy ny fotoana 
ireo. Fotoany izao, ary miandry zavatra mafimafy kokoa noho ny fanambarana androany ny rehetra. 
tompon’andraikitra maromaro tsy afa-bela ao, hatrany amin’ny minisitry ny Fitsarana. Mandrisika 
hanohizana ny famotorana ny sendika, ka asa raha hisy vokany izany, na hampanginina eo ny raharaha. 



Les commentaires sont fermées. 

