ANOSIZATO : VEHIVAVY HITERAKA, TRATRA NIVAROTRA RONGONY | NEWSMADA

Par Taratra sur 12/05/2017 

Vehivavy iray bevohoka, 25 taona monina any Ankadivoribe no voasambotry ny polisy ao Ilanivato, 
tamin’ny rongony iray solefanina kely sy fonosan-drongony lehibe miisa fito, omaly alakamisy, 
ho tamin’ny 6 ora maraina, teny amin’ny Rond- Point Anosizato. Nifanena tamina ramatoa iray nitondra 
ny polisy mpanao fisafoana. Vao nahatazana ny polisy ilay ramatoa, mahimahina be ary nandray taxi-be 
hatrany. Nampiahiahy ny polisy ny fihetsiny ka nahatonga azy ireo nanaraka ity farany. 

Rehefa nosavaina ny sakaosy nentiny, nahitana ireo rongony ireo. Tamin’ny famotorana natao azy 
nahafantarana fa vao avy novidiny teny Anosizato ireo rongony ireo ka 10 000Ar ny iray harona kely, 
1000 Ar ny fonosana lehibe iray. Tsinjaraina avy eo ka amidy 1000 Ar ny fonosana kely iray. Nilaza 
koa ity ramatoa ity fa hitsinjovany ny fiterahany no nanaovany ity asa ity. 



Les commentaires sont fermées. 

