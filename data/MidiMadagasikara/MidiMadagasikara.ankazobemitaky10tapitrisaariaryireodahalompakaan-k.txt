ANKAZOBE : MITAKY 10 TAPITRISA ARIARY IREO DAHALO MPAKA AN-KERINY – MIDI MADAGASIKARA

Tsy an-drenivohitra tsy ambanivohitra, fa dia lasa lamaodin’ireo olon-dratsy indray ity maka 
ity. Raha milamindamina izany teto an-drenivohitra dia ireo dahalo any ambanivohitra indray 
manao ny ataony. Lehilahy iray, mponina ao amin’ny tanana antsoina hoe Anosikely, any Ankazobe 
nalain’ny dahalo an-keriny, ambonin’ireo omby an-jatony isa lasibatra tao amin’io tanana io. 
ny fampitam-baovao avy amin’ny mpitandro filaminana tany an-toerana dia ny zoma alina lasa teo 
niseho ity fanafihan-dahalo ity. Andiany maromaro, am-polony maro tany ho any, nirongo basy izy 
no indray nandrava io tanana kely io. Ny mponina moa etsy an-danin’izay, raha vao mahita ny rentirentin’ireo 
dia efa tsy nisy sahy nivoaka sy nanohitra ny fandrosoan’ireto olon-dratsy. Hany ka tapitra notetezin’ireto 
avokoa ireo valan’ombin’olona tao an-tanana. Tsy nionona fotsiny tamin’ireo omby anefa ireto 
fa dia mbola niditra an-keriny tao amina tokantrano iray, ary nitondra tamin-kery ity lehilahy 
ity. Afa-po tamin’izay izy ireo vao nivoaka ny tanana, nitondra ireto azony. Raha ny fanazavana 
anefa dia naverin’ireo dahalo ity lehilahy nony afaka kelikelin’ny tanana. Hafatra avy amin’ireo 
ny hoe, tsy miverina ny omby raha tsy mahazo 10 tapitrisa ariary izy ireo. Fantatra fa efa eny am-pelan-tanan’ny 
ny raharaha ary efa manomboka ny fanarahan-dia, hifandrombonan’ny miaramila sy ny zandary miaraka 
fokonolona. 

Tato ho ato tokoa dia saika hanjakan’ny tsy fandriam-pahalemana indray iny faritra Ankazobe iny. 
fanafihan-dahalo izay toa miha-mahery vaika andro aman’alina dia manao ny ataony ihany koa ireo 
mitam-piadiana, mandrava ireo tanan-dehibe. Raha tsy hiteny afa-tsy ilay tranga nampihoron-koditra 
tao an-tampon-tanana ny herinandro lasa teo. Tovovavy iray no hita faty tanaty kirihitra, mihoson-drà 
Tsy vitan’izay anefa fa mbola voaolana ihany koa. Miaina ao anaty tebiteby tanteraka araka izany 
mponina, eny fa na dia eo aza ny fandraisan’andraikitr’ireo mpitandro filaminana. 



