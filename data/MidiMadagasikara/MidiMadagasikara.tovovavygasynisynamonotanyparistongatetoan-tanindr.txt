TOVOVAVY GASY NISY NAMONO TANY PARIS : TONGA TETO AN-TANINDRAZANA ARY NALEVINA OMALY TETSY ANJANAHARY – MIDI MADAGASIKARA

Mitambesatra ny alahelo. Najombomba dia najombona tokoa ny teny amin’ny faritra Behoririka sy 
omaly, nandritra ny fandevenana ilay tovovavy gasy nisy namono tany Menilmontant, Paris. Fandaozana 
tamin’ny fomba mahatsiravina tokoa. Raha ny fantatra, dia ny zoma vao maraim-be teo no tonga teto 
ny nofo mangatsiakany. Nandrasana teny amin’ny Cercle Chinois etsy Behoririka ny sabotsy alina 
napetraka, hihazo ny fonenany mandrakizay etsy amin’ny simetiera Anjanahary. Hatreto aloha 
tsy mbola fantatra tanteraka izay nahavita izao habibiana tsy roa aman-tany izao, mbola eo am-pikarohana 
marina ireo mpitandro ny filaminana any am-pitandranomasina any. Raha ny siosion-dresaka mandeha 
ihany, dia efa misy ny olona nohadihadiana sy voatana ka natao « detention provisoire », voarohirohy 
isan’ny tompon’antoka tamin’ity famonoana ity. Tsiahivina fa ny 14 janoary teo no niseho ny tsy 
raha teny an-dalana handeha hianatra ity tovovavy ity. Nahitana diana antsy maromaro teo amin’ny 
antony izay nitarika ny fahatesany, tao amin’ny trano tsy lavitra ny toeram-ponenany. Teo anatrehan’izany, 
nitazam-potsiny fa nandray ny andraikiny sy nanampy avy hatrany ireo tompon’andraikitra isan-tsokajiny, 
an-toerana na tany ivelany. 



