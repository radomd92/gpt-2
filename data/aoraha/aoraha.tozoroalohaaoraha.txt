« TOZORO ALOHA » • AORAHA

Andeha atao hoe tsy hanam-potoana hifaliana sy hiravoravoana loatra amin’ny fandresena ny Ben’ny 
vaovao lany, teto Antananarivo renivohitra, raha toa ka tsy hiova firy intsony ny voka-pifidianana 
avy amin’ny Ceni, tetsy Alarobia. Hindrana ny fiteny frantsay indray isika mba hamantsihana ao 
Ben’ny tanàna sy ny mpitondra fanjakana foibe fa : « mila mahalala mialoha ny zavatra mety hitranga 
aoriana ao, rehefa eo amin’ny toerana mpitantana ». 

Andeha atao hoe ao amin’ny ekipan’ny mpitondra ankehitriny tokoa ny fahavononana sy finiavana 
fampandrosoana an’ity renivohitr’i Madagasikara ity. Lava raha hotanisaina eto ireo vinan’Iarivo 
izay nentin’ny kandidà Andriantsitohaina Naina nandresena lahatra an’ireo mpifidy teto Iarivo. 
fanovàna, fanatsarana, fanarenana… 

miampy an’ireo voambolana marobe mifanohitra amin’ny korontam-belona manjaka eto Antananarivo 
no azo amintinana an’izany fandaharanasan’ny IRD izany. Tsy vinavina na « andeha atao hoe » intsony, 
tsy maintsy hampiaka-pofona an’ireo mpandala ny gaboraraka sy baranahiny teto, hatramin’izay, 
fanatanterahana an’ireo vina ireo. Na ho an’ny mpanara-dia ny IRD, na ho an’ireo mpanohitra ny fitondrana, eny fa na ho an’ireo tsy nifidy aza! 
efa omany ny vatana sy ny saina amam-panahy r’ingahy Ben’ny tanàna. Tsy fomba fiadin’ireo faritanareo 
“tozoro afara” na ireo faly manenjika sy manaratsy no hanaovana fampitandremana eto, fa fananarana 
hendry sady fampiomanan’ny “tozoro aloha”. 

Aleo tsorina fa tsy hahomby na oviana na oviana ianareo raha mbola hanaiky ho resin’ireo mpivarotra 
handefitra amin’ireo mpandika lalàna eny an-dalambe; hanampi-maso amin’ireo mpanototra tany; 
an’ireo mpandroba sy mpanimba ny fananana iombonana; hanetsetra amin’ireo mpitari-posy sy sarety… 
ny korontam-belona isan-karazany nanimba ny endrik’ity Iarivo ity. Ny adidy, hono, tsy an’olon-dratsy, 
izay manakana ny fanovàna no olon-dratsy sady fahavalon’ny tanàna ! 









Enregistrer mon nom, mon e-mail et mon site web dans le navigateur pour mon prochain commentaire. 



