FIFANARAHANA FARANY :: 100 ARIARY HATRAMIN’NY 500 ARIARY NY FIHENAM-BIDIN’NY SOLIKA • AORAHA

Nisy fidinana kely. Tapaka nandritra ny fihaonana fanintelony teo amin’ny Filoham-pirenena 
Rajoelina sy ireo solontenan’ ireo kaompanian-tsolika eto amintsika, teny Iavoloha, omaly, 
eo anelanelan’ny 100 ariary sy 500 ariary arakaraka ny karazany no fihenan’ny vidin-tsolika eny amin’ny toby mpaninjara. Hihatra manomboka anio izao fanitsiana 
vidin-tsolika izao. 

Ny vidin’ny lasantsy tsotra no zara raha nihena 100 ariary ka lasa 4 100 ariary ny litatra raha 4 200 
teo aloha. 150 ariary kosa ny elanelam-bidin’ny litatra amin’ny gazoala, izay hidina 3 400 ariary 
3 550 ariary teo aloha. Misimisy indray ny fihenam-bidy tamin’ny solika fandrehitra satria 500 
no elanelan’ny sarany teo aloha sy izay hihatra manomboka anio. Hihena 2 160 ariary ny litatr’io 
io raha novidiana 2 660 ariary ny litatra hatramin’ny omaly. Nambaran’ny Filoham-pirenena ihany 
ny fampiakarana ny tombom-barotra ho an’ireo mpitantana toby mpaninjara solika. 

Fampanantenana nipoapoaka 

Fepetra fahatelo niarahana nanapaka tamin’ity fihaonana ity kosa ny famindrana an’ireo toby 
solika hampiasain’ireo kaompania eto amintsika, toy ny etsy Ankorondrano. Tsy voatery ho nifanaraka 
ny fanantenan’ireo mpanjifa solika ihany izao vokatry ny fifampiraharahana teo amin’ny fanjakana 
ireo kaompania ireo, raha ho an’ny lasan­tsy tsotra mano­kana. Nipoapoaka rahateo ny fana­mbaràn’ny 
Andry Rajoelina mikasika ny tsy maintsy hampidinana ny vidin-tsolika mba ho fitsinjovana ny vahoaka. 
anefa fa efa saika tsy hita mihitsy ny marimaritra irai­sana teo amin’ny roa tonta, talohan’ny 
fanapahan-kevitra niraisana omaly izao. Re mihitsy ny saika niafaran’ny resaka tamin’ny fandravana 
fifampidinihana, tamin’ny talata lasa teo.Andrasana indray ny momba ny saran’ny herina­ratra… 









Enregistrer mon nom, mon e-mail et mon site web dans le navigateur pour mon prochain commentaire. 



