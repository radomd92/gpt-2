MANDRITRA NY HATELOANA : HISY FANAOVAM-BAKSINY MIARO AMIN’NY POLIOMELITA | NEWSMADA

Par Taratra sur 14/11/2016 

Hanao hetsika fanaovam-baksiny faobe iarovana ny ankizy amin’ny fahalemena tampoka vokatry 
poliomelita (lefakozatra) indray ny minisiteran’ny Fahasalamam-bahoaka manomboka amin’ny 
izao ka haharitra hateloana manerana ny Nosy. Natokana ho an’ny zaza rehetra vao teraka ka hatramin’ny 
taona ny hetsika hamongorana ny aretina poliomelita. 

Vaksiny atete ao am-bava no omena ny ankizy latsaky ny 15 taona, azo averina indroa na intelo ny vaksiny 
tsy misy fiantraikany amin’ny fahasalaman’ny zaza mihinana azy, hoy ny mpitsabo. Manamafy ny 
fiarovana izany. Ny volana aogositra taona 2015 ny nahitana tranga poliomelita farany tany amin’ny 
atsimon’i Nosy ka nitarika ny minisiteran’ny Fahasalamana nanao hetsika fanaovam-baksiny miaro 
poliomelita nisesisesy. 

Hitety tokantrano, ho eny amin’ny toeram-pianarana hanatona ny vahoaka ny mpanentana ara-pahasalamana 
ny mahazatra hijery ny zaza rehetra mila atao vaksiny. 

Iarahan’ny fanjakana malagasy sy ny mpiray ombon’antoka amin’ny lafiny teknika sy ara-bola ny 
hamongorana ny aretina poliomelita ka hahazoantsika ny taratasy fanamarihana iraisam-pirenena 
nahavita ny dingana i Madagasikara amin’ny fanafoanana ny poliomelita. Nisy ny fandavan’ny ray 
sasany ny fanaovam-baksiny ny zanany tany an-dakilasy iay niteraka resabe teo amin’ny tambazotra 
nandritra ny hetsika faoe nisesy. 



Les commentaires sont fermées. 

