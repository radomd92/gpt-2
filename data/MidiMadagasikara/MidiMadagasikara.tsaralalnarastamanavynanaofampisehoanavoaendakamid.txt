TSARALALÀNA : RASTAMAN AVY NANAO FAMPISEHOANA VOAENDAKA – MIDI MADAGASIKARA

Tsy nisy niangana izany teny aminy, lasa hatramin’ny kapila mangirana maromaro izay ambiny tamin’ny 
nandritra ny fampisehoana izay vao avy nataony ka misy ny hira vaovaony. Lasa ny vola, ny finday, 
kara-panondro sy izay rehetra azo nalaina teny aminy. Lehilahy iray antsoina hoe Todisoa, lehiben’ny 
Rootsikalo, izay miangaly ny mozika reggae, no niharan’ny fandrobana tetsy Tsaralalàna. “Telo 
no nifanehatra tamiko ary tsy nisy resaka azo natao fa avy hatrany dia nidaroka izy ireo. Naratra 
aho no sady very fananana”, hoy ny fanazavan’i Todisoa. Vao avy nanao fampisehoan’ny faran’ny 
izy ary tokony ho tamin’ny efatra ora sy fahatelony maraina no nitrangan’izany herisetra nianjady 
izany. Tamin’ny tambajotra sosialy facebook no namborahan’i Todisoa ny alahelony tamin’ireo 
sy mpankafy ny tarika tarihiny : “(…) marary ny firenena ary manentana ny tsirairay aho mba ho mailo 
amin’izao fotoana izao (…) isaorana ny ao ambony fa mba tsy maty fo aman’aina aho (…) izahay dia mba 
ny hivelona avy amin’ny alàlan’ny fivarotana ny talentanay ary miady mafy amin’izany saingy etsy 
dia misy olona izay te-hanambola nefa tsy miasa saina (…) mila mandray andraikitra hentitra ny 
manoloana ny tsy fandriam-pahalemana”, hoy izy naneho ny heviny sy ny alahelony. Isan’ny olona 
matahotra mandeha alina ny rastaman satria izy ireny dia malaza fa mahay mifandray amin’ny sarangan’olona 
no sady tsy mpila vaniny ary koa mahay manindry fo. Tsy izany intsony anefa no mitranga manoloana 
jiolahy izay efa tsy mifidy arapaka intsony eto an-drenivohitra. Daroka tsy nisy antra mba nahazoana 
kely teny aminy. Maty tanteraka ny fiainana amin’ny alina eto an-drenivohitra, na ny artista aza 
mafy amin’ny ainy rehefa hanao fampisehoana… 




















