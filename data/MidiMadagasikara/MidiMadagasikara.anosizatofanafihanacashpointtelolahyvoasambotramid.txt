ANOSIZATO : FANAFIHANA « CASH POINT », TELO LAHY VOASAMBOTRA – MIDI MADAGASIKARA

Jiolahy telo no voasambotry ny zandary teny Anosizato teo am-piomanana hanafika « Cash point», 
alakamisy lasa teo tokony ho tamin’ny 5 ora hariva. Olona tsara sitrapo no nandrenesan’ny zandary 
fisian’ireto jiolahy ireto nihaodihaody teny an-toerana. Nidina teny amin’ny manodidina avy 
ny zandary avy ao amin’ny tobim-paritra Anosizato nampian’ireo avy ao amin’ny borigady Fenoarivo 
nametraka ny velam-pandrika hankanana izay fanafihana izany. Tsy nampoizin’ireo jiolahy mihitsy 
fisian’izay ka teo am-pikasana hitsofoka tao amin’ilay toeram-pivarotana izy ireo no nirotsaka 
ny zandary ka dia noraisim-potsiny ireto farany. Sarona teny amin’izy ireo ny basy fohy vita gasy 
nisy bala 9 mm (Lot SFI 74) ka dia nogiazana avy hatrany izany fitaovam-piadina izany. Nentina natao 
eny amin’ny borigadin’i Fenoarivo izy telo lahy ary heverina fa tokony hatolotra ny fampanoavana 
sabotsy. 




















