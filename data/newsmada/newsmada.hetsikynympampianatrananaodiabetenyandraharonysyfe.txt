HETSIKY NY MPAMPIANATRA: NANAO DIABE TENY ANDRAHARO NY SYFEMA | NEWSMADA

Par Taratra sur 10/08/2018 



Nanao diabe nametraka taratasy manambara ny zava-misy momba ny tolon’ny mpanabe sy ny mpampianatra, 
amin’ny foiben’ny Sampandraharahan’ny Firenena mikambana miasa eto Madagasikara, Andraharo, 
sendikàn’ny mpanabe tarihin’ny Syfema (Syndicat des fonctionnaire de l’enseigenement de Madagascar) 
ny Sempama Nosy. Niainga avy eny Anosy, teo amin’ny minisiteran’ny Fanabeazam-pirenena, ny dia, 
teny Analakely, Antanimena ary nifarana teny Andraharo. Rehefa nidinika tamin’ny mpiandraikitra 
filaminana miambina ny foibem-piasan’ny firenena mikambana ny mpitarika ny sendikà, afaka niditra 
nitafa tamin’ny solontena avy ao amin’ny Organisation internationale du travail (OIT), i Severine 
David, manampahaizana momba ny tontolon’ny asa. Nohazavaina tamin’ny tomponandraikitra avy 
amin’ny OIT fa tsy mbola misy ny marimaritra iraisana eo amin’ny sendikà sy ny minisiteran’ny Fanabeazana. 
ity manampahaizana ity fa hanampy ny Sampandraharahan’ny Firenena mikambana hanelanelana tsy 
dinika. Hitatitra ny fihaonana any amin’ny mpiandraikitry ny Pnud koa ny tenany. 

Mbola nanamafy ny mpitarika ny Syfema fa tomponandraikitra ao amin’ny tanàna no misahana ny fampihodinana 
fanadinana fa tsy mandray anjara ny mpampianatra ao anatin’ny sendikà roa manohy ny tolona. Hitohy, 
eny Anosy, ny hetsika ary hisy ny fehinkevitra iraisana satria tonga eto Antananarivo ny solontena 
any amin’ny faritra maro. 



Les commentaires sont fermées. 

