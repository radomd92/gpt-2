VOHEMAR : DAHALO ENINA MATIN’NY FITSARAM-BAHOAKA – MIDI MADAGASIKARA

Nandriaka ny rà. Daroka sy vono no nihatra tamin’ireto olon-dratsy azon’ny fokonolona tany amin’iny 
Vohémar iny. Tsy namelan’izy ireo raha tsy tapitra hatramin’ny ainy. Niisa enina izy ireo ary mbola 
roa hafa karohana fatratra hatreto. 

Raikitra indray ny fitsaram-bahoaka tao amin’ny tananan’i Beranofary, kaominina Tsarabaria, 
Vohemar, ny alin’ny alahady lasa teo. Efa leo tanteraka amin’ny resaka tsy fandriam-pahalemana 
an-toerana mantsy ireo fokonolona hany ka tsy namelan’izy ireo raha tsy maty ireo dahalo enin-dahy 
ireo. Raha ny zava-nitranga : ny alahady hifoha alatsinainy teo dia nisy andian’olon-dratsy, 
tao amin’ny tokantrano iray tao amin’io tanana voalaza etsy ambony io. Lavanila milanja teo amin’ny 
kilao teo ho eo no lasan’ireo olon-dratsy tamin’izany. Nampandrenesina avy hatrany ny zandary. 
farany moa dia niezaka nidina avy hatrany tany an-toerana na dia lalana tokony ho adiny efatra eo 
eo aza ny manasaraka ilay tanana sy ny tobim-paritry ny zandary akaiky indrindra, ny ao Ampanefena. 
izay aloha dia ireo fokonolona araka izany no niara-nirona nanenjika ireo olon-dratsy. Tsy niandry 
anefa dia voasambotra ny enina tamin’ireo olon-dratsy ary niharan’ny daroka sy ny vono ary ny tora-bato. 
tratra tany amin’izy ireo aza ny basy poleta roa sy ny ambina lavalina nangalarin’izy ireo milanja 
kilao eo sisa. Mbola nisy olona roa voalaza fa tafatsoaka ary mbola karohina. Araka ny fampitam-baovao 
dia efa samy namoy ny ainy avokoa ireto olon-dratsy ireto tamin’ny fotoana nahatongavan’ny zandary 
an-toerana. « Nandray fepetra ny komandin’ny vondrotobim-pileovana ao Sava amin’ny fanentanana 
olona tsy hanao fitsaram-bahoaka fa hanolotra ny olondratsy eo am-pelatanan’ny mpitandro filaminana 
hametraka fitokisana ihany koa amin’ny mpitandro filaminana», hoy ny fanazavàna azo. Nanaiky 
fandaminana moa ireo fokonolona ary namela ireo zandary hanohy ny fikarohana ireo tafatsoaka. 



La population en a marre du laxisme d’une justice à géométrie variable et les moyens déployés très 
.Souvent ,les délinquants sont relaxés car la corruption reste toujours endémique sans être endiguée 
Donc ,le problème sécuritaire reste toujours un fléau non résolu pour venir à rescousse des victimes 
ce qui explique l’acte de vindicte populaire malgré le simulacre des mesures à prendre depuis longtemps 
actes concrets . 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

