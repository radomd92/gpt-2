TSIROANOMANDIDY : RAMATOA MATY VOAKAPA FAMAKY – MIDI MADAGASIKARA

Ny 10 may teo no nisehoana vono olona tao amin’ny tanàna iray antsoina hoe Bemahatazana. Mpivady 
olona ireto ka ilay lehilahy 23taona ary ilay vehivavy kosa 19 taona. Nilaza ny hamonjy fivoriana 
amin’ny tompon-tranony ity lehilahy, roso tokoa ary ny dia, rehefa nizotra elaela ny fivoriana 
nitsangana ity lehilahy ka nilaza fa misy zavatra tsy maintsy alainy any an-tranony, marihina 
fa somary miala kely ny tanàna ary mandalo lohasaha ny mankany amin’ity trano honenan-dry zareo 


Tongotra an-katoka anefa ny an’ity lehilahy raha niverina namonjy ny fivoriana ka nilaza tamin’ireto 
nivory fa maty voatsindrin’ny gonim-bary ao an-tranony ramatoa vadiny. Nikoropaka tamin’izany 
mpara-monina ka tonga dia namory ny fokonolona sy ny zandary tao an-toerana hijery ifotony ny zavaniseho 
am-pizahana ny razana no nahitana fa nokapaina famaky ilay ramatoa vao notsindrina vary tamin’ny 
avy eo. Porofo nanamarina izany ny fahitana ilay famaky fikapana kitay mihosin-drà tao an-trano 
mbola manamarina ihany koa ny diam-pamaky teo amin’ny lohan’ilay ramatoa ka nitarika ny fahafatesany. 

Notazonina avy hatrany ilay rangahy vadiny hanaovana ny famotorana ka hahafantarana marina ny 
ho antony nanosika azy hanao izao fihetsika izao . Ary efa eo am-pelatanan’ny zandary any an-toerana 
raharaha. 



