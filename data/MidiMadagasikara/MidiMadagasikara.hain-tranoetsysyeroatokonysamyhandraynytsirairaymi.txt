HAIN-TRANO ETSY SY EROA : TOKONY SAMY HANDRAY NY TSIRAIRAY – MIDI MADAGASIKARA

« Ady iraisana ary mbola ratsy lavitra noho ny mpangalatra ny hain-trano » hoy ny Lt-Colonel Ramanoara 
lehiben’ny Sampana mpamonjy voina eto Antananarivo. « Noho izany tokony hifampatoky isika, hahay 
na ianareo fokonolona na izahay mpamonjy voina, mba ho fiarovana ny fananantsika. Raha haingana 
ny fiantsoana anay amin’ny alalan’ny 118 dia ho haingana ihany koa ny fahatongavana sy ny fifehezana 
afo mpandrava ». Fa ankoatr’izay dia tokony samy handray ny andraikiny tandrify aloha ny tsirairay 
hahafahana misoroka ny loza. « Tato ho ato mantsy dia hita fa saika vokatry ny « court-circuit » ateraky 
herinaratra avokoa no mahatonga ny loza. Tokony handray fepetra mifanandrify aminy araka izany 
tsirairay. Ny manana fitaovana efa antitra, tokony hanolo azy, ary ireo vao hanorina dia hisafidy 
fitaovana manara-penitra amin’ny resaka herinaratra (NF C 15-100). Fa eo ihany koa ny tsy famonoana 
fitaovana rehetra mandeha herinaratra rehefa hialan’ny trano na ny fanapihana « disjoncteur 
raha maharitra izany fialàna izany. Ny tokantrano rehetra ihany koa dia ampirisihana mba hananana 
afo na « extincteur » ao. Izany dia hahafahantsika misoroka sahady ny loza » hoy hatrany izy. Marihana 
fa ambonin’ireo famonjena sahan’izy ireo andavanandro dia saika « consigné » na mijanona an-toby 
ireo mpamonjy voina eto an-drenivohitra ny andron’ny fifidianana solom-bavambahoaka, ny fetin’ny 
ho avy izao ary ny fetim-pirenena. Izany dia ahafahana manatratra ihany koa ny vinan’izy ireo, 
amin’ny fiarovana sy ny famonjena ny vahoaka sy ny fananany. 




















