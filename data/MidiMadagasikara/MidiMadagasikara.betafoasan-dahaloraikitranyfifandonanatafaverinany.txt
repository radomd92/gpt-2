 BETAFO – ASAN-DAHALO : RAIKITRA  NY FIFANDONANA, TAFAVERINA NY OMBY 80 – MIDI MADAGASIKARA

Nisehoana fanafihana mitam-piadiana indray tao atsinanan’i Betafo ny alin’ny zoma faha 6 jona 
. Tsy mbola mifanalavitra loatra amin’ny renivohitry ny kaominina no nisian’izany. Lasibatr’ireo 
tamin’izany ny ombin’i Ranto ( omby mbola hamidy) 80 teo ho eo. Nitabataba sy nanapoaka basy ireo 
vao tafiditra ny tanana, tsy fantatra mazava hatreto ny isany . Noraofiny avokoa ireo omby saika 
hamidy. Tsy nisy sahy nivoaka ny mponina raha tsy efa nilamindamina ny fanafihana. Tsy niandry 
koa fa nanao ny fanarahan-dia avy hatrany ny fokonolona niaraka tamin’ny zandary tao an-toerana. 
lasa alavitra dia efa narian’ireo jiolahy teny an-dalana ny sasan-tsasany tamin’ireo omby. Raikitra 
fifandonana, vaky nandositra avokoa ireo jiolahy ary navelany tao Bemaha ny omby rehetra. Tafaverina 
tompony avokoa noho izany ireo omby rehetra. 



