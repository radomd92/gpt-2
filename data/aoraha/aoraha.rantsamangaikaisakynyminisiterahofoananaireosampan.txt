RANTSAMANGAIKA ISAKY NY MINISITERA :: HOFOANANA IREO SAMPAN-DRAHARAHA MANDANY VOLA BE FOTSINY • AORAHA

Politikan’ny fitsitsiana. Tapa-kevitra ny hiroso amin’ ny fanafoanana an’ireo rantsamangaika 
amin’ireo minisitera ao anatin’ny governemanta ny Filohan’ny Repoblika Rajoelina Andry. 

Nandritra ny Filankevitry ny minisitra natao teny Iavoloha, tamin’ny alarobia lasa teo, no nanambarany 
“mitentina hatramin’ny 1 319 000 tapitrisa ariary no vola lanin’ny fitondram-panjakana hampihodinana 
sampandraharaha mifam­piankina amin’ny minisitera nefa tsy mamokatra akory ka tokony hofoanana”. 

“Tsy izy rehetra akory no ho foanana fa ireo sampan-draharaha tena mandany vola be fotsiny ihany. 
hanome ny lisitr’ireo rantsamangaika ireo amin’ny Filoha avokoa ireo minisitra mba handaminana 
fanafoanana. Mety hisy, ohatra, ireo hatambatra fotsiny ihany”, hoy ny mini­sitry ny Serasera 
ny kolon­tsaina sady mpitondra tenin’ ny governemanta, Rakotondrazafy Lalatiana, omaly. Miisa 
ambin’ny folo sy roanjato ireo sampan-draha­raha miankina amin’ireo minisitera eto amintsika. 









Enregistrer mon nom, mon e-mail et mon site web dans le navigateur pour mon prochain commentaire. 



