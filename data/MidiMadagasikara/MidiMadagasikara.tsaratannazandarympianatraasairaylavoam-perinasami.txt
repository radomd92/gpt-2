TSARATANÀNA : ZANDARY MPIANATRA ASA IRAY LAVO AM-PERINASA – MIDI MADAGASIKARA

Tao anatin’ny fanenjehana dahalo no nahafaty an-dRakotomalala Dera Théogèe, zandary mpianatra 
ary avy amin’ny sampana EP3 eo anivon’ny « Force d’Intervention de la Gendarmerie Nationale” (FIGN). 
ho tamin’ny roa ora sy sasany maraina, tao amin’ny tanàna antsoina hoe Antsirasira, ao amin’ny 
Betrandraka, izay eo anivon’ny distrikan’i Tsaratanàna, no niseho ny fifandonana. « Nandre vaovao 
ny fisian’ny dahalo mpangalatra omby ny zandary tao amin’ny borigady Andriamena ka nandefa zandary 
izay mbola nampian’ireo avy amin’ny FIGN izay efa elaela tany an-toerana noho ny asa fampandrian-tany. 
an-dalana ho any Antsirasira izy ireo no nisy tifitra nanakan-dalana tampoka ka nahalavo ny zandary 
anarana tetsy ambony. Voa teo amin’ny lohany izy ary maty tsy tsa-drano » raha araka ny fampitam-baovaon’ny 
Nitohy anefa ny fifanenjehana tao anatin’ny haizina na dia teo aza izany. Vaky nandositra ireo 
ary tavela tamin’izany ny basim-borona telo sy poleta iray izay isan’ny nampiasain’ireo. Lavon’ny 
tao anatin’ny sakoroka ny iray izay heverina fa mpitarika ity andian’olon-dratsy ity. Navelan’ireo 
teo an-toerana koa ireo omby miisa 45 vao avy nangalarin’ireo. Tanora mbola erotrerony ilay zandary 
aina. Raha ny fanazavan’ny sampan-draharahan’ny serasera eo anivon’ny zandarimaria dia 25 taona 
ary mbola mpitovo. Tsy moramora ny asan’ny zandary izay miady amin’ny dahalo any ambanivolo any 
oharina amin’ny zava-misy hatramin’ny taon-dasa teo. Saika isan-kerinandro no misy izay lavo 
ka nampiakarina aty an-drenivohitra mba homem-boninahitra farany. Mahay miady ny dahalo ary 
azo tsinontsinoavina ny fahaizan’izy ireo mampiasa fitaovam-piadiana. Toa azo eritreretina 
fa misy mpampiofana manokana mihitsy ireo olon-dratsy ireo. Hainy toa ny paosiny rahateo ny mombamomba 
kizo iafenany, izay matetika dia ao anaty ala kirihitra. Manasarotra ny fanenjehana azy ireo izany 
izany. Andrasana tanteraka ny fampiasana teknolojia amin’ny ady amin’ny asan-dahalo. Mba tsy 
sorona isak’izay mandeha ny mpitandro ny filaminana izay efa tena manao ny ainy tsy ho zavatra ankehitriny. 
lafiny iray koa dia tokony hahatonga saina ireo olona manao trafikam-basy ny tranga toa izao, indrindra 
mpitandro ny filaminana izy ireo. Tokony ho ao an-tsainy fa isaky ny mahalafo basy iray dia midika 
fa mety hahafaty ny namany iray na maromaro izy… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

