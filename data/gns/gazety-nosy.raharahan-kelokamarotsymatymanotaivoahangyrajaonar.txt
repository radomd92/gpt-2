RAHARAHAN-KELOKA MARO : TSY MATY MANOTA I VOAHANGY RAJAONARIMAMPIANINA?

Accueil > Gazetin'ny nosy > Raharahan-keloka maro : Tsy maty manota i Voahangy Rajaonarimampianina? 

Publié le 20 mars 2019 



Tranga iray niteraka ady hevitra teo amin’ny mpanara-baovao maro ny vaovao navoakan’ny gazety 
haino aman-jery maro tato ho ato momba ny akon’ny fanadihadiana nataon’ny manam-pahefana ara-panjakana 
ny tohin’ilay raharaha “fanadinana fifaninanana nandraisana mpianatra ho mpitsara” ka nitrangan’ny 
ireo taratasim-panadinana tamin’izany tao amin’ny efitrano iray efa nanagiazana azy ireo tao 
Sekoly Ambony Fanofanana ho mpitsara sy ho mpiraki-draharaham-pitsarana. 

Omaly àry, nandritra ny fotoam-pitsarana manetriketrika ho fametrahana amin’ny toerany ireo 
fampanoavana ao amin’ny Fitsarana Tampony izay sady lehiben’ny fampanoavana ao amin’ny Fitsarana 
(Haute Cour de Justice) ihany koa dia naresaka teo anivon’ny mpitsara, teo amin’ny mpisolovava, 
amin’ny olo-manan-kaja sasany izay nasaina tamin’ity fotoam-pitsarana ity ny momba io raharaha 
amin’ny Sekoly Ambony Fanofanana ho Mpitsara sy ho Mpiraki-draharaham-pitsarana io. 

Raha ny vaovao nivoaka aloha dia toa efa nampanantsoina sy nohainoana teny amin’ny Bianco ny tompon’andraikitra 
teo anivon’io sekoly io sy ny avy any amin’ny ministeran’ny Fitsarana. Ny ako naresaka omaly teny amin’ny Lapan’ny Fitsarana teny Anosy dia manipika tamin’ny ankapobeny 
“maro ny olona nanaovan’i Voahangy Rajaonarimampianina fanelanelanana miendrika fanerena 
fandrahonana mihitsy fa tsy maintsy nohafahana tamin’iny fanadinana fifaninanana niteraka 
iny, ka rehefa nandray fepetra ny tompon’andraiki-panjakana, nangeja ny taratasim-panadinana, 
noteren’i Voahangy Rajaonarimampianina ny olona tao anivon’ny Sekoly Ambony handoro ny tao amin’ilay 
nangiazana an’ireo antontan-taratasy”. Ny antony dia ho takalon’ny tsy ho fanafahana an’ireo 
efa nakany vola fa tsy maintsy ho afaka tamin’io fanadinanana fifaninanana io, ary mba hisakanana 
koa an’izay tena mendrika mba samy tsy ho afaka. Ny mahavariana ny mpanara-maso anefa dia hatramin’izao, tsy mba re hoe voarohirohy na nampanatsoina 
efa nandefasana taratasy fiantsoana i Voahangy Rajaonarimampianina. Sa hoe “vadin’ny filohampirenena teo aloha ka tsy maty manota?” Sa tsy misy sahy manonona mivantana 
anoloan’ny manam-pahefana ny anarany? 

Tsy tokony hadinoina koa aloha fa maroloha ny raharahan-keloka nahenoana ny anarany, na ny fanondranana 
andramena na ny resaka fakana ankeriny na ny fanerena olona ho tsy maintsy manome vola azy (amin’ny 
irahiny) etsy sy eroa, na koa hatramin’ny fanelanelanana amin’ireo tontolon’ny fifanakalozana 
(transaction) any amin’ny rafi-panjakana toy ny Banky Foibe ka itakiany sandany amin’arivony 
ny fanelanelanana sy baiko anerena ny tompon’andraikitra ho tsy maintsy manafaka ny olony amin’ny 
handraisana polisy na zandary na fanadinam-panjakana eny amin’ny fadin-tseranana (ladoany) 
momba ny hetra na ny fananan-tany, sy ny maro tsy ho voatanisa e! 

Manara-maso ny ho fananan’ny tompon’andraiki-panjakana sy manam-pahefana any amin’ny fitsarana 
handray fepetra amin’i Voahanagy Rajaonarimampianina ny maro, fa raha tsy mahavita an’izany 
hosokajiana ho mpiray tsikombakomba na mpiaro olona enjehin’ny fitsarana, sy ny sisa. 



