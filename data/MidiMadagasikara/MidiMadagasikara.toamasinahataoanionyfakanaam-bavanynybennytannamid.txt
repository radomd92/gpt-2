TOAMASINA : HATAO ANIO NY FAKANA AM-BAVANY NY BEN’NY TANÀNA – MIDI MADAGASIKARA

Samy nifanontany tena avokoa ny rehetra mahakasika ilay didy mampisambotra sy fanaovana fanadihadiana 
ben’ny tananan’i Toamasina Ratsiraka Elise Laurent, sy ny lefitra voalohany Ricky Dinh-Van Pagny, 
niampy ireo “gros bras” fampiasan’izy ireo; raha ny fanohizana ny angom-baovao dia resaka “fandratrana 
fidirana an-keriny an-tranon’olona niampy halatra, no hanenjehana azy ireo. 

Ny sabotsy teo no nanomboka nohenoin’ny polisy misahana ny raharaha, araka ny didy navoakan’ny 
mpampanoa lalàna. Naharitra ny fihenoana ireto fianakaviana mpitory ireto, teo anivon’ny polisy 
sabotsy misandratr’andro io. Nandritra izay no nampisehoan’ireto mpitory ny porofo rehetra 
fahavoazana nahazo azy ireo tamin’ny fandratrana ny vadin’ny tompon-trano sy ny halatra nataon’ireo 
nirahina manokana nanao izany.Teo koa ny taratasy ara-dalàna eo am-pelan-tanan’izy ireo mikasika 
trano “cite beryl rose lot I” efa azy ireo araka ny didim-pitondrana laharana 30/CUT/DS/12 ny 31 
2012, noho ilay fanapahan’ny mpanolotsaina laharana 015/11/PCM/CUT/I ny 11 mai 2011. 

Ny angom-baovao hatrany no nahalalana fa, hanomboka anio no hakana am-bavany ireo olona voatonona 
didy mampisambotra sy fanaovana fanadihadiana avy amin’ny Tonia mpampanoa lalàna ity. Fantatra 
izao fa, tsy fisamborana araka ny didy no ataon’ny polisy amin’ireto voarohirohy ireto, fa fampiantsoana 
aloha amin’ny maha-“Olombe” azy ireo an-tanàna, ka efa nahazo ny azy raha ny vaovaon’ny lefitra 
ben’ny tanana sy ireo “gros bras” nirahany.Mbola miandry amin’ny fahatongavany an-tanindrazana 
mbola manao fialan-tsasatra miaraka amin’ny fianakaviany any La Reunion koa, ny an’ingahy ben’ny 
izay tokony efa ho tonga amin’ity herinandro ity. 

Didy nidina avy any amin’ny Tonia mpampanoa lalàna ity sahanin’ny polisy nandefasana ny fisamborana 
fanadihadiana ny raharaha ity, ka tsy maintsy misy noho izany ny antontan-taratasim-panadihadiana 
eny anivon’ny Tonia mpampanoa lalàna mahakasika ny raharaha. Koa andrasana izay ho vokany, satria 
ity fitoriana efa mandeha ity, dia re koa izao fa efa misy fitoriana hafa mbola miandry azy ireo eny 
fitsarana, izay mbola fidirana an-keriny miharo halatra tao an-tranon’olona ihany koa… 




















