NTSAY CHRISTIAN : NIDINA TAO AMIN’NY MINISTERAN’NY FANABEAZAM-PIRENENA

Fihetsika mbola tsy fahita loatra teto amin’ny firenena koa no nataon’ingahy Ntsay Christian, 
filohan’ny governemanta. 

Nidina ifotony teny amin’ny ministeran’ny Fanabeazam-pirenena teny Anosy izy omaly alatsinainy 
29 jolay 2019 tamin’ny 9 ora maraina. Gaga daholo ny olona nahita izany hoe misy inona ato no ahatongavan’ny 
toa izao. 

Fantatra ary fa niara-nivory tamin’ny tompon’andraikitra ambony mitantana ity ministera ity 
Ny Minisitra Marie Thérèse Volahaingo izay miandraikitra ny fampianarana miaraka amin’ny mpiara-miasa 
akaiky sy ny tale jeneraly ary ny tale ao amin’ity ministera ity no nivory niaraka taminy. 

Tonga niara-nivory tamin’ireo mpiandraikitra ambony ao amin’ny ministeran’ny Fampianarana 
ny minisitra ny Vola sy ny toe-karena Richard Randriamandranto. 

Araka ny fantatra dia fanombohana amin’ny fijerena ifotony ary fiaraha-midinika amin’ny mpiasa 
amin’ny ministera izao nataon’ny Praiminisitra Ntsay Christian niarahany amin’ny minisitra 
Vola izao. 

Na izany aza dia nanamafy ingahy Ntsay Christian praiminisitra fa tsy azo ekena intsony ny fangalarana 
ny fanodinkodinana volam-panjakana ka nampitandrina ireo mpiasa ambony ireo izy. 

Nohamafisiny koa fa tsy nisy noterena no nisafidy hiasa ka noho izany tokony hatao amim-pitiavana 
asa rehetra mba hahitana vokatra maika satria miandry izany ny firenena. Zava-dehibe hoy izy ny 
ny rafi-panjakana ka tsy maintsy hajaina izany mba ho tombotsoan’ny Malagasy rehetra. 

Misy moa ny dinika maro samy hafa nifanakalozana tao amin’ity fihaonana ity izay tsy azon’ny mpanao 
natrehana. 

Azo lazaina fa fomba vaovao mahomby izao mba hifanatrehan’ny lehiben’ny governemanta sy ny mpisam-panjakana 
ka hifanakalozan-kevitra. Ho hitantsika ny tohiny ! 



