TSY VOAFEHIN’NY FANJAKANA NY FAHANTRANA  : MIDANGANA NY KAFE, NY SIRAMAMY, NY MENAKA, NY VARY, SNS, … | NEWSMADA

Par Taratra sur 14/06/2017 

Tsy hita taratra intsony ny “ady amin’ny fahantrana” nimatimatesan’ny mpitondra. Tsotra ny antony, 
maso sy voaporofon’ny zava-misy, tsy mila fanazavana, fa iarahan’ny Malagasy 92% miaina, afa-tsy 
mana-katao sy manam-pahefana. 

Raha ny farany indrindra, “tsy mahazo kafe “tapaky ny kaopy “ intsony ny 100 Ar, fa efa 200 Ar izao”, 
ny mpivarotra azy ireny taminay, omaly. Nanomboka ny fiandohan’ny volana jona teo, tafakatra 
Ar ny kilaon’ny siramamy fotsy raha 3.200 Ar teo aloha, lasa 3.200 Ar ny kilaon’ny siramamy mena 
2.800 Ar-3.000 Ar teo aloha. Efa lasa 6.000 Ar koa ny litatry ny menaka anaty tavoahangy raha 5.000 
Ar/l teo aloha. Sakafo ilaina andavanandro, jifain’ny Malagasy maro anisa ireo notanisaina ireo, 
nisy tsy nikaikaika ny mpanjifa, eny fa na ny mpivarotra mpaninjara koa aza, satria lazain’izy 
fa avy any amin’ny mpamongady mihitsy ny fiakaram-bidy. 

Niakatra ho 4.000 Ar ny karama isan’andro 

Nidina kely ny vidim-bary satria miakatra ny vary vakiambiaty aty afovoan-tany. Nilaza ny tantsaha 
ratsy ny vokatra tamin’ity taona ity satria tsy ampy ny rotsak’orana, ka maivam-boa ny vary. Nilaza 
mpamboly eny Imerintsiatosika, fa “tsy haharitra io fidinan’ny vidim-bary io, fa tsy maintsy 
hidangana indray. Voatery mivaro-bary ny tantsaha satria mila lelavola, fa na izany aza, kely 
no azo amidy”. 

Manoloana ireo, mitaraina ny mpikarama isan’andro eny ambanivohitra fa tsy zaka intsony ny fidangan’ny 
Hany ka voatery nasondrotr’izy ireo koa ny saran’ny karama, lasa 4.000 Ar hatramin’ny 5.000 Ar 
raha 3.000 Ar-3.500 Ar isan’andro tany aloha. 



Les commentaires sont fermées. 

