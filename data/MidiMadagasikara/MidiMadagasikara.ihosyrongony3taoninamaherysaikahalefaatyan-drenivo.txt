IHOSY : RONGONY 3 TAONINA MAHERY SAIKA HALEFA ATY AN-DRENIVOHITRA, SARONA – MIDI MADAGASIKARA

Saika haparitaka eto an-drenivohitra ireto rongony ireto, soa ihany fa teny an-dàlana dia saron’ireo 
avy ao amin’ny kaomisarian’Ihosy. Rongony milanja eo amin’ny 3 taonina sy sasany teo ho eo no sarona 
amina tokantrano iray teny Ikelivondraka, distrika Ihosy, ny alahady lasa teo. Olona roa no fantatra 
naiditra am-ponja vonjimaika tamin’ity raharaha ity. Araka ny fanazavana nomen’ny tompon’andraikitra 
ao amin’ny kaomisaria foibe any Ihosy, ny kaomisera Telinana François, dia ny sabotsy no efa naharay 
mikasika ity rongony aman-taoniny maro saika haondrana aty an-drenivohitra ity ireo mpitandro 
izay avy hatrany dia nandray ny andraikitra nidina teny an-toerana. Raha ny fanazavana hatrany, 
avy amin’iny faritra Betroka iny ny fiavian’ireto zava-madomelina ireto, ary saika avy any avokoa 
ankamaroan’ireo rongony miparitaka eto an-drenivohitra. Raha ny fantatra hatrany aza, dia toa 
efa misy toerana manokana fambolena ireto zava-mahadomelina ireto mihitsy aza an-toerana. Tamin’io 
mitoraka io dia natao tao anaty gony miisa teo amin’ny 300 teo ho eo ireto jamala ireto, ary teo am-pitadiavana 
fiara hitondra azy hiakatra no izao sarona izao. Olona roa no nosamborina teny an-toerana, izay 
trano nitobian’ireto rongony ireto, tamin’io fotoana io. Ny alarobia teo no nohenoina teo anivon’ny 
mpanao famotorana ireto olona ireto ary nalefa any am-ponja vonjimaika, raha ny fantatra hatrany. 
dia mbola tsy fantatra araka izany izay tena tompon’ireto rongony aman-taonina maro, izay mitetim-bidy 
maro ireto, raha ny fanazavana nomen’ity tompon’andraikitra any an-toerana ity hatrany. Eo anatrehan’izany 
mbola mitohy ny fanadihadiana. Notaterina tao Ihosy ireo ary niroso tamin’ny fandoroana azy ireo 
filaminana tany an-toerana, afak’omaly hariva. 



