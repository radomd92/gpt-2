FADIN-TSERANANA  : AVERINA ANIO NY FANADINANA | NEWSMADA

Par Taratra sur 22/08/2016 

Averina anio ilay fanadinana fifaninanana hidirana ho mpiasan’ny fadin-tseranana izay nofoanana 
ny laza adina tsy tomombana tsara ka niteraka savorovoro, iray volana lasa izay. 

Amin’ity fanadinana andiany voalohany ity no hifantenana ireo antsasaky ny mpiadina izay tsara 
ka hiatrika indray ny fifaninanana manaraka. 

Tsiahivina fa handraisana inspecteur des douanes 30 sy controleurs des douanes 100 ary agents 
des douanes 100 ity fifaninanana ity. 

Hotanterahina any amin’ny 22 septambra any kosa ny fifaninanana andiany faharoa aorian’izao 
ny mpiadina amin’ny andiany voalohany izao. 

Araka ny fanazavana, tsy miova ny laharan’ny mpiadina sy ny toerana hiadinana ary ny efitranom-panadinana 
ny an’ny mpiadina hiditra ho « agent d’encadrement » teto Antananarivo niadina teny amin’ny cathédrale 
Ankatso izay nafindra any amin’ny lycée Rabearivelo Analakely. 

Toraka izany ny mpiadina tao amin’ny lycée Raherivelo Ramamonjy Fianarantsoa izay hafindra any 
CEG Joel Rakotomalala Mahamanina Fianarantsoa. 

Mbola manankery avokoa ny taratasy fiantsoana. 

Tsy hisy fiovana ny ora sy ny faharetan’ny fanadinana araka ny efa voasoratra any anatin’ny taratasy 


Hentitra ny mpikarakara fanadinana fa voarara tanteraka ny fitondra finday na fitaovana mitovy 
any amin’ny efitra fiadinana. Izay mbola minia mitazona izany eny aminy mandritra ny fanadinana, 
ny efitra eo no ho eo ary tsy afaka ny hanohy fanadinana intsony. 

Tsiahivina fa niteraka savorovoro ity fanadinana ity teo aloha satria tsy ampy ny taratasin’ny 
adina ka niteraka fahatarana be teo amin’ny fanombohana ny fanadinana. Nofoanana tanteraka mihitsy 
ka izao naverina izao indray. 

Efa nilokaloka ny mpikarakara fifaninanana fa iarahana amin’ny Bianco ny fifaninanana rehetra 
hangarahara tanteraka izany. Tsy hisy ny kolikoly izay nampalaza ny fanadinana hididrana ho mpiasan’ny 
hatramin’izany. 



Les commentaires sont fermées. 

