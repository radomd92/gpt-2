ANALAKELY : MPANAKALO « DEVISE » VOATSINDRONA ANTSY – MIDI MADAGASIKARA

Lasa ihany ny saina hoe manana tsindrimandry sa manao inona ireo mpanendaka, no mahatsikaritra 
any amin’ olona iray ? Toy ity nitranga tetsy Analakely omaly hariva ity. Lehilahy iray, manodidina 
30 taona teo ho eo mantsy, no sendra ny jiolahy indray teny an-toerana, manakaiky ny fiantsonana 
mifanandrify amina toerana trano fandraisam-bahiny iray teny an-toerana. Raha ny vaovao azo 
an-toerana, dia toa hoe avy nanakalo vola vahiny ity lehilahy ity ary nitondra sakaosy nisy vola, 
ny enina tapitrisa ariary teo ho eo. Bandy telolahy avy hatrany no nanodidina azy sy nitaky ny sakaosy 
ilay vola ; izay nentin’ity tovolahy ity. Raha ny filazan’ireo olona teny an-toerana hatrany, 
tsy nanaiky mora foana izany ranamana ary somary nanohitra mihitsy aza. Haza efa an-tanan’ny amboadia 
ka tsy navelan’ireo olon-dratsy raha tsy azony. Tsindrona antsy avy hatrany no nihatra tamin’ity 
ity ary nentin’ireo olon-dratsy nitsoaka ny sakaosy nisy vola. Fantatra fa nisy mpiambina teo 
trano fandraisam-bahiny ary mbola betsaka olona niandry taxibe ihany teo amin’ny fiantsonana, 
tokony ho tamin’ny enina ora sy sasany tany ho any. Saingy indrisy fa tsy afa-nanoatra izy ireo. 
haingana nentina tany amin’ny tobim-pitsaboana moa ity lehilahy lasibatry ny asan-jiolahy ity. 
mahavaka ireo mpanara-baovao dia hoe, tsy nisy ny voasambotra tamin’ireo tontakely teny amin’ity 
Analakely ity, izay tsapa tokoa tato ho ato ny firongatry ny sinto-mahery sy ny tsindrona antsy, 
toa mbola manao ny ataony foana ny hafa. Efa nilamindamina izy io tao ho ao, saingy mirongatra be 
herinandro vitsivitsy lasa izay. Ny mahavariana anefa, dia tsy tahotra tsy henatra intsony ny 
olon-dratsy, kanefa dia tobina mpitandro ny filaminana roa be izao no eny an-toerana. 



