BEFANDRIANA AVARATRA : BASY GASY MIISA SIVY SY BALA 80 SARON’NY PÔLISY – MIDI MADAGASIKARA

Nokasaina hanaovana fanafihana angamba ireto fitaovam-piadiana hita tao Befandriana Avaratra 
saingy tsy tontosa aloha izany fa izao tra-tehaka izao. Sakaosy iray feno basy vita gasy sy bala 
ody gasy maromaro tokoa mantsy no saron’ny pôlisy tao amin’ny fokontany Manongarivo, distrika 
Avaratra ny faran’ny herinandro teo. Tsy fantatra hatreto izay mety ho tompony ary efa miroso amin’ny 
izany ireo mpitandro filaminana. 

Araka ny fampitam-baovao azo tokoa dia olon-tsotra, mpamily fiara mpanao « ramssage » no nahita 
sakaosy mainty ity teo am-povoan-dalana, tao amin’io fokontany io. Nampiahiahy ilay sakaosy 
nentin’ireo nahita azy tany amin’ny biraon’ny pôlisy tao an-toerana. Rehefa nosavaina tany tokoa 
nahitàna fitaovam-piadiana, basy vita gasy miisa sivy be izao, niaraka tamin’ny balam-basim-borona 
calibe 12 » miisa 80, moara ary lamba fitafy niaraka tamin’ny karapanondrom-pirenenana lehilahy 
« Azo heverina, hoy ireo mpanao fanadihadiana, fa ilay tompon’ny karapanondro io no mety ho tompon’ny 
sy ireo fitaovam-piadiana tao anatiny ». Tsy niandry ela moa ireo tompon’andraikitry ny filaminana 
avy hatrany dia nikaroka ilay olona voalaza anarana tao anaty kara-panondro ary nidina tany amin’ny 
voalaza fa misy ny fonenany. Indrisy anefa fa mbola nandamoka izany aloha hatreto satria voalazan’ireo 
fa efa tsy mipetraka tao amin’io tanana io intsony io olona io fa efa lasa any Mandritsara. Na izany 
anefa dia mbola mitohy ny fikarohana azy, izay inoana fa hitondra fanazavàna mahakasika ireto 
sy bala tra-tehaka ireto. 

Tato ho ato tokoa izay isan’ny toerana voafaritra ho mena amin’ny resaka tsy fandriam-pahelamana 
ao Befandriana Avaratra. Tsiahivina mantsy fa tany an-toerana no nisian’ilay fanafihana misesisesy 
tao anatin’izany ny nahafaty ny kaomandin’ny tobim-paritry ny zandary tany an-toerana niaraka 
olom-boafidy iray. 




















