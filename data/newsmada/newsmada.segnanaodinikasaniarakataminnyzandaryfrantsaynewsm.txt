SEG: NANAO DINIKASA NIARAKA TAMIN’NY ZANDARY FRANTSAY | NEWSMADA

Par Taratra sur 26/07/2019 

Taorian’ny fitsidihana fomba ofisialy narahina dinikasa tamin’ireo tompon’andraikitra ambony 
anivon’ny zandarimaria tany Romania, nanohy ny diany narahina dinikasa manokana tao Frantsa 
(Seg), ny Jly Ravalomanana Richard, ny alatsinainy teo. Noraisin’ny Sekreteram-panjakana eo 
minisiteran’ny Atitany frantsay, i Laurent Nunez, niaraka tamin’ny mpiandraikidraharaha eo 
ambasadin’i Madagasikara ao Frantsa, i Désiréé Ibrahimdjee, sy ireo tompon’andraiki-panjakana 
ao Frantsa ity manamboninahitra ambony eo anivon’ny zandarimariam-pirenena ity. Nisy ny dinikasa 
niarahany amin’ireo tompon’andraikitra ambony eo anivon’ny zandarimariam-pirenena frantsay 
notarihin’ny delegasiona frantsay, ny Jly Lizurey, sy ireo zandary manamboninahitra frantsay. 
afakomaly, izany ka niampy ny fitsidihana ireo sekoly fampiofanana manamboninahitra frantsay 
toerana niaran’ny Jly Ravalomanana toy ny tao Melun sy ny toerana fampiofanana ambony eo anivon’ny 
frantsay ao Maisons Alfort. Nankasitraka ny ezaka vitan’ny zandarimaria malagasy tamin’ny fampandriana 
an’i Madagasikara, indrindra ny famongorana ny fakana an-keriny ny sekreteram-panjakana frantsay, 
Laurent Nunez. Tapaka tamin’ity dinikasa ity fa hamafisina ny fiaraha-miasa amin’ny fiadiana 
fifindra-monina tsy ara-dalàna, ny trafikana harem-pirenena sy zava-mahadomelina ary ny ady 
fampihorohoroana. 



Les commentaires sont fermées. 

