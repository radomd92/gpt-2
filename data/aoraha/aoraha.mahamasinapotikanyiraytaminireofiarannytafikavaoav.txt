MAHAMASINA :: POTIKA NY IRAY TAMIN’IREO FIARAN’ NY TAFIKA VAO AVY NILAHATRA • AORAHA

Niharan-doza sy potika ny fiara marika « Toyota » iray, an’ny Tafika malagasy, omaly hariva rehefa 
nilahatra tamin’ny matso, teny Mahamasina. Tsy fantatra izay anton’ny loza fa nidona tamin’ny 
iray hafa teo alohany io fiara io ka nahitana fahasimbana ny ilany havanana. Tsy nisy ny naratra, 
tezitra mafy ny tompon’andraikitra ambony eo anivon’ny Tafika vantany vao naheno ny zava-nisy. 

Ny iray tamin’ireo fiara an-jatony nomen’ny Filohan’ny Repoblika, Rajoelina Andry an’ny Tafika, 
alatsinainy lasa teo, teny Ivato, ity niharan-doza ity. Amin’ny maha loza azy dia mety ho tampoka 
nitrangany kanefa mety ho vokatry ny tsy fitandremana ihany koa. Nilaza ny teo anivon’ny fibai­koana 
Tafika malagasy fa tsy maintsy hisy ny fepetra hentitra horaisin’izy ireo amin’ny mpamily io fiara 
raha toa ka voaporofo fa vokatry ny tandrevaka no nahatonga ny voina. 









Enregistrer mon nom, mon e-mail et mon site web dans le navigateur pour mon prochain commentaire. 



