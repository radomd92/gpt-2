AMPITATAFIKA : RAMATOABE NOVONOINA TAO AN-TRANONY – MIDI MADAGASIKARA

Tokantrano iray tetsy Ampitatafika no lasibatry ny asan-jiolahy, ny alarobia lasa teo. Ramatoa 
iray no namoy ny ainy vokatr’izany. Lasan’ireo nahavanon-doza ny entana sy ny zavatra sarobidy 
an-trano. Ny alarobia lasa teo no nisy nahatsikaritra izay toe-javatra izany ary ilay ramatoabe 
vatana mangatsiaka sisa no hita tao. Raha ny fantatra mantsy, dia izy irery no tao an-trano tamin’io 
io. Tsy nisy naheno mihitsy araka izany ny zavatra nihatra taminy. Ny trano nihidy nandritra ny 
andro no nanaitra ireo manodidina azy, izay tsy fomban’io ramatoa io velively. Rehefa nezahana 
moa tao dia ilay vehivavy lehibe nitsitra teo am-povoan-trano, efa tsy nisy aina intsony, no nitsena 
rehetra. Manginy fotsiny ny fikorontanan’ny entana. Nampandrenesina avy hatrany teo ireo mpitandro 
ka tonga teny an-toerana. Tamin’ny fizahana ny razana no nahafantarana fa hoe maty novonoina ity 
ity. Nokendaina tamin’ny tapa-borodamba izy ary tsy navelan’ireo tsy valahara raha tsy tapitra 
ainy. Taorian’izay vao nanararaotra nibata sy naka izay zakany ireo olon-dratsy ary nitsoaka. 
an-tànana ny raharaha avy hatrany ny zandary misahana iny faritra iny ary efa eo am-pikarohana 
mety ho nahavanon-doza, raha ny fanazavana azo. 




















