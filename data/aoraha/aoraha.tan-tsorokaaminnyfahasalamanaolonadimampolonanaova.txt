TAN-TSOROKA AMIN’NY FAHASALAMANA :: OLONA DIMAMPOLO NANAOVANA FITILIANA ARETINA MAMEFY TENA • AORAHA

Olona manodidina ny dimampolo, nahitana zaza, tanora ary olon-dehibe, avy amin’ny faritra telo 
Madagasikara no nanaovana fitiliana ny aretina mamefy tena (Autisme). Nisy ny fandalovan’ny 
manam-pahaizana manokana avy ivelany niandraikitra ny fitiliana saingy tsy mbola fantatra mazava 
isan’ireo olona voafaritra ho mitondra an’io toe- tena io. “Nandalo dingana roa ny fitiliana. 
ekipan’ny Autisme Madagasikara no niresaka tamin’ireo ray aman-dreny ka nitsirika mialoha raha 
tena izy na tsia. Taorian’izay izy ireo vao noraisin’ny Dr Sans Pierre saingy mbola tsy vita ny tatitry 
valin’ny fitiliana”, hoy Raveloarimisa Mbolatiana, filohan’ny fikambanana Autisme Madagasikara, 
ny fanaovana tatitry ny iraka nataon’ilay mpitsabo manam- pahaizana tany amin’ny faritra Atsinanana, 
ary Analamanga, teny Mahatony, omaly. 

Anisan’ny mahatonga ny toetra mamefy tena ny fahasarotam- piterahana sy ny fitondrana vohoka 
olana mahazo ny reny. “Rehefa mandroso any amin’ny faritra ambanivohitra kokoa dia hita fa manamafy 
toeran’ilay aretina mamefy tena ao amin’ilay olona ireo tranga ireo ”, hoy ny fanampim-panazavan’ny 
fikambanana. Notsindrian’ny Dr Sans Pierre kosa fa: “tsy nisy fiovana ny tontolon’ny autisme 
Madagasikara tato anatin’ny roa taona. Mbola mitoetra hatrany ireo olana mianjady amin’ny fianakaviana 
zanaka na havana mamefy tena”. Mpampianatra maro no voalaza fa vonona handray fiofanana mikasika 
aretina ity mba haha – fahan’izy ireo mahafantatra ny hatao hoe zaza mamefy tena. Hanampy ireo mpampianatra 
hitily mialoha ny fisian’ izany ao amin’ireo ankizy hampianariny ihany koa io fiofanana io. 









Enregistrer mon nom, mon e-mail et mon site web dans le navigateur pour mon prochain commentaire. 



