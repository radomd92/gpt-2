MAHERY VAIKA NY ASAN-JIOLAHY :: TELOPOLO AMBY ZATO IREO OLONA MATY TAO ANATIN’NY IRAY VOLANA • AORAHA

Mampihoron-koditra ny tarehimarika navoakan’ny Zandari- mariam-pirenena, omaly, teny amin’ny 
Ratsimandrava momba ny fahafatesana olona vokatry ny asan-jiolahy sy ny asan-dahalo, tao anatin’ 
iray volana monja. “Miisa telopolo amby zato ireo olona maty noho ny asan-jiolahy tamin’iny volana 
lasa teo iny. Misy amin’ireo no fokonolona ary misy ireo voalaza fa dahalo sy jiolahy. Samy Malagasy 
anefa ireo”, hoy ny kolonely Ravoavy Zafisambatra, talen’ny filaminana sy ny angom-baovao eo 
fibaikoana ny Zandarimaria. 

Tarehimarika manerana ny Nosy io navoakan’ny Zandarimaria, omaly, io. Momba ny halatr’omby fotsiny 
nisy tranga valo amby valopolo amby zato nahaverezana omby enina arivo nandritra ny volana jolay 
iny. Miisa dimy amby efapolo amby zato ireo olona voasambotra sy natolotra ny Fitsarana tamin’izany. 
avokoa ny antsasa-manilan’ireo omby very ireo noho ny fifanampiana teo amin’ny mponina sy ny mpitandro 
hoy ihany ity tompon’andraikitra ity. 

Ny raharaha fakàna an-keriny kosa dia voalaza fa nisy tranga sivy tamin’iny volana jolay iny, ka 
enina ambin’ny folo no lasibatra tamin’ireo. Ny fanafihan-jiolahy ankoatra ireo dia nisy sivy 
dimampolo. Nahatraran’ny Zandarimaria basy “kalachnikov” iray sy basim-borona roa tamin’ireo 
tamin’ity farany. 



Manoloana ireo rehetra ireo dia misy hetsika manokana miisa sivy ataon’nyZandarimaria any amin’ireo 
mena manerana ny Nosy, amin’izao fotoana izao. Miavaka amin’ireo ny any Tsaratanàna sy ny mano- 
izay vao nandefasana zandary enimpolo, afak’omaly. Nalefa any an-toerana ihany koa ny helikôptera 
araka ny loharanom-baovao. 

Tsikaritra tamin’ity fanambaràna nataon’ny Zandarimaria ity ary niaiky izany ny kolonely Ravoavy 
fa nitombo isa ny trangana halatr’omby raha mitaha ny tamin’ny teo aloha tamin’iny volana jolay 
teo iny. Manoloana izany, nanao antso fahatongavan-tsaina ho an’ny ampahan’ny olona tokony handray 
andraikiny manoloana ireo fahafatesana Malagasy maro ireo ny eo anivon’ny Zandarimaria. 

“Tsy ny Zandarimaria irery no mpiantsehatra amin’ ny fandriampahalemana. Manentana izahay mba 
handray ny andraikiny mifanandrify aminy avy ireo manampahefana sivily toy ny Préfet, ny Lehiben’ 
distrika, ireo Ben’ny tanàna, ny Raiamandreny ara-drazana sy ara-pinoana. Ilaina ny fanaovan’ireo 
ny pôlitika mirakitra ny paikady hiadiana amin’ny tsy fandriampahalemana ka ny mpitandro filaminana 
mampihatra izany. Toy izany koa ny eo anivon’ ny Fitsarana. Tokony hisy ny politika momba ny fanaovan-keloka 
ny fanasaziana. Mazava, aorian’izay, ny andraikitry ny mpitandro filaminana”, hoy ihany ny kolonely 
Zafisambatra. 









Enregistrer mon nom, mon e-mail et mon site web dans le navigateur pour mon prochain commentaire. 



