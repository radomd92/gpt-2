FINOANA ARAHINA ASA • AORAHA

Maro sady nafonja ireo hafatra nampitain’ny Papa Fransoa nandritra ny fitsidihana masina nataony 
Madagasikara. Tao anatin’ny telo andro monja no tokony hahafahantsika rehetra mahatsiaro saina 
miara-manaiky fa misy manana anjara toerana goavana amin’izao fiarahamonintsika ankehitriny 
ny finoana. 

Vita ihany, na tsy lafatra toy ny ahoana aza, ireo fotodrafitrasa nandraisana ny Filohan’ny fiangonana 
maneran-tany. Narahina an-tsakany sy an-davany, na dia nisy indro kely aza, ireo fandaminana 
tamin’ny fandaharam-potoana niarahana tamin’ny Ray Masina. Nanomboka tamin’ny fandrindrana 
fifamoivoizana ka hatramin’ny fetran’ny fandraisam-pitenenan’ireo sokajin’olona nahazo 
tamin’izany. Mitsatoka tamin’ny tsirairay, na dia tsy voatery ho ampiharin’ny Malagasy isam-batan’olona 
ireo hafatra nisongadina tamin’ireo fihaonana nandraisan’ny Papa Fransoa anjara, toy ny teny 
Soamandrakizay, na ny tetsy Andralanitra. 

Misy asa avokoa ao ambadiky ny fahombiazan’ny rindran-damina samihafa izay nahafahana nanatontosana 
fandraisana ny Papa teto Madagasikara. Tsy vitan’ny minomino fahatany. Tsy hoe voky finoana isika 
hanantena ny hitomboan’ny mofo dimy sy hazandrano roa hanafoana ny fahantrantsika. Tsy hoe nitory 
Ray Masina dia hiova tampoka ao anatin’ny indray mipi-maso ny fomba fiaina sy fifampitondrana 
Madagasikara. Nampatsiahy an’izay soatoavina maha izy ny Malagasy ny Papa. Namoha sady nampianatra 
toetra tokony hananan’ny tsirairay, na inona finoana na inona toerany eo anivon’ny fiarahamonina. 
nambolena ny masombolim-pinoan’ny tsirairay. Tsy maniry sy mamoa ho azy izany fa tsy maintsy manam-piniavana 
Mila miasa vao hamokatra ny finoana raha te hanarina sy hanorina fampandrosoana tsimialonjafy 
Madagasikara. Aza manantena fahagagana e ! 









Enregistrer mon nom, mon e-mail et mon site web dans le navigateur pour mon prochain commentaire. 



