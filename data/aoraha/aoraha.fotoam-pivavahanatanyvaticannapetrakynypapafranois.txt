FOTOAM-PIVAVAHANA TANY VATICAN :: NAPETRAKY NY PAPA FRANÇOIS IREO FAMANTARANA MAHA KARDINALY AN'I MGR TSARAHAZANA • AORAHA

Tokony ho tamin’ ny 4 ora sy sasany hariva, omaly, tany Vatican (Roma) no anjaran’ny Monsenera Tsarazahana 
ny fandohalihana teo anoloan’ ny Papa François, ka nampisaloran’ity farany ny satroka sy ny peratra 
Kardinaly azy. Andro manokana eo amin’ny finoana katôlika ny andro anio noho izy fetin’ny Masindahy 
sy Paoly, izay hanamasinana ireo Kardinaly miisa efatra ambin’ny folo, izay vao notendren’ny 
Ray Masina. 

Tsara fanotronana ny Kardinaly malagasy tamin’izao fametrahana azy izao. Ankoatra ny Filoham-pirenena, 
Hery mivady dia Eveka malagasy maro ihany koa no miatrika izany any an-toerana. Isan’ireny ny Arsevekan’Antananarivo, 
Odon Marie Arsène, ny Arsevekan’ Antsiranana Ramaroson Benjamin, ny Evekan’i Miarinarivo, Randrianarisoa 
Claude, ny Evekan’i Morondava, Raharilambo-niaina Marie Fabien sy ireo hafa tsy voatanisa. 



Amin’ny talata 10 jolay ho avy izao no higadona eny Ivato ny Kardinaly Tsarahazana Desiré. Hisy 
fitsenana makotrokotroka hataon’ ireo mpino katôlika azy. Avy hatrany dia hivantana eny amin’ny 
i Vatican misy ny solontenan’ i Papa eny Ivandry izy. Misy ny fiaraha-misakafo eo aminy sy ireo olona 
eny Ivandry, ny alarobia antoandro. 

Ny harivan’io, amin’ ny 5 ora, ny fotoam-pivavahana voalohany hotarihiny amin’ny maha Kardinaly 
eny amin’ ny fiangonana katôlika Antanimena. Avy hatrany dia hihazo an’i Toamasina izy, ny alakamisy. 

Tamin’ny alahadin’ny Pantekôty 20 mey lasa teo no isan’ireo Kardinaly vaovao miisa efatra ambin’ny 
notendren’ ny Papa François, ny Monsenera Tsarahazana Desiré, Arsevekan’i Toa- masina sady filohan’ny 
Eveka eto Madagasikara. Nilaza izy, taorian’izay, fa “tampoka taminy ary tsy nanampo mihitsy 
fanendrena azy ho Kardinaly izao ny tenany”. “Reseo amin’ny soa ny ratsy”, io kosa no teny fanevan’ity 
vaovao handimby ny kardinaly Armand Gaëtan Razafindratandra ity. 









Enregistrer mon nom, mon e-mail et mon site web dans le navigateur pour mon prochain commentaire. 



