ASA FAMONJENA :: MITOMBO ISA IREO MPAMONJY VOINA ETO AN-DRENIVOHITRA • AORAHA

Mpamonjy voina nahavita fiofanana miisa roa amby enimpolo no navoaka, tamin’ny zoma lasa teo, 
amin’ny foiben’ny sampana mpamonjy voina etsy Tsaralalàna. Notolorana mari-pahaizana izy ireo 
nisy koa ny fampitaovana avy amin’ny mpiara-miombon’antoka avy any Frantsa, ny Fondation Phénix. 

“Nomena fanofanana izy ireo ho fanatsarana ny asa famonjena voina eto anivon’ny Kaominina Antananarivo 
(CUA). Natao izany noho ny fahatsapana fa ilaina hatrany ny fanatsarana ny asa famonjena voina 
an’ny mponina. Samy miaiky ny rehetra fa ezaka mbola lavitra ny hampitoviana an’ireo mpamonjy 
eto amintsika amin’ny any ampitan-dranomasina, indrindra amin’ny lafiny fitaovana eo am-pelantanana”, 
Ramanoharana, Kaomandin’ny sampana mpamonjy voina,. 

Manana vina ny hanangana sampana mpamonjy voina isaky ny Boriborintany enina ny Kaominina Antananarivo 
Tanjona ny fanakaikezana hatrany ny vahoaka ary hampiofana ireo mponina manoloana ny tranga sy 
voina mety hitranga. “Mikendry Antananarivo madio sy milamina, indrindra manoloana ny fiitaran’ny 
sy ny fitombon’ny mponina isika”, hoy kosa ny lefitra voalohan’ny Ben’ny tanànan’Antananarivo, 
Ramboasalama. 









Enregistrer mon nom, mon e-mail et mon site web dans le navigateur pour mon prochain commentaire. 



