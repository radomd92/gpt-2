ANDRANOMAFANA : NISY NIKASA HANDORO NY DOBO FILOMANOSANA – MIDI MADAGASIKARA

Tsy tantareka ny fikasana saika handorana ny dobo filomanosana ao Andranomafana Antsirabe fa 
malaky ny afo. 

Tsy fantatra na sotasota na gafy tsotra izao fa dia nisy nikasa handoro ny dobo filomanosana Andranomafana 
faran’ny herinandro lasa teo. Toy ny efa mahazatra ireo mpitia fanatanjahantena mpilomano dia 
zoma maraina be no fotoana ifanomezana ao amin’ity dobo ity, amin’io mantsy vaovao ny rano ka mahasarika 
maro tokoa, dia ireo efa zatra, na dia ny hilona rano mafana fotsiny ihany aza. Tamin’io fotoana 
indrindra no sendra nisy mpilomano iray nahatsikaritra ny fisian’ny afo miredareda ao amin’ny 
fisoloana akanjo. Niantso ny tompon’andraikitra ity farany ary samy niezaka namono ny afo. Soa 
fa mbola kely ny firehetana ka voafehy haingana ny afo. Raha ny fahitana ny zava nisy aloha dia fanahy 
nodorana mihitsy ity dobo ity, teo amin’ny “rideau”mantsy no nianga ny afo ary mbola nahenoana 
solika ihany koa tao amin’ny trano fisolona akanjo. Ankoatra izay, nodorana tamin’ny afon-tsigara 
ny sasantsasany tamin’ny “Rideau”, natao toy ireny kisarisary ireny. 

Nampametra-panontaniana ny maro, indrindra fa ireo mpilomano, moa ity zava nitranga tao amin’ny 
filomanosana ity. Mba fantatr’ilay nikasa handoro ve fa marary an-jatony maro no tsaboina ao amin’ity 
ity, ankaotra ny maha toerana fialam-boly azy ?. Mba tonga tao an-tsainy koa ve fa na ireo vahiny 
lavitra na avy an-toerana, na avy any ivelany aza, dia maro no tonga eto, mandany vola aman-karena 
tena amin’ity toerana tokana eto amin’ny Nosy ity ? Tsetsatsetsa tsy aritra kosa anefa no hilazana 
tsy maharaka ny filana intsony raha ny fotodrafitra misy noho hakelezan’ny dobo. 

Tonga teny an-toerana moa ny mpitandro filaminana nanao fizahana saingy tsy fantatra na tratra 
saika nahavanon-doza na tsia. 




















