ANTANIMORA ANDROY : OLONA EFATRA MATY NOTIFIRIN’NY KALONY – MIDI MADAGASIKARA

Olona efatra avy nosamborina ary ho entina atao famotorana sy fitanana an-tsoratra no fantatra 
maty notifirin’ny Kalony tany amin’ny toerana iray 4 km tsy ahatongavana any Antanimora eo anelanelan’Ambatobe 
Ankilifantsy, araka ny vaovao nampitain’ny mpitandro filaminana. 

Tamin’ny faha-4 novambra teo, nahazo didy hitondrana olona efatra nomen’ny tribonaly ny zandary 
ao amin’ny borigady Antanimora. Voarohirohy tamina asan-jiolahy niseho tamin’ny volana oktobra 
taona 2014 ireo olona ireo. Nalaina tany Ankorify fokontany Ikonda izy ireo. Tsy misy fiara fa dia 
sy moto no nentina tamin’izany ary ankoatra ireo zandary dia nisy mpikambana ao amin’ny Kalony 
niaraka tamin’ireo mpitandro filaminana ireo. Rehefa teny an-dalana anefa hiverina anefa, simba 
moto iray. Teo ampanamboarana io moto io ireo zandary no voalaza fa notifirin’ireo mpikambana 
ireo olona efatra ka maty. Lasa nandositra ireo avy nitifitra. Ny loharanom-baovao hatrany no 
fa niverina nitolo-batana tao amin’ny borigady Antanimora ny telo tamin’ireo Kalony. Tonga dia 
any amin’ny kaompania Androy hanaovana famotorana izy ireo. Ilay fahaefatra kosa dia mbola karohina 
fotoana izao. 




















