TOE-DRAHARAHAM-PIRENENA : MIASA MAFY IREO MPIKARAMAN’ADY POLITIKA

Niharihary toy ny kary an’efitra tamin’ity fifidianana filoham-pirenena 2018 ity ny fisian’ireo 
an’ady pôlitika maromaro ampiasain’ireo antoko matanjaka . Tsy zava-baovao eto Madagasikara 
ny fikaramana an’ady pôlitika na ny “mercenariat politique” fa efa nahitàna izany tamin’ireo 
rehetra nifandimby, indrindra fa taorian’ny krizy tamin’ny taona 2009. Tao anatin’izao fitantanan’ny 
izao kosa no hita tena nirongatra ny mpikarama an’ady pôlitika ary tsy manana henatra intsony na 
kely aza ireo mpanao pôlitika voakasika amin’izany fomba fanao mamohehatra sy mamotika ny firenena 
Tonga ny vanim-potoanan’ny fifidianana, nipoitra tsikelikely daholo izy mianakavy izay saika 
ny mpanara-baovao avokoa ny endrik’ireo izy ireo sy ny tantarany teo amin’ny sehatra pôlitika 
amin’ny firenena. Vao nivoaka ny tetiandrom-pifidianana, nanomboka niseho tava ireo mpikarama 
pôlitika izay nanohitra ny fifidianana tamin’ny fomba rehetra. Nisy no nomena iraka hitarika 
an-dalambe toa an’i Pety Rakotoniaina sy ireo mpanao pôlitika vitsivitsy mivondrona ao anatin’ny 
(Tolona ho an’ny Fanorenana Ifotony). Misy koa ireo nalatsaka kandidà ho filoham-pirenena ka 
farany avy eo no misakana ny zotram-pifidianana. Tsy resahana intsony ny fikambanana maro samihafa 
nomena ny toeram-pandraisam-bahiny Colbert mba ahafahan’izy ireo manao valan-dresaka ho an’ny 
gazety, ary ireo nalefa nanao fihetsiketsehana teny anoloan’ny Fitsarana avo momba ny Lalàmpanorenana 
Ambohidahy. Samy nandamoka avokoa ny tetika nampiasaina satria dia tontosa tamin’ny daty nofaritan’ny 
sy ny governemanta ihany ny fiodinana voalohany. Ankehitriny anefa, na efa vita aza iny dingana 
iny, dia mbola tsy nifarana ny asan’ireto mpikarama an’ady pôlitika malagasy ireto. Manaporofo 
ny zava-nisy teny anoloan’ny Fitsarana avo momba ny lalàmpanorenana, omaly. Nitondra andian’olona 
sora-baventy teny an-toerana mantsy ny mpanao pôlitika vitsivitsy izay tsy vaovao amin’ny olom-pirenena 
Hita teny ohatra ny mpikambana teo anivon’ny Filan-kevitra ambonin’ny tetezamita teo aloha Rasolofo 
sy ingahy Rakotomalala Henri na i Riribe. Mazava ho azy fa voakarama daholo ny ankamaroan’ireo 
nentina nanao ny fihetsiketsehana teny Ambohidahy ary maro amin’izy ireo no ankizy tsy ampy taona. 
olon-kafa akory fa saika ireo andian’olona nokaramaina nanao fihetsiketsehana teny anoloan’ny 
CENI eny Alarobia ihany ireto nentina teny amin’ny Fitsarana avo momba ny lalàmpanorenana omaly 
Tsotra ny zavatra takian’ireto farany, dia ny fanafoanana tanteraka ny fiodinana voalohany natao 
7 novambra lasa teo iny. Takian’izy ireo araka izany ny hamerenana ny fifidianana, mialohan’izay 
dia tokony hisy ny fanavaozana ny lisi-pifidianana sy ny fanadiovana manontolo ny fikarakarana 
fifidianana. Miharihary toy ny vay an-kandrina anefa ny hery ao ambadik’ireto mpanao pôlitika 
an’ady ireto, tsy iza fa ny antoko HVM izay efa azo antoka fa tsy ho tafajanona eny Iavoloha intsony. 
izay efa nampoizin’ny rehetra noho ny tsy fankasitrahan’ny Malagasy ny fitantanan’ity antokon-dRajaonarimampianina 
ny firenena, tao anatin’ny 5 taona latsaka. 

