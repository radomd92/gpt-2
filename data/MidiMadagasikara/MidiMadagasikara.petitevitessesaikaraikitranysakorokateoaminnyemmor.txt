PETITE VITESSE : SAIKA RAIKITRA NY SAKOROKA TEO AMIN’NY EMMOREG SY NY MPIVAROTRA – MIDI MADAGASIKARA

Efa velona ny fifampitorahana teo amin’ireo mpivarotra amoron-dalana sy ny Emmoreg omaly, tetsy 
Petite Vitesse. Nanatanteraka fanadiovana ny tanana mantsy ny avy ao amin’ny CUA, ka anisan’izany 
fanesorana ireo mpivarotra amoron-dalana, nanomboka tany Tsaralalàna, Petite Vitesse ary Soarano. 
nanaiky mora izany fanesorana azy ireo amin’ny asa fivelomany izany moa ireto mpivarotra ireto 
maraina iny, ka nilanja sorabaventy sy nitangorona ary nihorakoraka. Efa velona mihitsy ny tora-bato 
tamin’ireo fiaran’ny mpitandro filaminana tonga teny an-toerana. Tapaka tanteraka teo amin’ny 
iray maninjitra teo iny lalana mihazo ny Petite Vitesse sy Tsaralalàna iny omaly maraina. Avy hatrany 
dia nilatsaka teny an-toerana ny Emmoreg taorian’io tranga io, niezaka nandrava ity fihetsiketsehan’ny 
ity ary namerina nandamina ny fifamoivoizana. Tsy nisy fisamborana, tsy nisy ihany koa faharatrana, 
na fandraofana entana nandritra io hetsika omaly io. Nalaky nilamina ihany mantsy ireto mpivarotra 
rehefa navela hivarotra. Saingy kosa, araka ny vaovao voaray dia nomen’ny Kaominina fepotoana 
ireo hialàna amin’ireo toerana ireo. 



