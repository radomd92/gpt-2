BORIBORINTANY I : HIARA-HIASA NY KAOMININA SY NY SEFOM-POKONTANY | NEWSMADA

Par Taratra sur 18/02/2017 

Hisy ny fiaraha-miasa akaiky eo amin’ny kaominina Antananarivo Renivohitra sy ny sefo fokontany 
amin’ ny boriborintany voalohany. Nisongadina izany nandritra ny fihaonan’ny roa tonta omaly, 
amin’ny lapan’ny Tanàna Analakely. 

Nampahafantatra ireo lalàna maro amin’ny fiaraha-miasa eo amin’ny sefo fokontany sy ny kaominina 
koa ny ekipan’ny CUA. Ka voalazan’ny lalàna tamin’ny 1 avrily sy ny « Decret N° 2009-890 » izay milaza 
andraikitra sy ny fandaminana eo anivon’ny fokontany izay voarakitra ao amin’ny andinin-dalàna 
14,15,16,17,18,19. 

Tanjona ny fampandrosoana ny tanàna sy fanaraha-maso ireo tsy manara-dalàna eny anivon’ny fokontany 
ireo zava-misy rehetra amin’ny alalan’ny fiaraha-miasa eo amin’ny sefo fokontany. 

Anisan’izany ireo fanorenana tsy ara-dalàna, fijerena ireo 4’mi miparitaka, fanentanana ny 
eny anivon’ny fonkotany, fampandrenesana ny BMH rehefa misy ny voina sy ny otrikaretina miparitaka 
ahiana ary fanaovana fampandrenesana raha misy zavatra atahorana mety hirotsaka, sns. 

Noho izany, nampandraisina andraikitra ny sefo fokontany rehetra amin’ny fampilazana ny delegen’ny 
sy ny kaominina amin’ny fampahafantarana ny zava-misy rehetra eny amin’ny fokontany. 

Marihina fa tsy miala maina ny sefo fokontany amin’ny fiaraha-miasa miaraka amin’ny kaominina 
misy ny « indemnité» ho azy ireo arakaraka ny ezaka izay vitany. 



Les commentaires sont fermées. 

