FITATERANA AN-TANETY : TERENA HAMPIASA “GPS” HO FIDIRAM-BOLAN’NY “SASANY” IREO MPITATITRA

Milaza ny ministeran’ny Fitaterana fa isan’ny tetik’asa hirosoan-dry zareo mba hanatsarana 
hampivoarana ary hanondrotana ny tontolon’ny fitaterana an-tanety eto Madagasikara ny fandrindrana 
fiaingana sy ny fahatongavan’ireny fiara ireny eny amin’ny toby fiantsonana. Mba hampahomby 
hoy hatrany ny ministeran’ny Fitaterana, dia hisy ny kojakoja ara-teknika hapetraka any anatin’ny 
fitaterana ka hahafahan’ny any amin’ny tobim-piantsonana manara-maso ny fihetsik’ireny fiara 
eny an-dalana sy ny hafainganam-pandehany. Ny antsoina hoe “GPS” no atao amin’izany. 

Fepetra iray isan’ny tsara aloha izany, hoy ny maro, ary efa fampiasa any ampita any, ka tsy misy 
tokony hanatsiniana azy. Efa misy amin’ireo vondron’asam-pitaterana (kaoperativa) rahateo 
mampiasa azy io, saingy ny kaoperativa no niantoka ny kojakoja, fa ity hirosoan’ny fitondram-panjakana 
alalan’ny ministeran’ny Fitaterana ity, hoy ny akom-baovao, dia resaka firaisana tsikombakomba 
satria misy vondrom-barotra iray nifampiraharaha tamin’ny ministera fa hiantoka azy io, dia 
vola 43.000 ariary isam-bolana ny mpitatitra ho karazana hofan’io kojakoja “GPS” io.Raha jerena 
tranga nisy tao ho ao ka nahazo fitsikerana henjana sy tsikera maozatra dia mitovitovy amin’ny 
fiadidiana ny tanànan’Antananarivo amin’ilay vondrom-barotra mpangorom-bolam-bahoaka amin’ny 
(droit de parking) eny Analakely, Tsaralalàna, Antaninarenina sy ny maro. Tsy inona io fa ny “Easy 
Dia tsaroana koa ny tetika hafahafa sadasada miendrika tanjona maloto avo lenta tamin’ny fanomezana 
ny “Ametis” handray ny habam-pidiran’ny vahiny avy any ivelany eny amin”ny seranam-piaramanidina 
toy ny eny Ivato sy Nosy Be. 

Dia ny vahoaka hatrany ange no hiandronan’ny rihitra amin’izany e ! Tsy maintsy ampidirin’ny mpitatitra 
amin’ny saran-dalana alainy amin’ny vahoaka mpanjifa ny saran’izany. 

Marina fa mety ho fepetra hahafahana mandrindra sy mandamina ary manatsara ny seha-pitaterana 
fametrahana “Gps” amin’ny fiarakodia saingy tsy mety ny tetika kendren’ny fitondram-panjakana 
alalan’ny ministeran’ny fitaterana haatongavana. Avelao ny mpitatitra no mividy ny “Gps” ho 
manokana dia ny vondron’asam-pitaterana no mifandray amin’iny ho fanaraha-maso e ! MItovy amin’ny 
finday amin’ny telefaona ihany izy io. Samy manana ny azy fa afaka miditra sy miantso ary antsoin’iny 
ny findain’ny sasany. 



