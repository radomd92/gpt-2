ADY AMIN’NY FAHALOVANA :: “HANABE NY OLONA HANDÀ KOLIKOLY ISIKA”, HOY NY TALE JENERALIN’NY BIANCO • AORAHA

Nisantatra ny asa voalohany ho azy Andrianirina Laza Eric Donat, tale jeneralin’ny Birao mahaleotena 
amin’ny kolikoly (Bianco), omaly. Ny fiaraha-miasa miaraka amin’ny Vokovoko Mena Malagasy (CRM) 
nanokafany an’izany ka hifototra amin’ny fanabeazana sy fanaraha-maso akaiky ny fomba fiasan’ireo 
ao anatin’ity fikambanana misehatra amin’ny lafiny sosialy ity ny fifanarahana. 

Haharitra roa taona io fifanekena eo amin’ny Bianco sy ny CRM io. Ny tale jeneraly roa tonta no nanatanteraka 
fifanaovan-tsonia, teny amin’ny foiben’ny Bianco Ambohibao, omaly. 

Nandritra ny lahateny nataony no nilazan’ny tale jeneralin’ny Bianco, Andrianirina Laza Eric 
fa: “hobeazina amin’ny alalan’ny atrikasa samihafa ny olona mba handà kolikoly satria izany no 
misoroka an’ireo trangana fahalovana”. “Raha tsy mandaitra ny fisorohana, dia hiroso amin’ny 
fanadihadiana sy fanangonana porofo isika ka hatolotra any amin’ny fitsarana mahefa ny raharaha. 
ireo, avy eo, ny manasazy an’ireo mpanao kolikoly”, hoy izy. 

Tetsy an-danin’izany dia nohazavain’ny tale jeneralin’ny CRM, Ralisoa Alice fa: “mba hialana 
trangana fanodinkodinam-bola toy ny niseho tato amin’ny Vokovoko Mena teo aloha teo no antony 
miasa amin’ny Bianco izao”. 











Enregistrer mon nom, mon e-mail et mon site web dans le navigateur pour mon prochain commentaire. 



