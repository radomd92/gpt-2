TOLIARA  : TSY MAMPIASA SAVONY NY 41%-N’NY TOKANTRANO | NEWSMADA

Par Les Nouvelles sur 07/12/2016 

Vonona ny handoa vola ny 81%-n’ny tokantrano ao Toliara ahazoana fitaovana fanasan-tanana maharitra 
manaraka ny fenitra ara-pahasalamana, araka ny tatitra ny fanadihadiana nataon’ny tomponandraikitry 
fikambanana Asos, ao anatin’ny tetikasa Nutris Fahasalamana-rano-fahadiovana-fidiovana 
iarahany amin’ny Action contre la faim (ACF). Ao anatin’ny fanadihadiana ny teknisianina mikajy 
vola ilaina amin’ny fanamboarana izany fitaovana izany satria manodidina ny 10 000 Ar-15 000 Ar 
zakan’ny isan-tokantrano. 11%-n’ny tokantrano ao Toliara I no manana fitaovana fanasan-tanana 
kosa tsy mampiasa savony ny 41% satria lafo ny vidiny ary eo koa ny tsy fahazarana. 91% afaka mikirakira 
madio noho ny fisian’ny paompin-drano iraisana, 69% kosa manana toeram-pivoahana manokana na 
amin’ny mpifanila vodirindrina aminy. 40% amin’ireo tokantrano natao fanadihadiana nilaza 
tratran’ny aretin-kibo tao anatin’ny 15 andro mialoha ny fanadihadiana natao, ny volana marsa 
teo. 

Maro ny tetikasa misehatra amin’ny rano-fahadiovana-fidiovana ao Toliara, nijery ny ezaka tokony 
hanatsarana ny tolotra efa misy ny tetikasa Nutris Farafafi, iarahana amin’ny Asos sy ACF. « Olana 
ny tsy fisian’ny fitaovana fanasan-tanana isan-tokantrano sy ny tsy fahazarana mampiasa savony 
manasa tanana », hoy ny dokotera Rajeriharindranto Harinesy, teny Antaninarenina. Hifototra 
ny vahaolana hoentin’ny tetikasa ao Toliara I. 



Les commentaires sont fermées. 

