BIRAO FANDRAISANA FITARAINANA :: TONGA ENY AMBOHITSOROHITRA HATRAMIN’ IREO MARARY MILA FANAMPIANA • AORAHA

Tototry ny fitarainana. Lasa mpitondra teny sy mpisolovava ny vahoaka, amin’ireo raharaha rehetra 
azy, ilay Birao manokana fandraisana fitarainana eo anivon’ny Fiadidiana ny repoblika. Zary 
amina lafin-javatra maro ny andraikitra sahanin’izy ireo ankehitriny, tao anatin’izay roa volana 
tapany nijoroany izay, araka ny tatitra nation-dRakotomanana Richardson, talen’ity birao ity 


Ankoatra ny raharaha manodidina ny ady tany , ohatra, dia tonga hatramin’ ny fangatahana fanampiana 
ka isan’izany ny lafiny fitsaboana, ireo fitarainana voaray eny Ambohitsorohitra. “Misy ireo 
sahirana mangataka fanampiana eto, noho ny tsy fahampian’ny hoenti-manana amin’ny fitsaboana 
havany. Eo ihany koa ireo fitarainana amin’ny fanamparam-pahefana ataon’ireo mpampiasa, ny 
sedrain’ireo sendika, ny tsy fandriampahalemana. Misy koa ireo olana manodidina ny herisetra 
vono olona…”, hoy io tale io. 



Manoloana ireo fitairainana ireo dia niditra an-tsehatra mamaha olana ny sampandraharaha manokana 
ny lafiny sosialy eo anivon’ilay birao manokana. “Betsaka ireo fitarainana efa nitondrana vahaolana 
nahomby ny ankamaroan’izany hatreto, na mbola maro aza ny ezaka tokony hatao. Amin’izao fotoana 
dia miara-miasa akaiky amin’ireo minisitera sy ny mpitandro filaminana ary ireo rantsam-pitsarana 
isan-karazany izahay, mba hamahana ireo fitarainana voaray ireo. Misy ny fifampi- resahana sy 
antso avo atao ary samy mandray ny andraikiny rehetra aorian’ny fandinihana amin’ny antsipiriany 
fitairanana ireo. Efa maro ihany koa ny raharaha nalefa eny amin’ny Fitsarana”, hoy hatrany Rakotomanana 


Fitarainana dimampolo sy roanjato no voarain’ity birao manokana ity hatramin’ izao , ka mbola 
ao anatin’izany ny momba ny ady tany. Fitopolo isan-jato eo ny tahan’io raharaha iray io manokana, 
fitarainana an-jatony voarain’ ny birao eny Ambohitsorohitra ireo. 









Enregistrer mon nom, mon e-mail et mon site web dans le navigateur pour mon prochain commentaire. 



