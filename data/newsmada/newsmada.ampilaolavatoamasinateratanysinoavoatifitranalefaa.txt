AMPILAOLAVA TOAMASINA  : TERATANY SINOA VOATIFITRA NALEFA ATY ANTANANARIVO | NEWSMADA

Par Taratra sur 12/03/2018 

Sinoa iray voatifitra. 12 lahy nirongo basy nanafika azy tamin’izany. Voa mafy izy io, ary voatery 
aty an-dRenivohitra hotsaboina. 

Mirongatra ny asan-jiolahy any Toamasina. Sinoa iray nisy nanafika tany Ampilaolava Toamasina, 
alin’ny alarobia hifoha alakamisy teo. Voatifitra io Sinoa io saingy tsy maty fa naratra mafy. 
voatery nalefa aty an-dRenivohitra izy io, hotsaboina rehefa tsy vitan’ny tany amin’ny hopitaly 
intsony. 

Voalaza fa 12 lahy nitondra Kalachnikov ireo nanafika mpandraharaha sinoa ireo. Voaroba ny vola 
ny entana hafa tao amin’ireo Sinoa. Ireto farany tsy afa-nikofoka fa izao niharan’ny tifitra izao, 
nisy ity iray voatifitra ity. Efa manao ny fanadihadiana ny mpitandro filaminana any an-toerana. 

Mitaraina ny olona fa mirongatra izay tsy izy ny asa ratsy any Toamasina. Teo ny mpangala-jaza, 
sandoka, mpanao fanafihana mitam-piadiana, manginy fotsiny ny 

vaky trano sy fanendahana etsy sy eroa. “Izay tratran’ny mpitandro filaminana rahateo mbola votsotra 
Tsy mahagaga raha tsy matoky azy ireo intsony ny olona”, hoy ny fanazavana. 

Mitarika amin’ny fitsaram-bahoaka 

Matetika ny tsy fahatokisan’ny olona intsony ny mpitandro filaminana sy ny fitsarana. Mitarika 
amin’ny fitsaram-bahoaka. Tsy mahagaga raha tondro molotra sy tsaho, miafara amin’ny famonoan’olona, 
ity niseho tany Lopary Vangaindrano ity (Lahatsoratra etsy ankilany). 

Tena isehoana fitsaram-bahoaka ao Toamasina. Rehefa votsotra lava ireo olon-dratsy, ny vahoaka 
no mametraka lalàna. Toy ilay resaka hala-jaza sy varotra zaza, izay nahatezitra ny olona ny namotsoran’ny 
azy ireo. Tantara mitohy… 



Les commentaires sont fermées. 

