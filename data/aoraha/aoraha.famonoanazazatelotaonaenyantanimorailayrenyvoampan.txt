FAMONOANA ZAZA TELO TAONA :: ENY ANTANIMORA ILAY RENY VOAMPANGA HO NAHAFATY AN-JANANY • AORAHA

Tsy nitsitsy ny Fampanoavana. Naiditra am-ponja vonjimaika avy hatrany, eny Antanimora, ilay 
voarohirohy ho namono ny zanany, teny Ambodiapanga-Itaosy, afak’omaly. Natolotry ny polisy 
Itaosy ny Fampanoavana teny Anosy ny tenany, omaly. 

Ankoatra ny ahiahy ny amin’ny mety ho namonoany ny zanany dia fantatra fa fepetra noraisin’ny Fitsarana 
fiarovana ny ainy ihany koa ity fampidirana azy am-ponja vonjimaika ity. 

Raha tsy tonga haingana ireo polisy, afak’omaly, teny Ambodiapanga dia mety ho niampy zava-doza 
ny voina efa mihatra tamin’ny fahafatesan’ny zazavavy iray, telo taona. Vaky ny lohan’io zaza 
ary nijininika ny ra teo ambony fandriana natoriany. Avy hatrany dia nofatoran’ ny polisy rojovy 
vehivavy ity, ka nentina teny amin’ny biraon’ny kaomisarian’ny polisy teny Itaosy. 

Ny rain’io zaza namoy ny ainy io tonga tao an-trano, rehefa avy niasa, no nahita ny zanany efa nihosin-dra 
ambony fandriana, afak’omaly maraina. Nigogogogo nitomany ilay raim-pianakaviana. Teo no nahataitra 
teo amin’ny manodidina. Voalazan’ny polisy kosa fa “tsy taitra, toy ny tsy nisy na inona na inona 
tao an-tokantranony, raha ny fihetsik’ilay renin’ny zaza”. 









Enregistrer mon nom, mon e-mail et mon site web dans le navigateur pour mon prochain commentaire. 



