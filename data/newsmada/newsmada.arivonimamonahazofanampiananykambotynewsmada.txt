ARIVONIMAMO  : NAHAZO FANAMPIANA NY KAMBOTY | NEWSMADA

Par Taratra sur 02/11/2016 

Tonga nankahery sy nanolotra fanampiana ho an’ireo ankizy kamboty tezaina ao amin’ny ivontoerana 
ireo zanaka zandary lavo am-perinasa ao Arivonimamo, ireo tompon’andraikitra sy manambonahitra 
ao amin’ny sampandraharaha misahana ny fitantanana ny vola eo anivon’ny zandarimariam-pirenena, 
asabotsy teo. Ny Kly Kassimo Arona Besony no nitarika izany tany an-toerana. Fitaovana maro momba 
fanabeazana sy trano famakiam-boky ary kilalao no nentina ho an’ireto ankizy ireto. Tonga nandray 
tany an-toerana ny chef d’état major du commandement de la gendarmerie nationale, ny Jly Rabehajasoa 
izay nisolo tena ny Sekreteram-panjakana miadidy ny zandarimariam-pirenena. 

Miisa 47 ireo ankizy beazina ato amin’ity ivontoerana ity ka 27 ny lehilahy raha 20 kosa ny vehivavy. 
ankizy zanaka zandary lavo am-perinasa avokoa ny ankamaroan’izy ireo. Ny zandarimariam-pirenena 
misahana ny fikarakarana ireto ankizy ireto. 



Les commentaires sont fermées. 

