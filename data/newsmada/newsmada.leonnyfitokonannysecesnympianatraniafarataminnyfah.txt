LEON’NY FITOKONAN’NY SECES NY MPIANATRA: NIAFARA TAMIN’NY FAHAMAIZAN’NY TANETY NY FANDOROANA KODIARANA | NEWSMADA

Par Taratra sur 05/11/2019 

Nirehitra hatramin’ny tanety vokatry ny fandoroana kodiarana nataon’ny mpianatry ny Anjerimanontolo, 
teny Ankatso. Leo noho ny tsy fahafahany mianatra izy ireo vokatry ny fitokonana ataon’ny mpampianatra 
ka naneho ny tsy fahafaliany… 

Naneho ny tsy fahafaliana ireo mpianatra tsy mankasitra ny fitokonan’ireo mpampianatra mivondrona 
amin’ny Seces. Raha ny zava-nisy, omaly, teny amin’ny fiantsonan’ny taxi-be, nandoro kodiarana 
amin’ny fiantsonan’ny taxi-be ireo mpianatra. Raikitra ny kiririoka narahina fandorana kodiarana, 
ny fahita mahazatra rehefa fitakiana eny amin’ny Anjerimanontolo. Nalaky anefa ny fiitaran’ny 
ka niitatra nahazo ireo tanety teny amin’ny manodidina ny fiantsonan’ny taxi-be izany. Nijoalajoala 
afo teny amin’ny manodidina an’Ankatso, omaly. Soa ihany fa nalaky tonga ny mpitandro filaminana 
nifehy ny afo teny amin’ny manodidina sy nandamina ireo mpianatra nanao fihetsiketsehana. Na 
aza anefa izany, tsy nisy kosa ny fanimban-javatra fa tao anatin’ny filaminana ireo mpianatra 
naneho ny hatezerany. 

Mitohy ny tolona…, hoy ny Seces 

Raha ny zava-nisy teny Ankatso, omaly, mbola mikatona ny vavahadibe miditra eny amin’ny Anjerimanontolo 
tsy mbola nanohy ny fampianarana ireo mpampianatra manao fitokonana. Nambaran’ny filohan’ny 
i Sammy Grégroire fa mitohy ny tolon’ny Seces ary miantso ny fitondram-panjakana izy ireo mba hijery 
olan’ny mpampianatra mpikaroka ity. “Miroso amin’ny fampianarana izahay rehefa voavahan’ny 
ny olana. Hetsika am-pilaminana no ataonay”, hoy izy. Nilaza hanala ny sorabaventy mipetaka eo 
vavahadibe miditra eny Ankatso ireo mpampianatra rehefa voavahan’ny fanjakana ny fitakian’izy 
Tetsy an-kilany anefa, tezitra ireo mpianatra satria lany saran-dalana miala maraina any an-trano 
hamonjy fianarana kanefa ireo mpampianatra tsy mety hampianatra ka izao niafara tamin’ny fandorana 
izao. Mitaintaina noho izany koa ireo ray aman-drenin’ny mpianatra. “Tsy misy idiranay mpianatra 
fitakiana ataon’ireo mpampianatra ireo fa ny zavatra takinay dia hoe mila mianatra ary te hianatra 
Tokony hojeren’ny fanjakana koa ny fitakian’ireo mpampianatra ireo satria misy fiantraikany 
aminay mpianatra izany”, hoy ny solontenan’ireo mpianatra naneho ny tsy fahafaliany teny Ankatso. 
saro-bahana ary tsy mety ho voavaha mihitsy ity olan’ny mpianatra sy ny mpampianatra eny amin’ny 
ity. Mifandimby manao fitokonana na ny mpianatra na ny mpampianatra. Zary efa mahazatra aza izany 
an’ireo mpianatra rehetra nandalo teny amin’ny oniversite. 



Les commentaires sont fermées. 

