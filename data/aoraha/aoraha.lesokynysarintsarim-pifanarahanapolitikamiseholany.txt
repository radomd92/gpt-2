LESOKY NY SARINTSARIM-PIFANARAHANA POLITIKA :: MISEHO LANY SAHADY NY ADY MANGATSIAKA EO AMIN’NY FILOHA SY NY PRAIMINISITRA • AORAHA

Mipoitra tsikelikely ny teren-ko masaka tamin’ ny fampifanarahana an’ireo mpifanandrina politika 
ny krizy novolen’ireo antoko tsy matotra eto amin’ny firenena. Manomboka tsikaritra tsikelikely 
ny tsy fitovian’ny tadin-dokanga eo amin’ ny Filoham-pirenena Rajaonarimampianina Hery sy ny 
Ntsay Christian. Hita taratra izany, nandritra ny fitokanana fotodrafitrasa tany Toamasina, ny faran’ny herinandro 
Maro ny fihetsika nahavariana teo amin’ny roa tonta sy nanaporofo an’io karazana fifanalavirana, 
samy lohan’ny fahefana mpanatanteraka io. 

Fantatra fa mahatsikaritra lesoka maro eo amin’ny fandrindrana ny asan’ireo mpikambana ao anatin’ny 
ny Filoham- pirenena. Nisy mihitsy aza, araka ny notaterin’ny loharanom-baovao iray, ny fifamaliana 
eo amin’ireo minisitry ny governemanta tarihin’ny Praiminisitra sy ny Filoham- pirenena mandritra 
Filankevitry ny minisitra, eny Iavoloha. 

Tsy dia atao mahagaga loatra anefa akory izany. Sarotra ho an’ireo mpifanandrina politika no hitovy 
sy hampifandrindra asa iombonana amin’izao ankatoky ny fifidianana kasaina hatao sy ihazakazahana 
ity taona ity izao. 



Porofon’ny tsy fahitana vahaolana manoloana an’ireo fitakiana sendikaly, izay mahazo vahana 
izao ihany koa, izany toe-javatra izany satria samy mandrirotra an’izay mahametimety ny antokony 
ny mpitarika azy avy ireo mpikamban’ny governemanta. 

Tsara tsindriana, ohatra, fa fanindroany tamin’ny Filankevitry ny minisitra, tamin’ny herinandro 
teo, no nanomezan’ny Filoha baiko tamin’ireo mpikambana eo anivon’ ny governemanta amin’ny fitadiavana 
hamahana an’ireo fitakiana sendikaly mampi- katso ny raharaham-panjakana, indrindra fa ny an’ireo 
mpampianatra. Fanintelony ihany koa no nanambaran-dRajaonarimampianina Hery fa «mila ekipa 
ny tenany hahafahany miroso any amin’ny fampandrosoana », nandritra an’ireo fitsidiham-paritra 
nisesisesy tato ho ato. 

Voalaza ao anatin’ny didy fanapahana navoakan’ ny Fitsarana avo momba ny Lalàm-panorenana (Hcc), 
25 mey, izay mamaritra ny asa sy ny andraikitra tokony hosahanin’ny Praiminisitra anefa fa « tsy 
esorina amin’ny toerany ny Praiminisitra lehiben’ny governemanta raha tsy voamarina fa misy 
fahadisoana goavana ataony ». Laharam-pahamehana ho azy ny fanomanana sy ny fanatanterahana 
fifidianana sy ny fiahiana ny fandriampahalemana ary ny fampandehanan-draharaham-panjakana 
ankapobeny. 

Tsy ny raharaham-bahoaka sy ny sosialin’ny mponina velively no iandrandrana vahaolana avy amin’izao 
izao. Mazava ihany koa fa ny hampandresy ny antokon’ireo minisitra ao amin’ny governemanta, arakaraka 
fianakaviana politikany avy, amin’ny fifidianana filoham-pirenena no mahamaika azy ireo. Ka 
inona no andrandrain’ny Malagasy atsy ho atsy satria tsy maintsy hisy ny handresy sy ny resy ? 









Enregistrer mon nom, mon e-mail et mon site web dans le navigateur pour mon prochain commentaire. 



