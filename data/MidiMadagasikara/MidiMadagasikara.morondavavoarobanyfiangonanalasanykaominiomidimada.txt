MORONDAVA : VOAROBA NY FIANGONANA, LASA NY KAOMINIO – MIDI MADAGASIKARA

Efa tsy mifaditrovana intsony ireo dahalo any amin’iny faritra Morondava iny. Ny alahady alina 
teo dia norobain’ny andian-dahalo maromaro ny fiangonana katôlika iray tao amin’ny kaominina 
ao amin’ny distrikan’i Morondava. Tsy nisy niangana ireo fitaovana sy entana sarobidy tao amin’ity 
ity, raha ny fampitam-baovao azo avy any an-toerana. Tao anatin’izany ny zava-maneno, ny fanamafisam-peo, 
kalisy sy ireo fitaovana masina rehetra. Eny fa na hatramin’ny Eokaristia na ny kaominio aza dia 
dahalo najifa avokoa. Ireo entana sisa tsy zakan’izy ireo dia nasavoritany sy nakorontan’ireo 
avokoa. Hatreto raha ny fantatra dia tsy nisy nahita ny nidiran’ireo olon-dratsy tao amin’ity 
ity. Relijiozy iray handeha hamoha ny fiangonana vao maraina no nahatsikaritra fa efa misokatra 
varavarana. Rehefa nojerena akaiky dia ireo zavatra mikorotana ireo no nitsena ilay masera. Tsy 
niditra ity farany fa nampandrenesina avy hatrany ny mômpera tompon’andraikitra. Tamin’io fotoana 
no fantatra fa nisy nanampitsoka ny varavaram-ben’ilay fiangonana ary tamin’ny alalan’izay 
nidiran’ireo olon-dratsy tao an-toerana. Efa nampilaza momba ity famakiana fiangonana ity moa 
tompon’andraikitry ny filaminana tany an-toerana. Raha nangingina tokoa ny halatra lakolosy 
nampiraviravy tanana ireo fiangonana maro teo amintsika dia any amin’ny fandrobana ny ao anatiny 
no ataon’ireo olon-dratsy. Toy ny nitranga tao Analaiva, saingy nisy nahatsikaritra izany ka 
tsy tontosa ny asa ratsin’ireo dahalo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

