67 HA AVARATRA ANDREFANA : TOMPON-TRANO NANDEHA NIVAVAKA, NY ENTANA REHETRA KILAN’NY AFO – MIDI MADAGASIKARA

Vao tsy ela akory izay no nitrangana hain-trano maro be teny amin’ny faritry 67 ha Avaratra Andrefana-Ankasina 
Omaly, tokony tamin’ny 6 ora maraina teo ho eo, dia trano lehibe iray indray izay naorina vao haingana 
kilan’ny afo. Trano lehibe misy rihana 3 moa izy ity ka ny any amin’ ny farany ambony izao nitrangana 
izao. Tsy fantatra mazava hatreto izay tena fototry ny afo fa ny setroka mainty nivoaka avy teo amin’ireo 
farany ambony no nanaitra ny manodidina. Mpanofa maro no mipetraka amin’ity trano ity. Ka raha 
loharanom-baovao azonay hatrany, dia tsy tao an-trano ireo mpivady mpanofa an’ilay rihana may 
nandeha namonjy lamesa maraina. Nanjavona tao anatin’ny iray minitra monja ny entana rehetra 
ireo hatramin’izay. Tsy nisy azo noraisina intsony moa na dia tonga ara-potoana teny an-toerana 
ny mpamonjy voina. Ireto farany moa dia tena nanao ny ainy tsy ho zavatra mihitsy tamin’ny famonoana 
afo. Raha ny resaka nifanaovana tamin’ireo manodidina sy ireo mpiara-manofa amin’ny niharam-boina, 
mety ho avy amin’ny labozia nirehitra sy fatana « gaz » tsy nihidy no nahatonga izao loza izao. Manoloana 
rehetra izany dia miantso ny tsirairay handray ny andraikitra sahaza azy avy sy haneho fitandremana 
amin’ny fampiasana ireny fitaovana mampidi-doza isan-karazany ireny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

