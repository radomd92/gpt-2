MASO BE TSY MAHITA, MPIVADI-BELIRANO • AORAHA

Mihevitra ny olom-pirenena ho kentrina sy dondrona mihitsy ireo mpanao politika. Ireo kandidà 
izay zatra mamadika palitao ankitsirano no tiana horesahana eto. 

Miharihary toy ny vay an-kandrina fa maro amin’izy ireo no miovaova loko toy ny tanalahy, kanefa 
mbola te ho tompon’andraikitra ambony eto amin’ny firenena. 

Tsy mitaingina soavaly maty tokoa ny mpanao politika saingy mamoehatra loatra raha ny zava-misy 
Misy amin’izy ireo no tsy very mandeha tao anatin’ireo fitondrana nifanesy noho ny fisolelahana 
ny tombontsoa manokana. Sahin’izy ireo mihitsy ny mitsipaka am-bavafo, rehefa hita fa ho lany 
paiso an-kady. Miharihary ihany koa izao ny fanapahan-kevitra noraisin’ny Fitsarana avo momba 
Lalàm-panorenana sahy nanongana loholona iray izay nivadika tamin’ny antoko politika nisy azy, 
lasa nanatevina ny antokon’ny fitondrana ankehitriny. 

Any amin’ny olom-pirenena mpifidy izany izao no baolina. Iaraha-mahalala ny zava-nitranga teto 
firenena vokatry ny nataon’ireo olom-boafidy mpiovaova palitao ireo. Misy tamin’ireo kandidà 
ireo aza no hitam-poko hitam-pirenena nandray volabe teny Ivato, nentina nandaniana ny lalàm-pifidianana, 
nampifarana hatreo ny tantaran’ny fitondrana HVM. Rehefa hitan’izy ireo anefa fa an-dohalika 
ranom-bary, dia sahy nivadi-belirano indray. Asa, lany olomanga koa angamba, ny fitondrana ankehitriny, 
vonon-kanohana azy ireny, na mivantana na an-kolaka? Inona moa izany fa dia mody atao masobe tsy 
tsotra izao ity raharaham-pirenena ity, ka na dia hita fa mpivadi-belirano izao aza dia ekena satria 
ihany koa tsy maintsy arovana e! Mahavariana fa velirano no dradradradraina nefa ireo mpivadi-belirano 
no lasa akamakama! 









Enregistrer mon nom, mon e-mail et mon site web dans le navigateur pour mon prochain commentaire. 



[…] Maso be tsy mahita, mpivadi-belirano est apparu en premier sur […] 

ny vahoaka malagasy dia efa tonga saina , ary hifidy ireo deputé , izay hita fa tena niasa sy nahavita 
ny fiainam-bahoaka. tsy tombotsoan’olo-tokana no jerena fa ny tombotsoam-pirenena. ary koa 
maniry ny hahita an’ny madagasikara mandroso , dia aleo misafidy ireo candidat izay miaraka amin’ny 
andry rajoelina 

