MPIANATRA NANDORO TRANO  : ROA NIDOBOKA AM-PONJA | NEWSMADA

Par Taratra sur 19/10/2017 

Niakatra fitsarana, ny talata teo tao Mahajanga ireo telo lahy mpianatry ny Oniversiten’i Mahajanga 
tamin’ilay raharaha fandorana trano teny amin’ny Campus Ambondrona Mahajanga. Nidoboka am-ponja 
ny roa lahy raha afaka madiodio kosa ny iray. 

Tsiahivina fa tsy faly tamin’ny fanapahan-kevitry ny Filan-kevi-pitantanan’ny Oniversite 
ny mpianatra rehetra teny amin’ny toeram-ponenana ireto mpianatra ireto ka nandoro trano, ny 
13 oktobra 2017 lasa teo. May kila hotohoton’ny afo tamin’izany ny Bloc 16. Teo am-pikasana ny handoro 
bloc 15 ry zalahy no voasambotry ny mpitandro filaminana. Olana saro-bahana eny anivon’ny tontolon’ny 
ambony hatrany ity resaka trano fonenana sy vatsim-pianarana ity. Miafara amin’ny gidragidra 
fanimban-javatra ary fisamborana hatrany ny raharaha. Na inona hatezerana, tsy mety ny fanimbana 
toy izao. Tokony hojeren’ny fanjakana akaiky koa izany satria tezitra ny mpianatra matoa mahavita 
fihetsika toy izany. 



Les commentaires sont fermées. 

