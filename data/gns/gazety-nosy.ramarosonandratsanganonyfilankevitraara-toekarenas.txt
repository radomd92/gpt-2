RAMAROSON ANDRÉ : “ATSANGANO NY  FILANKEVITRA ARA-TOEKARENA SY SOSIALY ARY KOLOTSAINA”

Nivoaka tao anatin’ny fahanginany ny Conecs. Ny Conecs dia tsy inona akory fa ilay antsoina hoe 
National Economique et Social”, na « Filankevi-pirenena ara-toekarena sy sosialy ». Maro ireo 
eo amin’ny seha-pihariana sy tontolo ara-tsosialy niditra ho mpiara-miombona antoka tamin’ny 
tamin’izany, ka nanatevin-daharana tao anatin’ny Conecs, toy ny “Fedmines”, ny “AIM”, ny “UAMA”, 
“APMEM, ny “MISAINA”, ny FITATA. 

Ankehitriny, nivoaka tao anatin’ny fahanginany ny Conecs, ka ny filohany, Ramaroson André sy 
Lefiny, Razafindramanitra Rolland mihitsy no nanambara teo anoloan’ny mpanao gazety ny zoma 
teny Androhibe, ny antso avo ho an’ireo mpifaninana hofidiana filohampirenena amin’izao fihodinana 
izao, dia ho an’Ingahy Andry Rajoelina sy Ingahy Ravalomanana. Tsotra sady tokana ny fitakian’ny Conecs, dia ny hoe “ny iray aminareo roalahy ireo no ho filohampirenena 
ho atsy, ka mitaky izahay ny hampijoroana ho isan’ny rafi-panjakana manan-kery, araka ny voafaritra 
Lalàmpanorenana manan-kery (andininy faha-105), ny antsoina hoe “Filankevitra ara-toekarena 
ara-tsosialy ary ara-kolotsaina” (Conseil Economique, Social et Culturel” (CESC) 

Ny antony, hoy Ingahy Ramaroson André, dia mba hanafainganana ny dingana ho amin’ny tena fampandrosoana 
mba hanamafisana ny firaisam-pirenena ho amin’ny fametrahana sy fampihodinana ny pôlitikan’ny 
isa-paritra. Eo koa ny fampiharana ny pôlitikan’ny mangarahara eo amin’ny fitantanana ny raharaham-panjakana, 
fiantohana koa ny fandraisana anjaran’ny olom-pirenena amin’ny fampiasana ny fahefam-panjakana 
fanaraha-maso ny tontolon’ny fampiasana izany fahefam-panjakana izany. Eo ihany koa ny hanomezana 
ara-dalàna an’ireo hetaheta ara-drariny avy amin’ny Firaisamonim-pirenena, ka mba hiantohana 
fanandratana ny firenena ho amin’ny tena fiaraha-monina anjakan’ny rariny sy ny hitsiny, demokratika 
mivoatra. 

