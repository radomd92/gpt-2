ANDOHATAMPENAKA : 30 LAHY NIRONGO KALAKY NANAFIKA MPIVAROM-BOANJO SY GARGÔTY – MIDI MADAGASIKARA

Nihorohoro ireo mponina teny Andohatampenaka, ny talata hariva lasa teo. Tonga aty an-drenivohitra 
ny dahalo ? 

Andian-jiolahy teo amin’ny 30 lahy teo tokoa no indray nandrava mpivarotra maromaro teny an-toerana 
hariva io, tokony ho tamin’ny 6 ora sy sasany teo. Samy manao kilaoty fohy kely avy izy ireo, ary tsy 
ny amin’ny fiteny eto am-povoan-tany, hoy ny filazan’ireo fokonolona teny an-toerana. Nirefodrefotra 
basy teny an-toerana. Kalaky sy basy lava ary zava-maranitra no nentin’ireto andian-jiolahy 
tamin’izany, araka ny loharanom-baovao avy eny an-toerana. Horohoro, hatairana, saika izany 
no novakiana teny amin’ny endrik’ireo olona teny an-toerana. « Samy niezaka namonjy ny ainy avokoa 
rehetra. Nifanotofana izay fiara sendra nandalo », hoy fitantaran’ny tovolahy iray nirava avy 
ka sendra teny amin’iny faritra iny. Araka ny fantatra dia tao anatin’ny jiro tapaka mihitsy ireto 
ireto no nanantanteraka ny fanafihana. Mpivarotra maromaro teny an-toerana no lasibatra tamin’izany. 
nahagaga, hoy ny mpitandro filaminana, dia saika mpivarotra madinika avokoa ireo voatafika ireo: 
enta-madinika kely, mpivarotra hani-masaka, ny sasany aza mpivaro-boanjo”. Na izany aza, vola 
amin’ny enina hetsy ariary teo no lasan’ireto andian-jiolahy ireto. Olona roa kosa no fantatra 
naratra vokatr’izany. Ny iray tamin’izy ireo voan’ny bala, ary ny iray kosa voavelin’ny vodi-basy. 
farany izay efa nentina novonjena haingana tany amin’ny toeram-pitsaboana. Raha vao naharay 
fotsiny ireo pôlisy tao amin’ny boriborintany faha-7 dia tonga haingana teny an-toerana, nampian’ny 
ao amin’ny USI sy ny UIR. Nitsoaka avy hatrany, nihazo ny elakelan-trano sy tanimbary teny an-toerana 
jiolahy am-polony maro ireto, raha vao nahita fotsiny ireo pôlisy tonga. Raikitra ny fifanenjehana 
toa mahay lavitra ity kartié ity noho ireo mpanenjika ireo olon-dratsy ka samy tafaporitsaka avokoa. 

Manoloana izany indrindra, avy hatrany dia nandray fepetra manokana ireo pôlisy misahana iny 
iny, entina hiadiana amin’ity tsy fandriampahalemana ity. Nisy araka izany ny fivoriana indray 
tamin’ireo sefo fokontany isanisany, handrafetana drafitra matipaika hiadiana amin’izany. 
ihany koa fa hisy ny fanaparitahana ireo pôlisy voaofana manokana eran’ireo faritra mafana eto 
Hisy amin’izy ireo ny hanao fanamiana sivily, mba hahafahana mitily mialoha izay olona mampiahiahy. 
raha mikasika ity tranga tamin’ny talata hariva ity, araka ny fanazavana hatrany, dia ry zareo 
amin’ny sampana heloka bevava no misahana ny raharaha, ary efa misokatra ny fanadihadiana amin’izao. 




















