TSY MISY FARANY NY TRAFIKA: SARONA INDRAY NY SOKATRA 7 347, OLONA TELO VOASAMBOTRA | NEWSMADA

Par Taratra sur 16/11/2018 

Iray volana taorian’ny nanamelohan’ny fitsarana enina taona an-tranomaizina sy lamandy 100 
Ar ireo mpanao trafikana sokatra any atsimo, sarona indray ny sokatra miisa 7 347 hafa saika haondrana 
tao Tongobory, Toliara, andro vitsivitsy lasa izay. Nosamborina, noho izany, ny olona telo. 

Tsy mety fay! Taorian’ny fitsarana ny 25 oktobra 2018 lasa teo ka nahavoaheloka enina taona an-tranomaizina 
mpanao trafikana (lehilahy iray sy teratany sinoa roa lahy) zana-tsokatra miisa 10 000 miampy 
lamandy mitentina 100 tapitrisa Ar, olona telo hafa (vehivavy iray sy lehilahy roa) indray nahatrarana 
miisa 7 347 tao Tongobory (avaratra atsinanan’i Toliara), omaly. Araka ny fampitam-baovao avy 
WWF, fiaraha-miasa teo amin’ny tompon’andraikitra misahana ny fiarovana ny ala sy ireo biby arovana 
tamin’ny zandarimaria any an-toerana ny nahasamborana ireto mpanao trafikana sokatra ireto. 
loharanom-baovao momba ny fisian’ireto olona manana zana-tsokatra marobe ireto ny tompon’andraikitra 
ny fiarovana ny ala ka nampandre avy hatrany ny zandary izay nidina avy hatrany tao Tongobory. Hita 
amin’ireto olona voahirohirohy ireto ny zana-tsokatra miisa 7 347. Efa maty kosa ny 32 amin’ireto 
ireto noho ny tsy fahatomombanan’ny toerana nipetrahan’izy ireo. Nosamborin’ny zandary avy 
ireto olona telo ireto. Nilaza ireto voarohirohy ireto, nandritra ny famotorana nataon’ny zandary, 
efa-bolana izay ny nitazonana ireto zana-tsokatra ireto tao amin’io toerana nahatrarana azy 
io. Araka ny fanazavan’ny kaomandin’ny borigadin’ny zandarimaria ao Tongobory, nalaina tany 
faritra Androy, teo anelanelan’i Toliara sy i Taolagnaro ary tamin’ny alalan’ny tambajotra goavana, 
nahatrarana ireto zana-tsokatra ireto. 

Mitombo hatrany ny mpanao trafika… 

Nahitana kesika maromaro efa vita tsara nahafahana mitondra ireto zana-tsokatra ireto tao an-toerana, 
ny fisavana nataon’ny zandary. Misy amin’ireo kesika ireo no efa nampiasaina ary misy mari-pamantarana 
alalan’ny tarehimarika izay midika ho efa nifindrafindra toerana maro. Nitombo hatrany ny tahan’ny 
trafikana sokatra, nanomboka tamin’ny volana avrily 2018, izay nahatrarana 19 000 sokatra tamin’ny 
hetsika nataon’ireo tambajotra miaro ny fanondranana tsy ara-dalàna ny harena natoraly ao amin’ny 
Atsimo Andrefana. Tambajotra ahitana ny avy amin’ny fiarahamonim-pirenena, ny sampandraharam-paritry 
tontolo iainana, ny ekolojia ary ny ala, ny Bianco, ny fitsarana ao Toliara, ny faritra Atsimo Andrefana, 
polisy sy ny zandary, ny sampandraharaham-paritry ny fifandraisana, ny sampandraharaham-paritry 
harena an-kibon’ny tany, ny MNP (Madagascar National Parks) ary ny WWF. 

Nohamafisin’ny WWF hatrany fa ho fametrahana vahaolana iraisana hiadiana amin’ny trafikana 
hisy ny fihaonambe ao Toliara, handraisan’ny minisiteran’ny Tontolo iainana, ny ekolojia ary 
ala anjara, ny 23 novambra 2018. 



Les commentaires sont fermées. 

