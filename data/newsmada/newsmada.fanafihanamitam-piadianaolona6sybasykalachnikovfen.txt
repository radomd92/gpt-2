FANAFIHANA MITAM-PIADIANA: OLONA 6 SY BASY KALACHNIKOV FENO BALA SARON’NY ZANDARY | NEWSMADA

Par Taratra sur 04/02/2020 

Noraisim-potsiny! Ravan’ny zandary ny tambajotran-jiolahy miaraka amin’ny fitaovam-piadiana 
vaika, tompon’antoka tamin’ny fanafihana tao Anjiro. 

Araka ny fanazavan’ny zandary avy ao amin’ny borigadin’Anjiro, nisy trangana fanafihan-jiolahy 
basy tao Nosibe Ifoty ka nanao ny fomba rehetra nahafahana nisambotra ireo olon-dratsy izy ireo 
nahitam-bokany. Nohamafisin’ny zandary fa ny zoma lasa teo no nisian’ity trangana fanafihan-jiolahy 
an-toerana ity. Nanao izay ho afany ny zandary nanao ny fanarahan-dia ka niafara tamin’ny fahatrarana 
telo niaraka tamin’ny taxi Renault 5, omaly maraina. Niainga avy amin’ny loharanom-baovao ny 
nisambotra ireto tambajotran-jiolahy ireto. Vehivavy ny iray amin’ireo mpanafika raha ny fanazavan’ny 
hatrany. Hita tao anatin’ilay fiara taxi ny basy Kalachnikov iray feno bala. Tsy afa-nihetsika 
jiolahy ireto satria efa nohodidinina ny toerana nisy azy ireo. Niaiky ireo nandritra ny famotorana 
zandary fa isan’ireo nandray anjara tamin’ilay fanafihana. 

Karohina ny atidohan’ny fanafihana… 

Nohamafisin’ny fampitam-baovao avy amin’ny zandary fa miisa enina ireo jiolahy efa voasambotra, 
tompon’antoka amin’ity fanafihana ity. Karohina kosa, amin’izao fotoana izao, ny jiolahy raindahiny 
atidoha nikotrika izao fanafihana izao. 

Fa nitrangana fanafihan-jiolahy toy izao koa tao amin’ny fokontany Soanafindra Tsiroanomandidy, 
alina. Mpandraharaha iray momba ny volamena avy any Beambiaty no nisy nanafika tao an-tranony 
fotoana io. Nanjaka tanteraka ireo malaso nandritra ny fanafihana satria tsy afa-nanohitra azy 
ny olona teo an-tanàna. Vokany, lasan-dry zalahy ny vola mitentina antapitrisany maro. Nahavariana 
fanafihana ity, araka ny fitantaran’ireo mponina, nandihy teo an-tokotany mihitsy ireo jiolahy 
nampaneno radio carte sady nitsoka kiririoka izy ireo. 



Votre adresse email ne sera pas rendue publique 















