FAHAMAROAN’NY MPIVAROTRA AMORON-DALANA : TSY ANY AMIN’NY OLANA FOTOTRA NO ZAHAN’NY KAOMININA | NEWSMADA

Par Taratra sur 16/08/2016 

Tranga andiany vaovao hafa indray, ny faran’ny herinandro lasa teo, ny fanesorana ireo mpivarotra 
amoron-dalana eo Analakely. Tsy zava-baovao ny ady amin’ireo mpivarotra ireo raha eto Antananarivo 
Fa nahoana no tsy mety afaka sy miverimberina ? Fanadihadiana. 

Tsy any amin’ny olana fototra no zahan’ny kaominina hatrany amin’ny fanjakana foibe mihitsy, 
ireo fahamaroan’ny mameno ny arabe ireo. Tsy zava-baovao ny fanalana azy ireo amin-kery fa efa 
hatramin’izay, saingy nahoana no tsy mety afaka ? Taorian’ny krizy 2002, nihamaro ireo mpivarotra 
ara-dalàna, vao mainka nisavovona taorian’ny krizy 2009, rehefa nikatona ny ankamaroan’ireo 
afakaba eto Antananarivo sy ny manodidina. Mbola tsy tafarina ny vokatry ny krizy 2002, nanamafy 
indray ny krizy hafa 2009 ary izao mbola hita mibaribary izao, taona 2016, ny fiantraikany. Iray 
ny fahamaroan’ny mpivarotra amoron-dalana. 

Ankoatra ireo very asa tany amin’ny faritra afakaba sy tany amin’ny sehatra tsy miankina hafa, 
lasa mameno ny sisin-dalana sy efa anaty lalana, efa nisy ny talohan’izy ireo, 10 taona mahery, 
izany asa fitadiavam-bola izany. Mbola hafa ireo mpivarotra toaka amin’ny sisin-dalana amin’ny 
Tsy nahomby hatramin’izay ka hatramin’izao ny fandravan’ny mpiasan’ny kaominina azy ireo. Mazavazava 
ny lalana na ny sisin-dalana iray na roa andro, tafaverina indray izy ireo rahampitso. 

336.000 very asa noho ny krizy politika 

Tsena 16 no misy eto Antananarivo Renivohitra. Efa « tsentsina » ireo toerana ireo, koa raha miampy 
336.000 very asa ireo, araka ny tarehimarika navoakan’ny Birao iraisam-pirenena momba ny asa 
miampy ireo mpitsoa-ponenana avy any ambanivohitra, aiza ny toerana hahazaka izany ? Koa na hanamboatra 
misy rihana 10 isan-taona aza ny kaominina Antananarivo Renivohitra, mbola tsy hahafoana azy 
izany raha tsy voavaha ny olana fototra, dia ny tsy fananana asa ! Tsy anjaran’ny kaominina Antananarivo 
ny hanome asa azy rehetra ireo fa mila fifampidinihana izany amin’ny andrim-panjakana hafa. 

Tsy amin’ny lafiny asa ihany fa amin’ny lafiny maro hafa, fitohanan’ny fifamoivoizana, fahadiovan’ny 
tsy ahitana fivoarana raha ity Renivohitr’i Madagasikara ity. 

Les commentaires sont fermées. 

