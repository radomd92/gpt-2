FIKAMBANANA MAMIKO NY TANIKO : AFAKA MAMPANDROSO NY TENANY NY MALAGASY | NEWSMADA

Par Taratra sur 29/06/2017 

Nampahafantarina, tamin’ny fomba ofisialy ny 25 jona teo, ny fikambanana Mamiko ny taniko izay 
eo anivon’ny distrikan’Ambohidratrimo manontolo. Mifototra amin’ny asa sosialy izy ireo ary 
ny fikambanana mitovy tarigetra aminy. Anisan’ny efa mpiara-miasa akaiky ny fikambanana Miray 
izay mitaiza zaza kamboty etsy Ivato. 

Tsapan’ny fikambanana Mamiko ny taniko fa afaka mampandroso ny tenany ny Malagasy indrindra fa 
tanora raha tena miverina sy mikarakara ary mitia ny taniny. 

Hamoha izany fitiavan-tanindrazana miainga ao anatin’ny tanora izany indrindra no tanjon’ny 
indrindra amin’izao gaboraraky ny fanatontoloana mandemy ny sain’ny tanora izao. « Tokony tsy 
eto Madagasikara izany fahantrana izany satria sady midadasika no manan-karena isika na tany 
na olona », hoy ny filohan’ny fikambanana, Andriamanana Ranaivomalala Mamihanitra. 

Tanora maro samy manana ny traikefany avy amin’ny sehatra mivelatra sy marolafy ireo ao anatin’ny 
Mamiko ny taniko. Mifanakalo traikefa izy ireo ary miara-miasa amin’ny sehatra maro hisian’ny 
ifotony. 

Manam-pikasana hanampy ny tantsaha amin’ny fanomezana masomboly sy fiofanana ihany koa izy ireo 
ho ato mba hampitombo ny vokatra eo amin’izy ireo. 

Hanentana ny vehivavy sy ny reny amin’ny resaka fitaizana sy fahasalamana ihany koa ny fikambanana 
kely. 



Les commentaires sont fermées. 

