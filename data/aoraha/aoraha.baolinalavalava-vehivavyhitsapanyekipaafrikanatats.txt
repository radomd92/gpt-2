BAOLINA LAVALAVA - VEHIVAVY :: HITSAPA NY EKIPA AFRIKANA TATSIMO NY MAKIS, ANIO • AORAHA

Hiditra amin’ny andro faharoa ny fiadiana ny ho tompondakan’i Afrika, taranja baolina lavalava, 
vehivavy sady fikatsahana tapakilan’ny fiadiana ny amboara eran-tany amin’ny taona 2021 any 
Zélande. 

Hifandona amin’ny mpampiantrano, Afrika Atsimo, ny vehivavy malagasy anio amin’ity andro faharoa 
rehefa avy niondrika teo anatrehan’i Kenya, tamin’ny isa 35 noho 5 tamin’ny zoma lasa teo. 

Mafimafy ny hiandry ny Makis vehivavy satria tamin’ny lalao voalohany dia nomontsanin’i Afrika 
tamin’ny isa 89 noho 5 ny ekipam-pirenen’i Oganda. Hifanandona amin’i Kenya kosa ity farany amin’io 
faharoa, anio. 

Taorian’ny fanokafana ny fifaninanana dia mitana ny laharana voalohany vonjimaika i Afrika Atsimo 
efa mirona ho any amin’ny fahazoana ny tapakilan’ny “Mondial”. Faharoa vonjimaika indray ny Keniana 
miandrandra ny hiatrika ny lalao sakana amin’ny ekipa iray avy any Amerika Atsimo hahafahana mamonjy 
Nouvelle Zélande amin’ny taona 2021. Ady laharana fahatelo kosa ny an’i Madagasikara amin’izao 
anjara voalohany ho azy ireo eo amin’ny sehatra afrikana izao. 









Enregistrer mon nom, mon e-mail et mon site web dans le navigateur pour mon prochain commentaire. 



