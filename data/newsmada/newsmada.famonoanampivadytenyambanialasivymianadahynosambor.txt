FAMONOANA MPIVADY TENY AMBANIALA : SIVY MIANADAHY NOSAMBORIN’NY POLISY | NEWSMADA

Par Taratra sur 21/07/2016 

Olona sivy mianadahy, fito lahy sy roa vavy no voasambotry ny polisy tamin’ilay raharaha famonoana 
teny Ambaniala Itaosy, ny asabotsy lasa teo. Natolotra ny fampanoavana omaly ireo. 

Nahitana mpiambin-tanàna efatra, vehivavy mpanampy iray, mpikarakara zaridaina, mpamily mpitondra 
mivady ary mpiasan’ny mpampiditra mpanampy an-trano. Natolotra ny fampanoavana omaly hariva 
ireo, ary voalaza fa mbola hitohy anio izany, noho ny fitohizan’ny fanadihadiana lalina ataon’ny 
mpanao famotorana. Raha ny teny anivon’ny polisy mpanao famotorana, tsy mbola niaiky ny heloka 
ireo olona ireo. Mirona any amin’izy ireo tanteraka anefa ny ahiahin’ny polisy, satria raha ny 
nataon’izy ireo, olona akaiky azy mivady ihany namono azy ireo. 

Ireo mpiambina efa-dahy no nosamborina voalohany ny asabotsy lasa teo. Nanondro ilay vehivavy 
sy ilay mpikarakara zaridaina ireo. Ilay vehivavy io izay tsy tratra tao an-tranon’izy mivady 
asabotsy. Ny alatsinainy vao tratra rehefa nokarohina tamin’ny alalan’ilay “agence” mpampiditra 
Samy ahiahiana amin’ny famonoana azy mivady ireo, izay rehetra nosamborina. Tsy mbola misy aloha 
fanamelohana hatreto fa ny fitsarana no tompon’ny teny farany. 

Raha tsiahivina, ny asabotsy, 16 jolay 2016 tokony ho tamin’ny 12 ora atoandro, naharay fampandrenesana 
teo anivon’ny polisy misahana ny heloka bevava etsy Anosy, nilaza fa misy olona miisa roa maty eny 
Itaosy. Nandeha teny an-toerana avy hatrany ny polisy ka hita fa mpivady lehibe efa misotro ronono 
maty nisy namono tao an-tranony. 77 taona ilay rangahy raha 76 taona kosa ilay ramatoa. Potika tanteraka 
ny loha sy ny tavan’izy ireo. Andrasana izay fanapahan-kevitry ny fitsarana momba azy sivy mianadahy 
Hitohy anio izany ny famotorana ataon’ny mpitsara azy ireo. 



Les commentaires sont fermées. 

