KITRA TOMPONDAKAN'ANALAMANGA :: IFANANDRINA AMIN’NY COSFA NY EKIPAN’NY ELGECO PLUS • AORAHA

Hifanandrina amin’ny ekipan’ny miaramila na ny Cosfa ny ekipan’ny Elgeco Plus, amin’ny alarobia 
etsy amin’ny kianja voarakotra bozaka tsy voajanaharin’i Carion. Antenaina fa isan’ny ho lalao 
ity fihaonana tafiditra amin’ny andro fahenina amin’ny fifaninanana fiadiana ny ho tompodankan’ 
ity. Asa mafy no miandry an’ity ekipa efa tompodakan’Analamanga indroa ity. Tamin’ny fihaonana 
natrehan’izy ireo mantsy dia vao isa efatra monja no azon’izy ireo hatreto. Mbola lavitra ny heriny 
tanjany tamin’ny roa taona nanjakazakany izy ireo. Mifanohitra tanteraka amin’ny mpifanandrina 
anio. 

Ao anatin’ny heriny tanteraka kosa ny Cosfa. Inefatra nahazo fandresena ity ekipan’ny Miaramila tamin’ireo lalao natrehiny tamin’ity taom-pilalaovana ity, izay mahatonga azy ireo mitazona 
laharana voa­lohany ao amin’ny vondrona A, ao anatin’ny fiadiana ny tompondakan’Analamanga. 
mbola nahazo fialan-tsasatra izy ireo tamin’ny faran’ny herinandro hahafahany miatrika tsara 
fihaonana anio. Fanintelony kosa ny lalao hatrehan’ny Elgeco Plus tao anatin’ny herinandro. 

Ny ekipan’ny Mi20 sy AS Adema no hanokatra ny fihaonana amin’izao fidirana amin’ny andro fahenina 
fiadiana ny ho tompondakan’Analamanga izao. Ny Fosa Juniors Tana kosa hikatroka amin’ny Jet Mada 
tolakandro. Hitohy amin’ny fihaonana telo samy hafa amin’ny alakamisy ny andro fahenina, izay 
ny lalao ihaonan’ny Five FC sy COSPN, Uscafoot hifanandrina amin’ny CF-TFC ary ny Disciples FC 
amin’ny Mama FC. 









Enregistrer mon nom, mon e-mail et mon site web dans le navigateur pour mon prochain commentaire. 



