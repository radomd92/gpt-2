ALAROBIA : FAMONOANA AN’I BEBY SINOA, VOASAMBOTRA I THERRY SY TOTO – MIDI MADAGASIKARA

Ankoatr’ireo mpiasa vavy roa sy efa-dahy voasambotra sy efa any am-pigadrana ary ny tovolahy iray 
voatifitra, dia mbola mitohy hatrany ny fanadihadiana mahakasika ilay famonoana sinoa vavy, 
ny maro amin’ny hoe Beby sinoa teny amin’iny faritra Alarobia iny, dia mbola niampy roa indray ireo 
Tovolahy roa fantatra amin’ny anarana hoe Therry sy Toto no voasambotry ny pôlisy misahana ny heloka 
tetsy Morarano Alaboria ny talata sy ny alarobia lasa teo. Tamin’ny alalan’ny fiaraha-miasa teo 
andrimasom-pokonolona teny an-toerana no nahafahana nisambotra ireto olon-dratsy ireto araka 
fanazavàna azo avy tamin’ireo mpanao fanadihadiana. Ny iray moa, dia teo am-piomanana ny hitsoaka 
no noraisim-potsiny. Teo am-panaovana fifindra-monina izy no saron’ny pôlisy. Samy voarohirohy 
nandray anjara nivantana tamin’ny famonoana ity sinoa vavy ity avokoa izy roalahy ireto. Ary tamin’ny 
aza dia niaiky tanteraka izy ireo fa isan’ireo namono. Tsiahivina fa ny marainan’ny 29 Novambra 
no hita faty tao an-tranony i Beby sinoa, na i Sam Hao Sam Tu, raha ny tena anarany, voavono sy voafatotra. 
toeram-pivarotana zava-pisotro eny amin’iny faritra Alarobia iny ny tenany ary mipetra-drery. 
ny fanadihadiana tamin’io fotoana io, dia fantatra fa ny alin’io nahitàna azy io izy no notongavana 
tao an-tranony. Lasa tamin’izany ny vola rehetra tao an-trano. Ny ampitson’io ihany dia niroso 
fisamborana ny mpanampy roavavy tao aminy ny pôlisy. Andro vitsivitsy taty aoriana dia nisy tovolahy 
fantatry ny rehetra amin’ny anarana hoe Tatasy, voarohirohy ho isan’ireo nanafika no maty voatifitry 
pôlisy indray. Ary izao volana maromaro aty aoriana no nisy ireto roalahy voasambotra ireto. Omaly 
izy ireo no nohenoina teny anivon’ny Fampanoavana ary samy nadoboka am-ponja avokoa araka ny fampitam-baovao 
hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

