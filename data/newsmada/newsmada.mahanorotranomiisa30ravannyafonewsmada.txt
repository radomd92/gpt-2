MAHANORO : TRANO MIISA 30 RAVAN’NY AFO | NEWSMADA

Par Taratra sur 07/11/2016 

Nijoalajoala indray ny afo tao amin’ny fokontany Antanamborozano Mahanoro, ny asabotsy antoandro 
11 ora. Trano miisa 30 mahery ravan’ny afo. Tsy fantatra izay antony nahatonga ny firehetana fa 
afo efa nijoalajoala no nahataitra ny mponina teo amin’ity fokontany ity. Voalaza kosa fa niainga 
ao amin’ny tokantrano iray ny afo ka niitatra tamin’ireo trano teo amin’ny manodidina. Trano falafa 
ny ankamaroan’ireo trano ka isan’ny nampitatra ny afo vetivety izany. Tsy nisy aina nafoy fa lasa 
avokoa ny entan’ireo niharam-boina rehetra. Anjatony ireo fianakaviana traboina. 

Mampametra-panontaniana ny maro ity haintrano nanao tohivakana nandritra iny herinandro iny. 
tany Mananjary, Toamasina, Vavatenina ka izao nitohy hatrany Mahanoro izao. Tandrevaka sa misy 
amin’ny resaka fanotana fady? Fotoana isan’ny mampirongatra ny haintrano izao. Tsy misy afa-tsy 
fahamailoana ihany satria tandrevaka hatrany matetika no mahatonga ny loza toy izao. Manginy 
ny fisian’ny delestazy izay antony iray mitarika ny firehetan’ny trano koa rehefa miverina tampoka 
herinaratra. 



Les commentaires sont fermées. 

