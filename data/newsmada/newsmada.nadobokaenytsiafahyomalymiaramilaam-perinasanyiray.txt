NADOBOKA ENY TSIAFAHY, OMALY: MIARAMILA AM-PERINASA NY IRAY AMIN’IREO DIMY NAMONO ILAY KARANA | NEWSMADA

Par Taratra sur 04/07/2019 



Fito volana aty aoriana, voasambotry ny polisy misahana ny heloka bevava (BC) ireo jiolahy tompon’antoka 
fanafihana sy ny famonoana ilay Karana, teny Tanjombato. Enin-dahy izy ireo ka miaramila am-perinasa 
iray, ary miaramila efa voaroaka ny iray hafa. Samy nadoboka eny amin’ny fonjan’i Tsiafahy, omaly, 
ireo. 

Jiolahy enina indray voasambotry ny polisy misahana ny ady heloka bevava (BC), ny 1 jolay 2019 lasa 
voarohirohy ho tompon’antoka tamina raharaha fanafihana sy ny fitifirana karana teny Tanjombato, 
31 janoary 2019 lasa teo. Araka ny fanazavan’ny lehiben’ny sampandraharaha misahana ny ady heloka 
eo anivon’ny polisim-pirenena, ny kaomisera Hercule Seraly, fa tamin’io fotoana io, nisehoana 
sy fitifirana teratany karana iray teny amin’ny faritra Tanjombato ka lehilahy iray ny efa voasambotra 
ka naiditra vonjimaika am-ponja. Nitohy hatrany ny fikarohana ary fantatra tamin’ny fanadihadiana 
polisy fa mpiasa iray tao amin’ilay Karana ihany ny mpanome vaovao ireo olon-dratsy. Nosamborina 
hatrany io mpiasa io ary notadiavina ireo jiolahy nanao ity fanafihana ity. Nitohy ny fikarohana 
polisy ka tratra teny an-trano fonenany eto an-dRenivohitra ny iray amin’ireo jiolahy ny 31 jona 
Niainga avy aminy ny nahafahana nisambotra ireo namany. Nohamafisin’ity tompon’andraikitra 
eo anivon’ny polisin’ny BC ity fa miaramila ny roa amin’ireo jiolahy, mbola am-perinasa ny iray 
efa voaroaka tamin’ny asany kosa ny iray. 

Jiolahy efa mpamerin-keloka… 

Nohamafisin’ny polisin’ny BC hatrany fa jiolahy efa mpamerin-keloka ary voarohirohy sy voahenjika 
raharaha fanafihana mitam-piadiana hafa ry zalahy ireto. Niaiky ny heloka vitany izy ireo nandritra 
famotorana nataon’ny polisy. Tsiahivina fa karana telo mianaka handeha hamonjy fodiana rehefa 
nivarotra teny Isotry ireto niharan’ny fanafihan-jiolahy ireto. Efa nandrasan’ireo andian-jiolahy 
fitaovam-piadiana mahery vaika izy ireo ka tifitra variraraka avy hatrany ny nahazo azy. Vokany, 
ny ainy ny Karana iray tamin’io fotoana io. Lasa nitsoaka ireo jiolahy rehefa avy nitifitra azy 
mianaka. Nanokatra fanadihadiana ny polisin’ny BC ary niafara tamin’ny fahatrarana ireto tambajotran-jiolahy 




Les commentaires sont fermées. 

