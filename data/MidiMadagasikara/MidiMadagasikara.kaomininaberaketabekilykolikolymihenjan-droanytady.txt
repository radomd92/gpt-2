KAOMININA BERAKETA BEKILY : KOLIKOLY, MIHENJAN-DROA NY TADY EO AMIN’NY ZANDARY SY NY BEN’NY TANÀNA – MIDI MADAGASIKARA

Noho ny resaka kolikoly ataon’nya mpitandro filaminana sasany zatra ny lalan-dririnina; izay 
fa mampirongatra ny asan-dahalo sy asa ratsy any amin’ny kaominina Beraketa, Distrikan’i Bekily, 
mihenjan-droa ny tady eo amin’ny ben’ny tanàna Jaomila Pelthin sy ireo ampahana zandary miasa 
an-toerana. Raha ny nambaran’ity Ben’ny tanàna ity tamin’ny mpanao gazety, dia vain-dohan-draharahany 
ady amin’ny kolikoly sy ny fandriampahalemana, ary tsy mihemotra amin’ny tolona izay ataony ny 
na dia eo aza ny fandrahonana samihafa nanomboka ny volana desambra 2015 no mankaty. 

Kivy ny vahoaka. “ Tsy nanaiky ary nisakana ny fampandoavan’ ny mpitandro filaminana vola 6,5 tapitrisa 
an’ ireo ray aman-deny sy sefo fokontany avy ao Betsioky Atsimo ny tenako, ka niteraka olana sy ady 
teo aminay izany. Tsy ankasitrahan’ireo tsy maty voalavo an-kibo matahotra ny ho very tombontsoa 
fomba fiasako, satria manapaka ny fihinanany “, hoy ny Ben’ny tanàna Jaomila Pelthin. Aoka, hoy 
nanohy ny fanazavany, fa izay fahavalom-bahoaka meloka tratra ambody omby mba ho faizina ka halefa 
amin’ny fitsarana, satria tany tan-dalàna isika. Sady amin’izay tsy lany fananana fotsiny miantoka 
sakafon’ireo olon-dratsy voasambotra sy miambina azy ny fokonolona tsy afaka miasa, toy ny tranga 
amin’ny fokontany Ampandrandava herinandro vitsivitsy lasa izay. 

Fanamparam-pahefana. Mpitandro filaminana roalahy no voalazan’ ity ben’ny tanàna ity fa tena 
faisana ny mponina eo amin’ny fanaovana “ tsolotra “ sy “ fanamparam-pahefana ”, ka mampirongatra 
tsy izy ny asan-dahalo ao Beraketa. Manoloana izany, velon-taraina ny vahoaka ka voatery nanaovan’ny 
fokotany, ireo mpanolo-tsainan’ny kaominina, ireo ray aman-dreny any an-toerana, sy ny Ben’ny 
taratasy ireto mpitandro filaminana ny mba hamindrana toerana azy ireo. Mangataka ny tompon’ 
mahefa hijery ifotony ny raharaha. 




















