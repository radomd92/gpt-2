« OPERATION COUP D’ ARRET » : DAHALO 62 MATY, 31 VOASAMBOTRA ARY BASY 7 NO AZO – MIDI MADAGASIKARA

Ireo no vokatra azo tao anatin’ny 20 andro niatombohan’ny « opératiuon coup d’arret » nanerana 
faritra atsimon’ny nosy iny. 

Nanao valan-dresaka ho an’ny mpanao gazety ny zoma teo ny kolonely Rakotoarison Anthony sy ny kolonely 
Mosesy, tetsy amin’ny toby Ratsimandrava. Mizotra mankany amin’ny fahombiazana izany fampandriana 
sy ady amin’ny asan-dahalo izany. Efa nanomboka ny 7 jiona teo moa ity “operation” ity, ka nandritra 
dia efa nidina hatrany amin’ny 1O no karazana halatra omby niseho, ary omby 771 no tafaverina tamin’ireo 
1235 voaroba. Omby 844 kosa no voahidy ao amin’ny toby, izay iandrasana ireo tompony. 

Nandritra izany ihany koa no nahafatesana dahalo miisa 62 nitambatra tamin’ireo faritra mena. 
31 kosa no azo sambo-belona. Basim-borona miisa 7 ihany koa no azo tany amin’ireo malaso. Ny tany 
kosa no naharatrana zandary miisa 3 tamin’ny fifampitifirana tamin’ireo dahalo ka efa nahazo 
fitsaboana sahaza azy izy ireo tamin’izany. 

Efa nisy ihany koa ny fisamborana delegean’ny kaominina miisa 2 izay ny iray izay nitsikombakomba 
mpangalatra omby ary ny faharoa kosa ilay manao ny taratasy fanadiovana ireo omby halatra mba ho 
amidy avy eo. 

Ny faharoa kosa dia momba ireo fahatratrarana basy tany Toamasina ny 22 may teo, basim-borona 360 
bala 3400 ary ny 31 may teo, izay nahatratrarana basim-borona 72 sy bala miisa 2000. Notsipihan’ny 
tamin’izany ary fa tsy voatery ho meloka akory ny olona hatao famotorana fa izay ny lalana hitadiavana 
marina. Hahitana sivily sy miaramila ireo olona izay natao fanadihadiana ireo raha 50 no natao 
olona 17 no nanaovana fisavana ny tranony ary olona 5 kosa no efa voatana any am-ponja amin’izao. 
natazomina ihany koa ny fiara roa izay nahitana ireo bala ireo. Mbola mitohy hatrany moa ny famotorana 
mety tsy ho ela dia hivoaka ny tena marina momba iny raharaha iny. 



