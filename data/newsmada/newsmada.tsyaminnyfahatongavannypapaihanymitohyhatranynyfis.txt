TSY AMIN’NY FAHATONGAVAN’NY PAPA IHANY: MITOHY HATRANY NY FISAFOANA IREO FARITRA MENA ATAON’NY TAFIKA | NEWSMADA

Par Taratra sur 03/09/2019 

Nanao hetsika fisafoana ireo faritra mena amin’ny tsy fandriampahalemana eto an-dRenivohitra 
Tafika malagasy. ”Tsy amin’izao fahatongavan’ny papa François izao ihany ny hanaovana izany”, 
ny kaomandin’ny hery vonjitaitran’ny eo anivon’ny Tafika malagasy (Comfia), ny Kly Rakotoson 


“Volana maromaro ny efa nanombohan’ny fisafoana nataon’ny Tafika amin’ny alalan’ny ireo Patrouilles 
(PM) manerana ny Renivohitra miaraka amin’ireo namana eo anivon’ny zandarimariam-pirenena 
ny polisim-pirenena. Tsy amin’izao fahatongavan’ny papa ray masina ihany akory ny anaovana izao 
mitohy hatrany ary ho fanamafisana ny ezaka efa nataon’ny Tafika malagasy hatramin’izay”, hoy 
fanazavan’ny Comfia, omaly alina nandritra ity hetsika fisafoana ity. Niaraka nanao ity fisafoana 
ity ny eo lefitra voalohan’ny Comfia, ny Kly Raharison Patrick, ny lefitra faharoan’ny Comfia, 
Kly Heritiana, ny kaomandin’ny aro ana habakabaka (R3A), ny Kly Raharijaona Faly, ny kaomandin’ny 
Andry sy Tohana (RAS), ny Kly Ranaivoson José, ary ny kaomandin’ny tafondro mavesatra eny Imerintsiantosika, 
Kly Vahinisoa. Nisy ny fankaherezana ireo miaramila manao PM, eo ambany fiadidian’ireto lehibeny 
ireto. Nohamafisin’izy ireo fa miaina ao anatin’ny vahoaka izy ireo koa aza misalasala ny manatona 
miaramila manao PM ireny raha misy zavatra ilàna famonjena. Ho an’ireo miaramila PM misahana ny 
amin’ny faritra Andraharo iny, efa maro ireo olona tonga manatona mila famonjena azy ireo. “Misambotra 
hatrany izahay ary manolotra ireo olona ahiahina ho olon-dratsy ny polisim-pirenena”, hoy ny 
lehiben’ireo miaramila manao PM. 

Misy amin’ireo “bar” no tsy mety hikatona… 

Toy izany koa ny eny amin’ny faritr’i 67 ha, manao fanentanana ireo toeram-pivarotana zava-pisotro 
alikaola (bar) ny miaramila fa olana matetika ny fisian’ireo “bar” sasany tsy mety hikatona amin’ny 
voatondron’ny lalàna tokony hikatonany (amin’ny 9 ora alina). Lazain’ireo “bar” sasany fa manana 
sokajiny izy ireo ka misy ireo “bar” tsy voatery hikatona amin’ny 9 ora alina. Nanamafy kosa anefa 
kaomandin’ny R3A fa mba ho fitandroana ny fandriampahalemana, tsy maintsy mikatona amin’ny 9 
alina izy ireo ary tsy maintsy manaraka izany ireo mpivarotra. Mbola hitohy, araka izany, ity hetsika 
Tafika malagasy amin’ny fitandroana filaminana manerana ny Renivohitra ity. Azo lazaina fa efa 
ny trangana tsy fandriampahalemana noho ny fisian’ireo mpitandro filaminana manao fisafoana 
ao anatin’ny velirano apetraky ny filoha Rajoelina rahateo ny ady amin’ny tsy fandriampahalemana 
an-drenivohitra izany na ambanivohitra. 



Les commentaires sont fermées. 

