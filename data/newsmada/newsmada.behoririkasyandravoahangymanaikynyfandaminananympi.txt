BEHORIRIKA SY ANDRAVOAHANGY  : MANAIKY NY FANDAMINANA NY MPIVAROTRA | NEWSMADA

Par Taratra sur 25/01/2017 

Nidina nijery ny teny Behoririka omaly ny ekipan’ny kaominina. Nanaiky ny fandaminana napetraky 
CUA ireo mpivarotra. 



Hiara-hisalahy amin’ny fandaminana ny tsena sy ny fiantsonan’ny fiarakodia ny kaominina Antananarivo 
sy ireo mpivarotra ara-dalàna ary ireo mpivarotra amoron-dalana miaraka amin’ireo sefo fokontany 
amin’ny tsenan’i Behoririka Cinema Soa teo aloha, sy etsy amin’ny tsenan’Andravoahangy. Nivoitra 
nandritra ny fidinana nataon’ny ekipan’ny CUA, omaly, teny an-toerana. 

Manaiky hanadio ireo mpivarotra ary manaiky ny fandaminan’ny kaominina. Na izany aza, hisy aloha 
fifampiresahana sy fandaminana mikasika ny tsena etsy Behoririka Cinema Soa izay, sy ny etsy amin’ny 


Hifampidinika sy hifampiresaka amin’ny ben’ny Tanàna sy ireo mpiara-miasa aminy etsy amin’ny 
Tanàna Analakely ireo mpivarotra amoron-dalana etsy Behoririka ny zoma tolakandro izao. Hodinihina 
ny fitsinjarana ny toerana hamindrana azy ireo, toy izany koa ny fifampiresahana amin’ny solontenan’ireo 
ao amin’ny tsenan’Andravoahangy. 

Nisy ny fitarainan’ireo mpivarotra amoron-dalana mba hanao ny asany ihany araka ny fandaminana 
noho ny fahasahiranany. Nanome toky koa izy ireo fa hanadio sy hanaja ny toerana. Araka izany, nijery 
ho azy ireo ny ben’ny Tanàna ka misy toerana roa voatokana hasiana azy ireo. 

Anisan’izany ny miditra eo amin’ny mpivarotra kidoro “éponge” akaikin’ny Epp Behoririka sy ny 
amin’ny Easy Park mihazo ny tohatohabato mankany Ankadifotsy. Nanambara ny delege fa hatao tsena 
amin’ny 6 ora maraina ny toerana ka hatramin’ny 6 ora hariva, ankoatra ny alahady. 

Raha ny teo Andravohangy indray dia tsy maintsy hoesorina ny mpivarotra “éponge” iray mibahana 
mankao amin’ny CSBII Andravoahangy satria tsy nahazo alalana avy amin’ny kaominina ny fanorenana 
eo koa ny fitoeran’ny fanariam-pako. 

Hisy ny taratasy fampilazana mialoha ho fanalana io mpivarotra io. Mila diovina ny toerana miditra 
amin’ny CSBII Andravoahangy sady tsy tokony hisy mpivarotra mibahana intsony satria anisan’ny 
amin’ny fidiran’ireo olona tokony hanampy na mpiara- miombon’antoka amin’io toeram-pitsaboana 
izany. Ankoatra izany, nanapa-kevitra ny ben’ny Tanàna, Ravalomanana Lalao fa hanatsara ny « 
» an’ny kaominina ao amin’ity CSBII Andravoahangy ity. Amboarina ny toerana sy ny fitaovana ary 
kidoro sy latabatra ary seza ny tenany. 

26 ireo zanaka mpivarotra sahirana eo Andravohangy beazina ao amin’ity “préscolaire” an’ny kaominina 
Renivohitra ity. 



Les commentaires sont fermées. 

