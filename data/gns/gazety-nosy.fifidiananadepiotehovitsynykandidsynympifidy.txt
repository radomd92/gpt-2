FIFIDIANANA DEPIOTE : HO VITSY NY KANDIDÀ SY NY MPIFIDY

Accueil > Gazetin'ny nosy > Fifidianana depiote : Ho vitsy ny kandidà sy ny mpifidy 

Publié le 04 mars 2019 



Afaka sivy andro sisa dia hikantona ny fe-potoana ahafahana mametraka ny atontan-taratasy firotsahan-kofidiana 
an’ireo maniry ny ho solombavam-bahoaka. Raha tsiahivina dia ny 26 febroary no nisokafan’izany 
hifarana ny 12 marsa ho avy izao. Ny zava-nisy tao anatin’izay herinandro izay dia zara raha nisy 
olona efa nametraka ny atontan-taratasy filantsahan-kofidiana eny anivon’ireo OVEC manerana 
Nosy. Hatramin’ny omaly alahady dia fantatra fa miisa 10 monja ny kandidà efa nametraka ny filantsahan-kofidiany, 
saika any amin’ny faritra ivelan’Antananarivo ny ankamaroany. Raha ny fahitàna ny zava-misy 
izay fifidianana solombavam-bahoaka izay, dia azo antoka fa ho vitsy ny kandidà isaky ny distrika 
ampitahaina ny tamin’ny taona 2013, ary ho latsaka ambany koa ny tahan’ny fandraisana anjara. 
ho azy fa ho vitsy ny mpilatsaka ho fidiana satria tao anatin’ny herinandro nisokafan’ny fe-potoana 
ny filantsahan-kofidiana dia vao 10 monja ny isan’ireo kandidà efa nametraka ny azy, amin’ireo 
miisa 119 manerana ny Nosy. Antony maromaro moa no mety mahatonga izay fahavitsian’ny mpilatsaka 
fidiana ho solombavam-bahoaka amin’ity indray mitoraka ity. Eo aloha ny petra-bola tsy maintsy 
kandidà izay mitetina 5 tapitrisa ariary raha toa ka 4 hetsy ariary izany tamin’ny fifidianana 
farany, tamin’ny taona 2013. Petra-bola izay manome tombon-dahiny an’ireo antoko sy vovonana 
matanjaka eto amin’ny firenena, toy ny antoko TGV-Mapar, ny TIM ary ny HVM. Voamafy kosa ireo olom-pirenena 
tanindrazana maniry ny hitondra ny anjara birikiny amin’ny fampandrosoana ity Madagasikara 
kanefa tsy manana enti-manana firy ahafahana miatrika ny fifidianana solombavam-bahoaka. Antony 
mety mampihena ny mpilatsaka ho fidiana ihany koa ny endriky ny valim-pifidianana tamin’ny fifidianana 
farany teo. Raha ny lôjikan’ireny voka-pifidianana filoham-pirenena ireny mantsy dia tokony 
azon’ny antoko TGV-Mapar sy ny TIM ny ankamaroan’ny toerana ao amin’ny Antenimierampirenena, 
izay mety hampihemotra ireo mikàsa ny hirotsaka amin’ny anaran’ny antoko madinika na tsy miankina. 
koa ny tahan’ny fandraisana anjara amin’io fifidianana depiote io dia inoana fa ho latsaka ambany, 
ampitahaina ny tamin’ny taona 2013. Manaporofo izany ny tsy fahavitrihan’ny olom-pirenena nanamarina 
anarany ao anatin’ny lisi-pifidianana teny anivon’ny fokontany. Efa ahitàna taratra sahady 
fa tsy rototra amin’ny fifidianana solombavam-bahoaka ho tanterahina ny 27 mey ho avy izao ny mpifidy. 

F.Tsihiavonana 

