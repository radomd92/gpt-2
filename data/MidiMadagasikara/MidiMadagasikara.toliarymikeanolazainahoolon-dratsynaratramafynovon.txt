TOLIARY : MIKEA NOLAZAINA HO OLON-DRATSY, NARATRA MAFY NOVONOIN’NY MIARAMILA – MIDI MADAGASIKARA

Nandratra olona tsy manan-tsiny hafa indray ny miaramila tany amin’iny faritry Toliara iny, ny 
herinandro teo. Mikea iray, nambaran’ireo miaramila fa dahalo, mpandoro ala no niharan’ny herisetra. 
Vely vody basy, niampy daroka sy vono » no nahazo azy hoy ny tompon’andraikitra Fikambanana miaro 
Mikea any amin’iny faritra iny, ny « Mikea Forest ». Raha ny zava-nisy : nahita doro tanety tao faritra 
tao amin’ny ala mikea tamin’ny alalan’ny zana-bolana ny tompon’andraikitra teo anivon’ny sampandraharaha 
ireo valan-javaboahary eto amintsika, ny zoma lasa teo. Nidina teny an-toerana ireto farany niaraka 
miaramila tany an-toerana ary nahatratra olona efatra. Teny an-dalàna anefa dia tafaporitsaka 
iray, hoy hatrany fampitam-bavaovao azo. Tsy nisalasa ireto mpisambotra fa avy hatrany dia nisambotra 
iray tao Vorehe. Ary tsy vitan’ny nisambotra fa mbola nampihatra herisetra ihany koa, raha ny nambaran’ity 
ity hatrany. Naratra mafy vokatr’izay ity lehilahy ity, izay mbola notazomina tao Tanimeva. Nandeha 
koa mantsy ny feo fa voatondro ho dahalo izy, noho ny tsy fananany karam-panondro sy taratasy momba 
Raha ny fantatra anefa dia isan’ireo mponina mikea ao anatin’io ala arovana io izy. Ary nanamarika 
tompon’andraikitra ity fa tsy dahalo io na olon-dratsy mpandoro ala fa « mikea » ary mpanampy azy 
asa fanasoavana ataony any an-toerana, kanefa dia izao no mahazo azy. Amin’izao fotoana izao dia 
somary hadinodino tokoa ity ala manana ny maha izy azy any Atsimon’ny nosy ity sy ireo mponina ao 
izay isan’ny mampiavaka an’i Madagasikara. Ary izay indrindra no ezahin’ny Mikea Forest; izay 
Jean Claude Vinson voizina amin’ny maro. Manao antso avo araka izany ity fikambanana ity mba hijerena 
ity tranga ity, satria dia tena mampalahelo ny toy izao. 




















