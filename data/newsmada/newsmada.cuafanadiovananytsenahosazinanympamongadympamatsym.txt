CUA – FANADIOVANA NY TSENA : HOSAZINA NY MPAMONGADY MPAMATSY MPIVAROTRA AMORON-DALANA | NEWSMADA

Par Taratra sur 13/08/2016 

Mbola tsy milamina ny tontolon’ny tsena sy ny fandrindrana ny mpivarotra tsy ara-dalàna eto amin’ny 
Antananarivo Renivohitra. Na sarotra aza ny asa, tsy mihemotra ny mpitantana ny tanàna. Hiditra 
famaizana mafimafy izy ireo miaraka amin’ny mpitandro filaminana mihitsy. 

«Tsy maintsy mitohy ny fanadiovana ny mpivarotra sy ny tsena eto amin’ny kaominina Antananarivo 
», hoy ny tomponandraikitra faharoa ao amin’ny CUA. Nisy fiatoana kely izany teo fa miverina amin’izao 
izao izay sahanin’ny olona 50 eo ho eo. « Tokony hifindra eny amin’ny kianjan’Ambohijatovo sy Antanimbarinandriana 
mpivarotra tsy tafiditra amin’ireo tsena efa misy », hoy ny fanazavana azo. Tsy manaiky anefa ireo 
fa mangataka ny hiasa eny amin’ny Esplanade Analakely fa tsy hifindra toeran-kafa. Nanambara 
ireo fa izay no nifanarahana tamin’ny mpiasan’ny kaominina. Nanamafy ity farany fa tsy tomponandraikitra 
ao amin’ny CUA velively ny nifampiraharaha tamin’ny mpivarotra. Mihenjana ny tady ka nisy ny hetsika 
mpivarotra maromaro nanoloana ny lapan’ny Tanàna Analakely, omaly maraina. Nangataka ny tsy 
toerana ankoatra ny eo amin’ny Esplanade izy ireo. 

Hentitra ny mpitantana ny tanàna nilaza fa tsy ny mpivarotra eny amoron-dalana ihany fa hosazina 
mpamongady mpanome entana azy ireny. Hiara-hiasa amin’ny polisy nasionaly, ny prefet de police 
amin’ny minisiteran’ny Varotra sy ny minisiteran’ny Fitantanam-bola ny kaominina amin’ny fanasaziana 
tsy mpanara-dalàna. Hitohy ny fanentanana amin’ny hifindran’ny mpivarotra ara-dalàna eny Ambohijatovo 
Antanimbarinandriana. « Rehefa tsy mety miala, alaina ny entany ary miafara amin’ny fandoavana 
sy ny fanagadrana mihitsy », hoy ny mpiandraikitra ny kaominina. Manimba ny asan’ny mpivarotra 
mandoa hetra amin’ny fanjakana ny mpivarotra amoron-dalana ka tsy azo ekena. 7 000 ny mpivarotra 
voaisa amin’ny 50 000 misy amin’izao fotoana izao. 



Les commentaires sont fermées. 

