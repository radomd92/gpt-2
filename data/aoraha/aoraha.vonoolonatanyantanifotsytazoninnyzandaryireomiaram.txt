VONO OLONA TANY ANTANIFOTSY :: TAZONIN’NY ZANDARY IREO MIARAMILA EFATRA AMBIN'NY FOLO • AORAHA

Fantatra fa miaramila miisa enina amby roapolo no efa nataon’ny zandary famotorana momba ny raharaha 
olona nahafatesana lehilahy telo, hita faty tao anaty rano, tany Ampitatafika Antanifotsy, tamin’ny 
herinandro lasa teo. Notazonina atao andrimaso ny efatra ambin’ny folo amin’izy ireo satria ahiana 
ho tafiditra tamin’iny raharaha iny. 

Voatazona eny amin’ny zandary ao Ankadilalana izy ireo, araka ny fanazavana voaray avy amin’ny 
famotorana. Hatolotra ny Fampanoavana, anio na rahampitso, ny valin’ny fanadihadiana. 

Notohizana etsy Ankadilalana ny famotorana momba an’iny raharaha vono olona tany Antanifotsy 
Nampanantsoina ireo miaramila rehetra voarohirohy. Nandefasana zandary manao fanadihadiana 
any Ambohimahasoa, toerana misy ny fianakavian’ireo namoy ny ainy. Ho fantatra tsy ho ela ny zava-nisy 
sy ny nihatra tamin’ireo lehilahy telo namoy ny ainy. Iretsy farany izay fantatra fa voasambotry 
miaramila tany Ambohimahasoa, ny tapaky ny volana mey. 

Hita faty nifatotra tongotra aman-tanana tao anaty rano manamorona ny lalam-pirenena fahafito 
ireo, ny zoma lasa teo. Nitory an’ireo mpitandro filaminana tompon’antoka tamin’ny famonoana 
havan’ny maty. Milaza ny avy amin’ny Tafika malagasy fa: «efa eo anatrehan’ny zandary ny fanadihadiana 
Andrasana ny tohiny». 









Enregistrer mon nom, mon e-mail et mon site web dans le navigateur pour mon prochain commentaire. 



