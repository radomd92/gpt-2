ANKAZOMANGA : NODIOVINA NY LAKANDRANO 350 M | NEWSMADA

Par Taratra sur 29/12/2017 

Nodiovin’ny CUA nanomboka ny alarobia teo ary nitohy, omaly, ny lakandrano mirefy 350 m mahery 
mamoaka ny rano maloto any Imamba. 

Maherin’ny 16.000 ny mponina ao Ankazomanga, manana « secteur 12 » sy velaran-tany 90 ha saingy 
ho 20 taona mahery izay no tsy nisy fanadiovana mihitsy nandritra ireo mpitantana nifandimby teo 


Manampy trotraka ny fanarian’ny olona fako ao anaty lakandrano, ny tsy fiasan’ny station de pompage 
avy eny Ambodimita, ka lasa miverina mihandrona ety an-drenivohitra ny rano maloto. 

Mitady vahaolana ho fanatsarana ny Tanànan’Antananarivo Renivohitra. Miandraikitra ny fanaraha-maso 
asa ny delegen’ny boriborintany faha-enina, Andriamananjezika Fehizoro. Nampiasaina mihitsy 
« Pelle de Draguage », ny fiara vaventy sy ireo mpiasan’ny CUA maro miampy ny fiaran’ny mpamonjy 
satria tsy vitan’ny Himo ny asa. 





Les commentaires sont fermées. 

