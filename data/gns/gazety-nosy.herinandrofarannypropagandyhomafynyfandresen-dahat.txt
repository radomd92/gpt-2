HERINANDRO FARAN’NY PROPAGANDY : HO MAFY NY FANDRESEN-DAHATRA NY MPIFIDY

Herinandro katroka sisa dia higadona ny andro hanaovana ny latsa-bato ho an’ny fifidianana solombavambahoaka. 
izany fa 6 andro sisa no afahan’ireo kandidà maherin’ny 800 isa manao propagandy satria ny sabotsy 
mey izao, amin’ny 12 ora alina no mikatona tanteraka ny fotoanan’ny fampielezan-kevitra. Matetika 
amin’izao faramparany izao no tena manao ny ainy tsy ho zavatra amin’ny fandresen-dahatra ny mpifidy 
mpilatsaka ho fidiana sy ireo mpanohana azy, indrindra fa any amin’ireo distrika izay sarotra 
manombana ny kandidà mety hivoaka mpandresy. Ho an’ny eto Antananarivo sy ny manodidina ohatra, 
ny distrika izay tena hiadiavana mafy ny toeana na dia 2 aza ny kandidà ho lany depiote. Azo raisina 
ny etsy amin’ny boriboritany faha-4. Manana kandidà roa matanjaka ny filoha teo aloha Marc Ravalomanana, 
ny kandidà nirotsaka amin’ny anaran’ny Dinike, Felix Randriamandimbisoa sy ny kandidà natolotry 
TIM K25, Ramboasalama Emilien, etsy ankilan’izay anefa mbola misy ny kandidà natolotry ny IRD 
Rehetra miaraka @ Andry Rajoelina), Rahasimanana Paul Bert na i Rossy. Torak’izany koa ny etsy 
Atsimondrano, hiady ny toerana roa eny Tsimbazaza ny kandidàn’ny TIM sy IRD ary ny depiote teo aloha 
Andriarimalala na i Jaona Elite. Ho mafy noho izany ny fandresen-dahatra ny mpifidy ao anatin’ny 
andro manaraka, tsy eto Antananarivo ihany fa manerana ny Nosy. 

