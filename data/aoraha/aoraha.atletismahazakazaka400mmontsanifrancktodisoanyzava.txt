ATLETISMA – HAZAKAZAKA 400 M :: MONTSAN’I FRANCK TODISOA NY ZAVA-BITA TSARA INDRINDRA • AORAHA

Nodinganin-dRabearisoa Franck Todisoa roa segaondra ny zava-bita tsara indrindra vitan’ny 
malagasy teo amin’ ny hazakazaka 400m, omaly, nandritra ny fiadiana ny ho tompondaka eran-tany, 
tany Doha, Qatar. 

Raha tamin’ ny fe-potoana 46’’83 no namitan’i Bruno Ediarimalala izany, tany Santiago (Chili) 
17 oktobra 2000, nandritra ny fiadiana ny ho tompondaka eran-tany ho an’ny sokajy juniors dia vitan’i 
tamin’ny fe-potoana 46’’81 izany tany Doha. Nisokatra tamin’ny 27 septambra ka tsy hifarana raha tsy amin’ny 6 oktobra ity fifaninanana maneran-tany 
an’ny taranja atletisma tanterahina any an-drenivohitr’i Qatar ity. 

Laharana fahenina no nisy an’ity solontena tokan’i Madagasikara ity teo amin’ny andiany nisy 
tamin’io sedram-pifaninanana io. Teratany amerikana, Michael Norman, nahavita ny anjarany 
anatin’ny 45’’00 no tonga voalohany tamin’izy ireo, narahin’ilay teratany jamaikana Demish 
(45’’02) sy ilay teratany botsoane Lengo Scotch (45’’10). Izy telo mirahalahy ireo no tafita hiatrika 
famaranana tamin’ireo mpiray andiany tamin’i Franck. 









Enregistrer mon nom, mon e-mail et mon site web dans le navigateur pour mon prochain commentaire. 



