BAOLINA KITRA – «MALAGASY PRO LEAGUE» :: VOATAZON’NY 3FB ADY SAHALA NY CNAPS SPORT TANY TOLIARA • AORAHA

Sarotra tafihina ao an-tanànany. Notazonin’ny 3FB Toliara ady sahala, 1 sy 1, tao amin’ny kianjan’ny 
Kira Andaboly ny ekipan’ny Cnaps Sport, omaly. Mbola tsy resy tao amin’ny taniny mihitsy ity solontenan’Atsimo 
ity, hatramin’ ny nanombohan’ny fiadiana ny ho tompondakan’i Madagasikara, taranja baolina 
Diviziona Elita na ny “Malagasy Pro League”. Mbola mitarika vonjimaika amin’ny filaharana kosa ny Cnaps Sport, taorian’io andro fahadimy 
na teo aza io ady sahala tany Toliara io. 

Ho an’ireo vokatra hafa indray, nitohy ny fandresena azon’ny Ajesaia Bongolava. Niondrika teo 
ireo tamin’ny isa 2 noho 1, tao Toamasina, ny Club M Analanjirofo. Mifanohitra amin’izay, nibaby 
ny ekipan’ny Zanakala FC Matsiatra Ambony teo anatrehan’ny Elgeco Plus, tamin’ny isa 3 noho 0. 

Nanokatra ny isa ho azy kosa ny FCA Ilakaka, taorian’ireo faharesena nisesisesy. Lavon’izy ireo 
isa 1 noho 0 tao amin’ny kianjan’Ampasambazaha ny ekipan’ny Tia Kitra FC avy any Atsinanana, omaly. 

Hitohy anio ny andro fahadimy ka hifanandrina amin’ny Fosa Juniors Boeny, eny Mahamasina, ny ekipan’ny 
Analamanga. Milahatra ao aorian’ny Cnaps Sport (13 isa), eo amin’ny filaharana vonjimaika, ny AS Jet Mada avy 
Itasy (10 isa), ny Ajesaia (10 isa), ny Cosfa (10 isa), Elgeco Plus (9 isa), AS Adema (8 isa), Tia Kitra 
isa), Fosa Juniors (3 isa), 3FB (3 isa), FCA Ilakaka (3 isa), Zanakala FC (0 isa) ary Club M (0 isa). 











Enregistrer mon nom, mon e-mail et mon site web dans le navigateur pour mon prochain commentaire. 



