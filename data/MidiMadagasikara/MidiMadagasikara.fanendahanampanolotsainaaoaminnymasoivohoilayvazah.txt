FANENDAHANA : MPANOLOTSAINA AO AMIN’NY MASOIVOHO ILAY VAZAHA – MIDI MADAGASIKARA

Miasa eo anivon’ny masoivoho frantsay izy ary mpanolotsaina faharoa an’ny ambasadaoro ny andraikitra 
raha araka ny vaovao voamarina. Naratra vokatry ny tsatoka antsy nataon’ireo mpanendaka izy, 
tsiahivina kely, raha handeha hizotra ho any Tsaralalàna, rehefa avy etsy Ambatomena. Ny valizy 
no lasan’ireo olon-dratsy. Voatery nentina tany amin’ny hopitaly ilay teratany vahiny vokatry 
ratra nanjo azy. Vetivety foana dia tonga teo ny pôlisy avy eo amin’ny boriborintany voalohany, 
misahana an’iny kartie iny. Ny sasany nanao fisafoana ary ny sasany kosa nanampy tamin’ny fitondràna 
marary tany amin’ny toeram-pitsaboana. Tsy misy ny asan-jiolahy voafehy hatramin’ny 100%, indrindra 
amin’ny toerana be olona. Isan’izany Analakely. Hita fa efa miezaka ny mpitandro ny filaminana 
izay ho afany amin’ny fampandriana fahalemanana eo amin’ny manodidina. Ary tena nisy vokany tokoa 
fanalàna ireo mpivaro-toaka sy mpisotro eny Analakely amin’ny alina. Niverina nilamina ny tanàna 
niha-vitsy ny mpandehandeha an-tongotra. Toa nitarika zavatra hafa indray anefa ny filaminana 
amin’ny maizimaizina sasany, toa an’Ambatomena, satria lasa afaka nanararaotra ny mpanao sinto-mahery 
Toa izay nanjo ity vazaha eo anivon’ny masoivoho frantsay ity. 



