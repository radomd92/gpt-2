FORT DAUPHIN  : MIHETSIKA NY HOAVINIGN’ANOSY MIATRIKY | NEWSMADA

Par Taratra sur 07/04/2016 

Mivondrona ao anatin’ny fikambanana Hoavinign’Anosy Miatriky ireo zanak’i Fort Dauphin miparitaka 
ny Nosy, hatrany ampitan-dranomasina. Mikendry ny fampandrosoana ho an’ny distrikan’i Fort 
izy ireo. 

Ho an’ity taona ity hisy ny fanangonam-bola hanohanana ara-tsosialy ny olona any amin’ny faritra 
izay misy ity distrika ity ka tratran’ny krizy ara-tsakafo vokatry ny haintany mivaivay. 

Manampy sy mamatsy ara-bola ny tetikasa manampy ny filana fototry ny mponina. Eo koa ny fikarakarana 
andro iray ho an’ny fanomezana asa sy famoronana orinasa madinika ho an’ny tanora any an-toerana. 

Ankoatra ireo ny hetsika fanentanana ho fanatsarana ny tanànan’i Fort Dauphin sy ny manodidina 
‘ny alalan’ny lohahevitra hoe: “Faradofay madio, Faradofay mifety”. Milaza ny fitondrany anjara 
amin’ny fanatsarana ny kianjan’Ampasimay izay handray ny fifaninanam-pirenena an-tsekoly 
taona ity ihany koa ny fikambanana. 

Hiomanana amin’ireo tetikasa maro ireo, mikarakara lanonana ao amin’ny Carlton Anosy ny fikambanana 
zoma izao. : « Tolon-tàgna ho fagnasoava gny tana » no lohahevitry ny hetsika izay iarahana amin’ireo 
fanta-daza avy any Fort Dauphin. 



Les commentaires sont fermées. 

