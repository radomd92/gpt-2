HANDBALL – CCCOI 2018 :: HIATRIKA NY FAMARANANA NY THBC SY NY TAMPONNAISE • AORAHA

Tafita hiatrika ny lalao famaranana eo amin’ny fiadiana ny amboaran’ny ranomasimbe Indianina, 
eny amin’ny lapan’ny Fanatanjahantena Mahamasina, rahampitso, ny ekipan’ny Tana Handball Club 
tompondakan’i Madagasikara. 

Hifandona amin’ny ekipan’ny Tamponnaise, avy any La Réunion izy ireo eo amin’io ady farany hiadiana 
medaly volamena io. Tamin’ny dingan’ny fifanintsanana, izay nifaninanan’ireo ekipa rehetra 
anatin’ny vondrona tokana, dia efa niondrika teo anatrehan-dry zareo Renioney tamin’ny isa 21 
10 ny ekipan’ny Tana Handball Club. Fotoana iray hoentin’ity ekipa tompondakan’ny ranomasimbe 
imbetsaka ity mamita ny valin’adiny io famaranana io. 

Eo amin’ny sokajy lehilahy indray dia samy tsy tafita avokoa ny ekipan’ny Cosfa sy ny AS Saint-Michel, 
nisolo tena antsika teo amin’ity fifaninanam-paritra ity. Ny Château Morange sy ny Saint-Pierre, 
avy any La Réunion, no hifanandrina eo amin’ny lalao famaranana ho an’ity sokajy ity. 









Enregistrer mon nom, mon e-mail et mon site web dans le navigateur pour mon prochain commentaire. 



