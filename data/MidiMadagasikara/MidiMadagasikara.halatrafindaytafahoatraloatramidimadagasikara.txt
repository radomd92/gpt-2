HALATRA FINDAY : TAFAHOATRA LOATRA ! – MIDI MADAGASIKARA

Tao anaty taxi-be, teo Mahamasina. Nobatain’ilay lehilahy ranjanana ny paoketran’ny ramatoa 
efa zokinjokiny teo akaikiny. Tsy nitsoaka akory izy fa nandeha toy ny olon-drehetra, nivoaka 
fiara. Finday vao azo avy any ivelany no nalainy tao. Tetsy Andrefan’Ambohijanahary, tovolahy 
niantso ny namany no voan’ny sinto-mahery raha mbola tsy vita akory ny resaka. Lasa koa ny finday 
tarehy. Tao anatin’ny ora iray no nisian’ireo halatra ireo. Mitaraina ny olona, fa misesy loatra 
sinto-mahery kanefa rehefa mba mipetraka ny fitarainana dia tsy misy fanadihadiana misokatra 
fa lasa fandaniam-potoana fotsiny. Tsy mba azo andrandraina ve ny fiaraha-miasa amin’ireo « opérateur 
» eto amintsika mba hahitàna izay lalan’ny finday sy ny mpividy halatra ? 




















