ANY AMIN’NY 1 445 KM ATSINANAN’I TOAMASINA : TSY HIDITRA ETO MADAGASIKARA ILAY RIVODOZA BERGUITA | NEWSMADA

Par Taratra sur 16/01/2018 

Vinavinaina ho tsy hiditra eto Madagasikara ilay rivodoza Berguita raha ny antontan-kevitra 
maraina izao, araka ny fanambaran’ny teknisianina mpamantatra ny toetry ny andro, omaly. Tombanana 
orana kosa nefa izy ho any amin’ny tapany atsimo atsinanana, ny 

faran’ny herinandro izao, ka mila miomana ny rehetra. 

Tamin’ny 11 ora maraina omaly, tany amin’ny 1 445 km atsinanan’i Toamasina no misy ny 

foibeny. “Forte tempête tropicale” izy amin’izao fotoana izao fa vinavinaina ho lasa “cyclone 
ao anatin’ny ora ho avy. Mahatratra 110 km isan’ora any rivotra miaraka aminy ary 155 km isan’ora 
tafiotra manodidina ny foibeny. Hikisaka miadana mianavaratra 

andrefana izy ao anatin’ny roa andro ho avy amin’ny hafainganam-pandeha 10 km isan’ora. 

Andaniny, misy rivodoza hafa miforona ao amin’ny lakandranon’i Mozambika. Any amin’ny 362 km 
andrefan’i Besalampy ny misy ny foibeny, omaly maraina. Vinavinaina hitombo hery izy ary hikisaka 
ka tombanana hiditra any Mozambika. Tsy hampiova ny toetry ny andro any avaratry ny Nosy ny fisiany. 

Misento kely indray ny isan-tokantrano manoloana ny fivoaran’ny toetry ny andro. Nanahy be ihany 
mbola fisian’ny rivodoza roa be izao manatona ny Nosy ny rehetra nefa ny takaitra navelan’i Ava, 
tsy tafarina akory. Momba ny toetry ny andro, hahazo orana ny tapany avaratry ny Nosy entin’ny talio 
avaratra andrefan’i Madagasikara. Ny alizay kosa no mandrafitra ny toetry ny andro ho an’ny faritra 
Ho mafy ny fitsokan’ny rivotra amin’ny tendrony avaratra sy ny morontsiraka atsinanana sy atsimo 
amin’ity herinandro ity. 



Les commentaires sont fermées. 

