LASALIANINA: MPIANATRA 66 HISEHATRA AMIN’NY ASA | NEWSMADA

Par Taratra sur 17/12/2018 

Hisehatra amin’ny asa avy hatrany ny mpianatra miisa 66 nahazo ny mari-pahaizana lisansa, avy 
oniversite avoakan’ireo lasalianina. Namoaka indray ireo mpianatra andiany faha 25, nanaraka 
tao amin’ny sekoly ambony Infocentre de La Salle Soavimbahoaka. Mpianatra 26 nahazo lisansa amin’ny 
momba ny “informatique”, ary 40 amin’ny gestion. “Hiatrika asa ireo ankizy ireo, ary ampy ny fahalalana 
misehatra amin’izany”, hoy ny talen’ny sekoly, Andrianasinoro Princy. 

Ny sekoly izay efa niorina tamin’ny taona 1991, tao amin’ny Sainte Famille Mahamasina, natsangan’ireo 
frera tamin’izany, ary nahazo ny fankatoavan’ny fanjakana. 

Anisan’ny nomarihina ihany koa ny fidirana amin’ny fomba ofisialy, ny taona 2018-2019. Misokatra 
amin’izany ihany koa ny taona fahefatra sy fahadimy na ny Master. “Maro ny ankizy nivoaka tato efa 
amin’ny sehatra maro, ary nangetaheta ny hanohy fianarana. Misokatra ho azy ireo ny Master amin’ity 
ity”, hoy ny fanazavana. 



Les commentaires sont fermées. 

