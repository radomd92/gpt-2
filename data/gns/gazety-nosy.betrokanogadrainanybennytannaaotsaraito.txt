BETROKA : NOGADRAINA NY BEN’NY TANÀNA AO TSARAITO

Nampidirina amponja vonjy maika ny ben’ny tanàna ao amin’ny kaominina ambanivohitra ao Tsaraito 
amin’ny distrikan’i Betroka ny alatsinainy faha 11 novambra 2019 teo. Raha ny loharanom-baovao 
avy any an-toerana dia raharaha “marché public” na fotodrafitrasa tsy notanterahana nefa nolazana 
vita. Raha ny loharanom-baovao hatrany dia mitovitovy tsy misy hafa amin’ny raharaha Ambohimahamasina 
ity raharaha ity. Toa misy olona ambony koa voatonontonona amin’izany, hoy hatrany ny loharanom-baovao. 

Tsy ny ben’ny tanàna ao Tsaraito ihany no niditra am-ponja vonjy maika fa ny mpitam-bolan’ny kaominina 
Besakoa ihany koa dia nampidirina am-ponja vonjy maika ny alakamisy faha 07 novambra 2019 lasa 
Momba ny fanodinkodinana volan’ny kaominina no mahavoarohirohy ity olona ity. 

Raha ny loharanom-baovao avy any an-toerana hatrany dia ao anatin’ny hohadihadiana koa ny ben’ny 
ao Beapombo, Ankilivaho, Soanaly ary Anakafy. Ny loharanom-baovao hatrany no milaza fa ny Bianco 
mahaleo tena miady amin’ny kolikoly) no manao fanadihadiana any an-toerana. 

Tokony hatao fanadihadiana toa izao daholo ny ben’ny tanàna rehetra manerana an’i Madagasikara 
tena hiady amin’ny kolikoly marina izao fanjakana izao. 



