FANAFIHANA FIARAN’NY BRINKS :: MPIAMBINA FIVAROTAN-TSOLIKA NY IRAY TAMIN’IREO NOGADRAINA ENY TSIAFAHY • AORAHA

Naiditra am-ponja vonjimaika eny Tsiafahy, omaly, ireo olona telo voarohirohy ho tompon’antoka 
fanafihana ny fiara kamiao mpitondra vola an’ny Brinks, teny amin’ny tobin-tsolika Jovena Amoronakona-By-pass, 
sabotsy maraina lasa teo. Tompon’ny moto tra-tehaka, izay voasambotry ny zandary, teny Andoharanofotsy, 
roa tamin’ireo ary mpiambina ilay tobin-tsolika nitrangan’ny fanafihana kosa ny fahatelo. 

“Olona misoratra amin’ilay moto tavela avy noentin’ireo jiolahy maty voatifitra ny roa lahy voasambotra 
harivan’ny sabotsy nitrangan’ny fanafihana ihany. Misoratra tamin’ny taratasin’ny moto ny iray ka rehefa nosamboriny izy dia nilaza fa efa namidiny tamin’olona iray hafa ilay moto. Teo 
antony nisamborana azy roa lahy ireo. Ilay mpiambina sivily ny tobin-tsolika kosa dia nitsimpona 
nanafina avy hatrany ny finday sy ny arolohan’ireo jiolahy rehefa maty izy ireo”, hoy ny fanazavana 
avy amin’ireo zandary nanao famotorana. 











Enregistrer mon nom, mon e-mail et mon site web dans le navigateur pour mon prochain commentaire. 



[…] Fanafihana fiaran’ny Brinks :: Mpiambina fivarotan-tsolika ny iray tamin’ireo nogadraina 
Tsi… est apparu en premier sur […] 

