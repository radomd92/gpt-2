ALASORA : TOKANTRANO ROA, NOTETEZIN’NY JIOLAHY DIMY MIRONGO FITAOVAM-PIADIANA – MIDI MADAGASIKARA

Nisamaritaka ireo fokonolona tany amin’iny faritra Alasora iny, ny zoma hifoha sabotsy teo, tokony 
tamin’ny iray ora teo ho eo. Nirefodrefotra ny basy. Samy nilomay nanamafy ny hidim-baravaravany 
ireo fokonolona. Manafika ny jiolahy ! Raha ny fitantaran’ireo mponina, dia tsy fantatra mazava 
isan’izy ireo, fa toa mirodorodo be izy ireo sady manapoaka ny basy teny an-tanany hatrany. Araka 
nomen’ny mpitandro ny filaminana, nisy dimy izy ireo, ary tsy misaron-tava, saingy tsy fantatr’ireo 
ny endriny. Na dia nanamafy ny hidin-tranony tahak’izany aza anefa ireo olona, mbola hitan’ireo 
ny fomba namahana izany. Trano roa no indray lasibatr’ireto andian-jiolahy ireo. Ny iray mpivarotra 
an-tanàna, ny faharoa kosa dia mpiompy. Nosokirin’ireo jiolahy tamin’ny baramina ny varavarana, 
ny fantatra hatrany. Avy nanao amboletra ry zalahy, nitaky ny vola sy nandraoka izay zakany tao 
trano norobainy ireo. Kojakojan-tokantrano sy fitaovana maromaro no lasan’ireo jiolahy, niaraka 
vola roa hetsy ariary teo ho eo. Vao nahavita ny asa ratsiny tamin’ireo trano roa tandrify azy anefa 
olon-dratsy ireto, dia vaky nandositra no sady nanapoaka basy hatrany. Na izany aza anefa, tsy 
na namono olona ireo bala maro nisidina tetsy sy teroa, teny an-toerana. Tonga teny an-toerana 
hatrany ny mpitandro ny filaminana, saingy efa nadio ny rano nitan’ireo jiolahy. Efa mandeha ny 
sy ny fikarohana ireto olon-dratsy ireto, raha ny fanazavana azo hatrany. 



