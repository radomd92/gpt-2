DEPÔT MANANGAZERA : TSY JIOLAHY ILAY TOVOLAHY MATY VOATIFITRA – MIDI MADAGASIKARA

Mifamahofaho ny vaovao mikasika ilay tovolahy maty voatifitra teo amin’ny araben’ny Depot Manangareza, 
alin’ny alahady 6 martsa teo tokony tamin’ny 10 ora sy sasany. Raha ny fanazavan’ireo mpiara-monina 
nilaza fa nanatri-maso ny zava-nitranga tamin’io alin’ny alahady io, dia mpitandro filaminana 
nanao fanamiana sy tsy am-perinasa mamo sy tezitezitra no nitifitra ity tovolahy ity. Ireo olona 
ihany no nanazava fa tovolahy nihinana lasopy tsara tsy nisy olana teo amin’ny sisin’ny arabe izy, 
tonga avy any ilay mpitandro filaminana mamo tonga dia nisintona ny “sac banane” mainty teny an-tsikinany, 
tsy mazava ny antony. Niaro ny fananany anefa ity tovolahy ity ka namaly; teo no niainga ny poa-basy 
izay nataony tifi-danitra. Vao nisy izay anefa dia niala ilay tovolahy na mbola tsy tapitra aza 
lasopy nohaniny dia lasa niampita arabe, nandritra izay anefa dia notifirin’ilay mpitandro filaminana 
mivantana ity tovolahy ity ka nahavoa azy teo amin’ny lamosiny ary nivoaka teo amin’ny tratrany. 
niezaka ny nitsoaka ihany ity tovolahy ity saingy tsy tonga lavitra dia nidaraboka tamin’ny tany 
efa hitan’ny fa manomboka miala aina. Nanomboka nitangorona ny olona, nanomboka tonga saina tamin’ny 
nataony koa ilay mpitandro filaminana mamo ka nikasa ny hitsoaka fa tsy navelan’ny olona raha tsy 
ity raha tovolahy naratra ity tany amin’ny hopitaly. Nentiny tamin’ny fiarakaretsaka tokoa ilay 
saingy noho ny tahotra taminy dia niala an-daharana ity mpitandro filaminana mamo ity vao tonga 
amin’ny “barrier” Anjoma, ka ilay mpamily ny fiarakaretsaka ihany no nitondra azy tany amin’ny 
be, saingy tsy tana ny ain’ilay tovolahy teny an-dalana noho ny fahaverezan-dra be loatra taminy. 
anefa, dia mitazona ny teniny ny mpitandro ny filaminana fa jiolahy mpanendaka mampitaraina ireo 
manodidina an’i Depot sy Anjoma ity tovolahy voatifitry ny mpitandro filaminana ity. 



Efa fomban’ireo polisy ireo ny mamadika ny tantara toa io rehefa manao meloka izy. Mila fanadihadihana 
raharaha io. 

Fitsaram bahoaka no mendrika azy!!!! 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

