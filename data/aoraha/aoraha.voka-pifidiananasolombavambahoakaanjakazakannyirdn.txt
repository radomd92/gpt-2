VOKA-PIFIDIANANA SOLOMBAVAMBAHOAKA :: ANJAKAZAKAN’NY IRD NY ANTENIMIERAMPIRENENA VAOVAO • AORAHA

Mihoatra ny antsasa-manilan’ireo seza, etsy amin’ ny Antenimierampirenena, no lasan’ny vondron’antoka 
amin’i Andry Rajoelina (Ird). Miisa efatra amby valopolo ireo depiote mitondra ny loko volomboasary hiaka-dapa 
Tsimbazaza,araka ny voka- pifidianana ofisialin’ny fifidianana natao tamin’ny 27 mey 2019, izay navoakan’ny Fitsarana 
momba ny Lalàm-panorenana (HCC), tetsy Ambohidahy, omaly. 

Solombavambahoaka tsy miankina kosa ny enina amby efapolo raha enina ambin’ny folo ny avy amin’ny 
Tiako i Madagasikara (TIM). Miisa dimy indray ireo solombavambahoaka lany tamin’ny anarana antoko 
vitsivitsy nandray anjara tamin’iny fifidianana iny. 

Hanana tombony, noho izany, ny mpanohana fitondrana amin’ny fandaniana an’ireo volavolan-dalàna 
fankatoavana ao amin’ ity rafitra mpanao lalàna ity. “Tratra ny tanjona ary hanao an’izay fomba 
haha­fahana mizotra any amin’ny fampandrosoana an’i Madagasikara izahay. Laharam-pahamehana 
fametrahana ny fitsinjaram-pahefana tena izy”, hoy i Marie Thérèse Volahaingo, depiote lany 
amin’ny distrikan’i Bealalana, nitondra ny tenin’ny IRD, tetsy Ambohidahy. 



Efa nisy rahateo ny fanam­baran’ireo kandidà depiote tsara toerana miisa roapolo, talohan’ity 
vokatra ofisialy omaly ity izay nilaza ny fanohanany ny fitondrana ankehitriny. Mety ho tody hatramin’ny 
any ho any izany izy ireo no hiara-dia amin’ ny fitondrana, eny Tsimbazaza. 

Nanamafy ny fanapahan-keviny hijoro amin’ny fanohe­rana ny fitondram-panjakana kosa ireo depiote 
amin’ny antoko TIM. “Ilaina ny fano­he­­rana mba tena hisian’ny demokrasia marina ao amin’ ny 
Hitondra fampandrosoana izany”, hoy ny depiote avy amin’ny antoko Tim, Razafimanantsoa Hanitra. 

Nisongadina tao anatin’ ny kabary nataon’ny filohan’ ny HCC, Rakotoarisoa Jean Eric, kosa ny fanomezana 
ho an’ireo depiote handray toerana eny Tsimbazaza. Nambarany fa tsy azo afenina ny fahabetsahan’ireo 
tsy nifidy tamin’iny fifidianana depiote iny. “Tokony haverina ny hasin’ny andrimpanjakana 
tokony mba tena hijery an’izay maharary ny vahoaka ianareo depiote”, hoy izy tsy niahotra. Ankoatra 
mpanakanto vitsivitsy, dia minisitra teo amin’ny fitondrana teo aloha miisa efatra no lany solombavambahoaka. 
ihany koa ireo olom-boafidy teo aloha mbola tafaverina eny Tsimbazaza. 











Enregistrer mon nom, mon e-mail et mon site web dans le navigateur pour mon prochain commentaire. 



