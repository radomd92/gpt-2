AMBOHIMANGAKELY  : SARONA IREO JIOLAHY NANGALATRA ENTANA 3 MILIARA AR TANATY KAONTENERA | NEWSMADA

Par Taratra sur 17/03/2017 

Nidoboka am-ponja afakomaly ireo jiolahy tompon’antoka tamin’ny fanodinkodinana sy fangalarana 
tanaty kaontenera nentin’ny kamiaobe iray avy Toamasina. Mitentina 3 miliara Ar ny vidin’ireo 
lasan’ireo jiolahy… 



Saron’ny polisy misahana ny ady heloka bevava, sakelika voalohany teny 67 ha sy Ambohimangakely, 
alahady teo ireo jiolahy tompon’antoka tamin’ity halatra sy famakiana kaontenera ity. Araka 
fanazavan’ny polisy, nahodinkodin’ireto jiolahy ireto ny kamiaobe iray nitondra kaontenera 
entana maromaro mitentina 3 miliara Ar an’ny tranombarotra iray. Avy any Toamasina io kamiaobe 
ka novinavinaina hiditra teto an-dRenivohitra ny alatsinainy teo kanefa tsy tonga. Nantsoin’ny 
ny lehilahy iray antsoina hoe i Lava izay nampiandraiketin’ny tompony ireo entana ireo. Nilaza 
ity lehilahy ity fa hoe tratran’ny olana ara-teknika tao Moramanga ilay kamiaobe nitondra entana. 
marina anefa, nahodin’i Lava ny entana tao anatin’ilay kaontenera izay milanja 30 t ka nafindrany 
kamiaobe hafa teo Ambohimangakely, araka ny fanazavan’ny polisy. Kojakoja momba ny fanamboarana 
no nentin’ilay kamiaobe. 

Nametraka fitoriana teny amin’ny polisy misahana ny heloka bevava, taorian’izay, ny tompon’entana 
nanjavona ilay olona nampiandraiketina ny entana. Nandeha ny fikarohana ka noraisim-potsony 
mpangalatra. Fiara an’olona mipetraka eny Andoharanofotsy ity nampiasaina namindrana ireo 
halatra. 

Nitohy ihany ny fikarohan’ny polisy ka tratra teny 67 ha ihany i Lava sy ireo namany nivarotra ny 
halatra. Niaiky ny halatra vitany ireto jiolahy ireto. 



Les commentaires sont fermées. 

