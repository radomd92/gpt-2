AMBOHIBARY  MORAMANGA : JIOLAHY ZAZA AMAM-BEHIVAVY MIRONGO BASY, OLONA ROA VOATIFITRA – MIDI MADAGASIKARA

Fanafiahana mitam-piadiana no nahazo ny tokantrano iray tao amin’ny fokontany Befotsy ao anatin’ny 
Ambohibary izay fito kilaometatra miala ny distrikan’i Moramanga ; ny alin’ny 17 aogositra 2016 
ho tamin’ny 12 ora alina ka hatramin’ny 1 ora maraina ary naharatràna olona roa vokatry ny tifitra 
amin’ny lohany sy teny amin’ny tanany. Manao ireny pataloa mitovitovy amin’ny mpitandro filaminana 
ireo jiolahy sady misaron-tava. Nitondra basy sy antsy ireo mpanafika ; miisa fito ary vehivavy 
iray tamin’izy ireo sady nitondra zaza. Tokantrano roa no nahazon’ireo olon-dratsy vola nandritra 
ora iray nanaovany ny fanafiana io. Mbola tao anatin’ny torimaso tanteraka ireto fianakaviana 
izao niharan’ny fanafihana izao, sady taitra tampoka tamin’ny poa-basy. Anisan’ny notadiavin’ireto 
ireto talohan’ny nandravany an’ireo entana maro sy ny vola tao am-pivarotana ny zanaka vavin’ireo 
saingy afa-nandositra nandritra ny fipoahan’ny basy ity tovovavy ity. Taorian’ireo dia izay 
nifanena taminy tao ivelany no notereny nampiditra an-trano azy ka nahazoany vola hatrany. Vokany 
tokantrano roa no niharan’ny fanafihana ary olona roa no naratra vokatry ny fifanoherana ary bala 
no hita teo amin’ny tokotany manodidina ny trano voatafika. Miantso ny fiaraha-miasa amin’ny 
filaminana hatrany ny ben’ny tanànan’Ambohibary, satria efa vonona hatrany ireo fokonolona 
fanomezan-tanana amin’ny filaminana. 




















