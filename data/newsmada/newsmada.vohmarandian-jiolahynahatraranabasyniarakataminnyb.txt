VOHÉMAR: ANDIAN-JIOLAHY NAHATRARANA BASY NIARAKA TAMIN’NY BALA | NEWSMADA

Par Taratra sur 11/09/2019 

Voasambotry ny zandary avy ao amin’ny GAPJ (Groupe d’appui de la police judiciaire) tao amin’ny 
Antanimasina, kaominina ambanivohitr’Ampondra, distrikan’i Vohémar, ny herinandro teo, ireo 
miisa valo. Nahasamborana ireto jiolahy ireto ny hetsika nataon’ny zandary notarihin’ny Kly 
Hajatiana tao anatin’ny faritra Sava momba ny ady amin’ny tsy fandriampahalemana izay mampikaikaika 
vahoaka. Nametraka paikady sy vela-pandrika ny zandary ka niafara tamin’ny fahatrarana ireto 
ireto. Tratra tany amin’izy ireo, nandritra ny fisavana nataon’ny zandary, ny basy lava iray niaraka 
bala miisa 13 ka efa nampiasaina ny 10 amin’ireo bala ireo. Nandritra ny famotoran’ny zandary no 
fa jiolahy efa raindahiny amin’ny halatra omby ry zalahy ireto ary efa nifampitadiavan’ny mpitandro 
any an-toerana. Tsy vitan’izay fa mbola manao famotsiana omby sy hosoka momba ny taratasin’omby 
izy ireo. Niaiky ny heloka vitan’izy ireo nandritra ny famotoran’ny zandary. 



Les commentaires sont fermées. 

