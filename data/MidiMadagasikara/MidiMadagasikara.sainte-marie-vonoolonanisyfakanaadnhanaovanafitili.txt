SAINTE-MARIE- VONO OLONA : NISY FAKANA « ADN » HANAOVANA FITILIANA ANY FRANTSA, HITADIAVANA NY MARINA – MIDI MADAGASIKARA

Nanazava ny fizotry ny fanadihadiana sy ilay raharaha famonoana teratany frantsay roa tany Sainte-Marie, 
prefe any an-toerana Atoa Ralava Simon Christopher. Valan-dresaka nataony taorian’ny fihaonan’ny 
komity misahana ny filaminam-bahoaka, tao Sainte-Marie izay nandinika ny fizotry ny toe-draharaha, 
ny fisian’ny tsy fahafalian’ny vahoaka izay mety hisian’ny fidinana an-dalam-be. 

Fitiliana “ADN”. “Manaraka akaiky ny fizotry ny raharaha ny tenako; efa vita avokoa izao ny fanadihadiana 
ho an’ireo olona 9 voarohirohy tamin’ity raharaha vono olona ity. Ny olana izao, dia ny fitondrana 
antontan-taratasy sy ireo olona voarohirohy ireo eo anivon’ny fitsarana Toamasina, noho ny faharatsian’ny 
miteraka faharatsian’ny ranomasina”, hoy Atoa Ralava Simon Christopher. Nohamafisin’ity prefen’i 
ity hatrany, fa isan’ny anton-dian’ireo zandary frantsay roa avy ao La Reunion iraky ny fitsarana 
tonga tao Sainte-Marie, ny fakana ny “ADN” -n’ireo voarohirohy, satria hisy ny fakana izany ho 
teratany frantsay roa maty, any Frantsa. Ho fitadiavana ny marina no antony, miara-miasa rahateo 
fitsarana malagasy sy ny frantsay amin’ity raharaha ity. 

“Festival Tsolabe”. Taorian’ny “festival des baleines” izay niarahana tamin’ny Cetamada niasan’ilay 
frantsay vavy maty iny ny volana jolay teo, dia nanomboka omaly kosa ny “festival Tsolabe” mikasika 
trozona ihany; izay andiany faha-8 ny amin’ity taona ity. Noho ny zava-misy any an-toerana amin’ny 
fahafalian’ny vahoaka amin’ireo “zanaky nosy” voarohirohy amin’ity raharaha vono olona ity 
mikasa ny hidina an-dalam-be, sy ho fiarovana ireo hiatrika ity “festival Tsolabe” ity, dia nohamafisina 
fiambenana ny toerana hisian’ny hetsika, indrindra ny ao Lokintsy izay vavahady fidiran’ny olon-dratsy 
hatrany ny prefen’i Sainte-Marie Ralava Simon Christopher. Ny alahady 4 septambra ho avy izao 
hifarana ao Sainte-Marie ity “festval Tsolabe” ity. 




















