MAHAMASINA  : TRANO BIRIKY IRAY NIRODANA TAMPOKA | NEWSMADA

Par Taratra sur 22/02/2018 

Trano lehibe iray nirodana teny Mahamasina, tsy lavitra ny sekoly Saint Joseph, omaly tokony ho 
11 ora antoandro. Tsy nisy ny olona naratra na nianjeran’ity trano ity, fa ny entana kosa no tototra 
Voalaza fa tsy nisy olona rahateo tao an-trano tamin’io. Na izany aza, ratsiratsy ihany ny firodanana 
nihotsaka tanteraka ny rindrin’ny trano rehetra. Toerana somary mikisilasila ihany koa ity nisy 
trano ity. Tonga teny an-toerana ny mpamonjy voina sy ny mpitandro filaminana. Tsy nisy natahorana 
trano hafa eo amin’ny manodidina. Na izany aza, nampahatsiahy ilay vatobe nianjera tamina trano 
Ambanin’Ampamarinana ity. Ankoatra ity, nisy trano iray koa nirodoana teny Ambohimahitsy, akain’iny 
antsoina hoe fasan-dravoalavo. Fotoana izay tokony hanaraha-maso ireo trano rehetra miorina 
vato, na amin’ireo toerana mikisolasila maro eny Mahamasina, Ankadilalana, sns, iny. Andrasana 
fepetra izay hisorohana ny loza tahaka iny niseho ny asabotsy iny. 



Les commentaires sont fermées. 

