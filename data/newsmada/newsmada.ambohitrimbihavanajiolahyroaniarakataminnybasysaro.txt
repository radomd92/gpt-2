AMBOHITRIMBIHAVANA : JIOLAHY ROA NIARAKA TAMIN’NY BASY SARON’NY ZANDARY | NEWSMADA

Par Taratra sur 29/12/2017 

Saron’ny zandary ireo jiolahy raindahiny mpanao fanafihana eny Ambohimangakely. Tratra ihany 
ny basy vita gasy sy fitaovana hafa. Nalefa eny Tsiafahy izy roa lahy. 

Jiolahy mitam-piadiana miisa roa no voasambotry ny zandarimariam-pirenena eny Ambohimangakely, 
am-panafihana, ny 21 desambra teo, tokony ho tamin’ny 9 ora alina, tany Anketana, fokontany Ambohitrombihavana, 
Ambohimangakely. Miisa dimy ireo jiolahy, tsy nisy nisaron-tava, nikasa hiditra sy handroba 
amin’ny tokatranon’olona iray tao an-toerana. “Nalaky niantso vonjy tamin’ny finday ny manodidina 
vetivety dia tonga ireo zandary izay efa teo am-panaovana fisafoana toy ny fanaony isan’alina 
amin’ny fatritra tsy lavitra io nisy nanafika io”, hoy ny fanazavana. Tsikaritr’ireo jiolahy 
ny fahatongavan’ny zandary satria misy tsy manao afa-tsy ny mitsikilo izay mety ho fiavian’ny 
filaminana ny sasany amin’izy ireo. Raikitra, noho izany, ny fifanenjehana. 

Ankoatra ny fanarahan-dia ireo jiolahy ireo, nisy koa ny fisakanana ireo lalana tokony hivoahan’izy 
Jiolahy roa no voasambo-belona taorian’izany ary mbola tratra teny amin’izy ireo ny fitaovana 
toy ny basy vita gasy iray miaraka amin’ny bala iray, antsy iray, barre à mine sns. 

“Marihina fa efa maro ny olona niharan’ny fandrobana sy fanendahana tao amin’ny faritra teny. 
olona voasambotra ireo no voatondro sy fantatr’ireo niharam-boina fa anisan’ny nanantanteraka 
asa ratsy izany eny Tsarahasina sy ny monodidina”, hoy ny zandary. Mbola mitohy ny fikarohana ireo 
izay nandositra. Natolotra ny fampanoavana ireo roa lahy tratra ka naiditra am-ponja vonjimaika 
amin’ny fonjaben’i Tsiafahy miandry ny fitsarana azy. 



Les commentaires sont fermées. 

