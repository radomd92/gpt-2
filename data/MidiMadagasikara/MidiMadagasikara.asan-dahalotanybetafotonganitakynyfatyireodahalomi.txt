ASAN-DAHALO TANY BETAFO : TONGA NITAKY NY FATY IREO DAHALO – MIDI MADAGASIKARA

Notafihan’ny dahalo 15 lahy mahery ny fokontany iray tao amin’ny distrikan’i Betafo, ny faran’ny 
2016 lasa. Vokany, dahalo iray no maty nandritra ny fifandonana. Nifanilihan’ny fokonolona teny 
ny fatin’ity dahalo ity ka niteraka savorovoro. Noho izany dia naterina tany amin’ny kaomisarian’ny 
Betafo ny razana, ka izy ireo no niandraikitra ny fandevenana azy any amin’ny fasam-bahiny. Raha 
ny resadresaka niarahana tamina ramatoa iray mponina eny an-toerana dia tonga tao amin’ilay fokontany 
asan-dahalo ireo mpanafika haka ny fatin’ny naman’izy ireo ny alakamisy lasa teo. Noho ny fahatahorana 
tsy nisy sahy nifanatrika tamin’ireto jiolahy izy ireo, araka izany. Nasain’izy ireo hitaky ny 
any amin’ny manam-pahefana anefa izy ireo. Raha zohina ny fandehan’ny fanafihana dia dahalo 15 
mahery no nangalatra omby 32 tamin’ny iray ora tolakandro. Tsy nanaiky lembenana ireto fokonolona 
nanatanteraka fanarahan-dia avy hatrany. Nanampy azy ireo tamin’izany ny manam-pahefana sy 
olona vitsivitsy tao anatina fiara sendra nandalo teo an-toerana minitra vitsy taorinan’ity 
fanafihana ity. Nisy tamin’ireo fokonolona no dahalo niova fo ka mahalala tsara ny fomba fiadin’ny 
ka mora foana ny nanatratrana ireo mpangalatra omby. Samy nanana fitaovam-piadiana ny andaniny 
ny ankilany tamin’izany ka raikitra ny fifampitifirana. Nanararaotra ny tsy fahampiam-balan’ 
dahalo ny fokonolona ka nahatifitra iray tamin’izy ireo, izay maty teo no ho eo. Tafaporitsaka 
ireo ambiny raha vao nahita ny fivadihan’ny tantara. Omby iray tamin’ireo 32 very no maty novonoin’ireo 
teny an-dalana fa tafaverina soamantsara tamin’ny tompony kosa ny ambiny. 




















