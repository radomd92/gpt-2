VONINAHI-PIRENENA : REHEFA MATY VAO RAMALALA

Rehefa maty ny olona iray dia omena mari-boninahitra manokana mba ho fankatoavana ny asa natao 
indrindra fa raha olona mpanakanto, mpanoratra, miaramila maty teny an’ady, ary mpanao pôlitika. 

Miteraka resabe amin’ny olona maro ity fomba ity satria mahasanganehana ihany. Ilain’ny olona 
azy mba ho fankasitrahana azy sy ho fanomezana voninahitra azy sy hanohizany ny asa soa izay ataony 
an’ny firenena amin’ny andro fahavelomany ny fanomezana mari-boninahitra toa ireny. 

Sarotra ny fepetra ahazoana izany mari-boninahi-pirenena izany na inona na inona grady omena. 
maintsy misy fanadihadiana manokana ary sarotra ny fahazoana azy. Misy ny efa aman-taonany maro 
omena azy ity. 

Rehefa maty nefa tsy sarotra toa izany ny fepetra takiana fa toa mandeha amin’ny torampon’izay 
ny raharaha. Dia mametraka fanontaniana ny olona maro hoe inona no ilain’ny maty izay mari-boninahitra 
? Tsy hisy fijerena izany intsony any an-danitra ary tsy ho raharahian’Andriamanitra akory. Tsy 
ny sazy homen’Andriamanitra velively izany. 

Maro no ilaina izany raha mbola velona anefa izy. Tsy ho ary ho voatanisa avokoa fa tena be dia be no 
azy. Koa nahoana raha toa ka amin’ny fahavelomany no omena ireo mari-boninahitra omena amin’ny 
ireny? 



