FANAMAIVANANA NY FITOANAN'NY FIARA :: RAIKITRA NY FANASAZIANA AMIN’ IREO LALANA ETO AN-DRENIVOHITRA • AORAHA

Nihatra ny sazy. Niroso tamin’ny fampiharana ny lalàna sy fanomezana sazy an’ireo fiara rehetra 
nijanona teny amin’ireo toerana voarara ny kaominina Antananarivo renivohitra (CUA), omaly, 
Ambondrona sy ny lalana «Boulevard de l’Europe». Nopetahina rojo vy ny kodiaran’ireo fiara mandika 
niaraka tamin’ny fanomezana taratasy fanasaziana. Isan’ireo toerana voarara tsy azo iantsonana 
lalan’ny mpandeha an-tongotra sy ireo efa misy takela-by manamarika izany fandrarana izany. 

«Tokony samy hanaja ny lalàna mifehy ny fifamoivoizana ny mampiasa ny lalana, ka tsy hijanona eny 
toerana tsy azo ijanonana ho fanatsarana ny fifamoivoizana eto an-drenivohitra», hoy ny fanentananan’ny 
Sampandraharaha misahana ny fitaterana sy ny fifamezivezena an-drenivohitra (DTMU) avy ao amin’ny 
Raveloson Landy Harilala. Niaraka nifarimbona nanatanteraka ny asa ny teo anivon’ny DTMU sy ny 
monisipaly ary ny Pôlisim-pirenena. Voalaza fa tsy hijanona hatreo ny asa fa mbola hitohy eny amin’ireo 
hafa eto an-drenivohitra. 

Tetsy ankilany, manaiky ny fandaminan’ny CUA ireo mpivarotra amoron-dalana izay nihaona tamin’ny 
ny CUA. Manomboka izao dia tsy maintsy manaraka hitsy ny mpivarotra rehetra fa tsy mahazo mibahana 
amin’ny toerana ivarotany intsony . 

Andrasana kosa ny fepetra raisina momba an’ireo posy sy sarety ary kalesy, ankoatra ny fanamboaran-dalana 
tena antony mampitohanany fifamoivoizana amin’ireo arabe maro eto an-drenivohitra. 









Enregistrer mon nom, mon e-mail et mon site web dans le navigateur pour mon prochain commentaire. 



