MAHAMASINA : TRATRA REMENABILA – MIDI MADAGASIKARA

Ela nitoratorahana Remenabila ka tratra ihany ! Nampikaikaika ny olona sendra azy ity lehilahy 
ho 40 taona mahery ity, indrindra fa ireo tompona trano fisakafoanana, teny amin’ny faritra Mahamasina 
ny manodidina iny. Nandefa fampitandremana ho an’ny hafa mihitsy aza moa ny sasany tamin’ireto 
tao anaty facebook, ny amin’ity rangahy ity. Mihinana izay laniny mantsy ranamana ary rehefa laniny 
sakafo, mitetim-bidy aman’alina dia mody manao adala rangahy ity, ka lasa tsy mandoa vola. Ny alarobia 
izy no voasambotry ny pôlisy avy amin’ny boriborintany faha-4, raha niditra tao amina fiangonana 
teo amin’ny manodidina. Fantatra tamin’izany, fa saika hangalatra ny rakitra sy ny kalisy ary 
bokim-piangonana ity olona ity. Voalazan’ireo mpitandro filaminana ihany koa fanaon-dRemenabila, 
nahafantaran’ny maro azy, ny mangarona ny paosy sy ny paoketran’ireo mpiangona ary rehefa tratra 
dia mody lasa adala. Natolotra ny fitsarana omaly “Remenabila”. Inoana fa hilamin-tsaina amin’izay 
tompona hôtely sy ny mponina eny amin’iny faritra iny. 



