BAOLINA KITRA - CHAN 2020 :: HIFOTOTRA AMIN’NY FITILIANA AN’I NAMIBIA NY MPANAZATRA NASIONALY • AORAHA

Isan’ny vaindohan-draharahan’ny Federasiona malagasin’ny baolina kitra ny fiatrehan’ny ekipam-pirenena 
ny Barea ny fiadiana ny ho tompondakan’i Afrika natokana ho an’ireo mpilalao ao amin’ny fifaninanam-pireneny 
ny CHAN 2020. Hifandona amin’i Namibia indray ny Barea rehefa avy tafavoaka mpandresy nanoloana 
Mozambika. Eo am- panaovana ny fitsirihana momba ny ekipa hifandrina aminy ny delegasiona malagasy. 
fahairaika amby roapolo amin’ny zato maneran-tany i Namibia raha toa ka fahaenina amby sivifolo 
i Madagasikara. 

“Mandinika ny fomba filalaon’i Nambia izahay teknisianina, amin’izao fotoana izao. Ny horonantsary 
ny fihaonan’ireo mpilalao namibianina tamin’ireo Kômôrianina no hojerena manokana”, hoy Andriamanarivo 
mpanazatra ny Barea. 

Hanomboka amin’ny 9 septambra ho avy izao eny amin’ny kianja any Carion ny fampivondronana voalohany, 
ny fahafenoan’ireo mpilalao rehetra amin’ny 16 septambra, aorian’ny fifaninanana afrikana 
hatrehin’ny klioba Fosa Juniors sy Cnaps Sport. Nitombo ho lasa valo amby roapolo ireo mpilalao 
handrafitra ny ekipam-pirenena hiatrika an’i Namibia raha toa ka noheverina ho fito amby roapolo 
aloha. 











Enregistrer mon nom, mon e-mail et mon site web dans le navigateur pour mon prochain commentaire. 



