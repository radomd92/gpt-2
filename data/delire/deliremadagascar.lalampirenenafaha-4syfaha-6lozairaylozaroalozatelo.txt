LALAMPIRENENA FAHA-4 SY FAHA-6: LOZA IRAY, LOZA ROA, LOZA TELO… | DÉLIREMADAGASCAR



Tsy hialan-tsampona ny lalampirenena rehetra manerana an’i Madagasikara, indrindra ireo mampitohy 
sy tanàna lehibe toy ny faha-2 sy faha-7. Na izany aza anefa, dia mba misy fotoana ihany tsy nitrangan’ny 
fifamoivoizana etsy sy eroa. 

Ny tontolo andro sy alina hamakivakiana ny lalampirenena roa mampitohy an’i Diego sy Antananarivo 
hahitana loza samy hafa fitrangana. Anisan’izany itony camion be semi-remorque nifampitarika 
câble ka nilaozan’ny frein teo amy fidinana ilay notaritina, ka namantana nidaraboka amoron’antsana. 
nisy ny aina nafoy, fa ny tena olana dia nibahana lalana ilay camion be nitarika ka nanjary tapaka 
lalana ka tsy afaka nandeha intsony ny rehetra, na ny midina na ny miakatra. Fifamaliana koa no re 
mba miangavy ireo voatazona ny mba hanitsihitsiana ilay camion mpitarika. Fampiakaram-peo miaro 
tsy madio no setriny. Ny mpanao gazety manao ny asany maka sary mba hampahafantatra ny besinimaro 
fahorian’ny camioneurs manao ny asany indray koa aza no mahazo fandrahonana. Tratran’ny be noho 
ihany anefa ilay tompon’ny camion nidaraboka amoron’antsana ka nanaiky nanakisaka ilay mpitarika, 
dia afaka nihorirana amoron’antsana koa ny rehetra tsy te handry an-dalana eo. 60 km atsimon’Ambanja 
nitrangan’izany. 

Asa koa izay nanjo itony semi-remorque be an’ny Sinoa ao amy China Shipping fa dia nikipily any anaty 
koa ilay semi. Tavela nitsivalam-pandry teo koa. Nisy ambiny malalaka ihany anefa ny ankavanan-dalana 
dia afaka nisompirampirana avokoa izay nandalo teo na kely na lehibe. Tsy nisy maty koa na naratra 
fa ny entana no be niraraka, na koa navoaka mihitsy hahamaivana ny fampiakarana. Tany ambadik’Ambalabongo 
Maevatanana no niseho ny tsy nety. 

Fa ireo Karana nitafy fanamiana fitondra mianjaika (hivavaka) kosa dia nisy namoy ny ainy raha 
frein teo anelanelan’Andriba sy Mahatsinjo ny Sprinter izay heverina fa nofaina. Soa fa teo ambany 
fiara maromaro nifamoivoy tamy RN4 no nitranga ny loza ka afaka nanao tana-maro namonjy sy namoaka 
naratra mafy tanaty fiara nidaraboka. Tazana ho voa mafy ihany ilay Karana zokiolona roa navoaka 
teo amy varavarankely fivoahana raha misy loza. 

Ny andro rahateo mafana be ka tsy manamora ny figenagenaina ireo maratra mafy nosokirina tao. Loza 
loza roa, loza telo… Be loatra raha mihoatra izay! 





Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

