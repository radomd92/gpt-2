FAMONOANA SINOA TENY IVATO  : NAHARITRA ADIM-PAMANTARANANDRO MARO NY FAKANA AM-BAVANY | NEWSMADA

Par Taratra sur 28/03/2017 

Ora maro, ary efa ny alina tontolo ny nakana am-bavany ireo Sinoa fito sy Malagasy roa teny amin’ny 
Anosy, omaly, momba ny famonoana mpivady sinoa teny Ivato, ny 17 marsa lasa teo. Nivezivezy tao 
fampanoavana sy tany amin’ny mpitsara zokiolona ireo olona sivy ireo. Anisan’izany ilay Sinoa 
atidoha sy namono azy ireo, antsoina hoe Shao Wei, 24 taona, tratra farany tany Ambondromamy. Ity 
izay efa nigadra tany Sina ary izao nandeha taty amintsika izao, ary nahavanon-doza. Lonilony 
teo koa ny fangalarana ny vola sy ny fiaran’ireo Sinoa mpivady ireo. Efa niaiky ny heloka nataony 
ity, ary efa natao teny Ivato ny famerenana ny fomba namonoana ireo mpivady. Ireo olona hafa kosa, 
mpiray tsikombakomba nanamora ny famonoana sy ny vela-pandrika ho an’ireo mpivady. 

Marihina fa fanadihadiana niarahan’ny zandary sy ny polisy ny natao tamin’ity raharaha ity. Nandeha 
ny feo fa mety misy ny resaka hafahafa tao anatin’ny famotorana ka nahatonga ny eo anivon’ny fitsarana 
baiko fa iarahana ny fanadihadiana. 



Tsy mbola nisy ny fanambarana ofisialy avy amin’ny tompon’andraikitra samihafa momba ity “Raharahan’ny 
ity. Na ireo tompon’andraikitra avy amin’ny ambasady miahy azy ireo, aza tsy nanisy teny. Misy 
ny fanaraha-maso ireny teratany vahiny miditra eto amintsika ireny? Ny sinoa toy ity namono ity, 
fa efa nigadra tany aminy tany, ary tafiditra mora foana eto Madagasikara. Tsy mba misy ny fepetra 
amin’ny olona tokony hiditra honina eto amintsika. Ireo Sinoa izay maro tonga eto amintsika, tsy 
mazava fa manangana fivarotana sy filokana etsy sy eroa, ankoatra ny fitrandrahana, sns. Inona 
fanazavan’ny fitondrana momba azy ireo? 





Les commentaires sont fermées. 

