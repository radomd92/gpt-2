AFRIKA ATSIMO: NIZARA TRAIKEFA TAMIN'IREO VEHIVAVY MALAGASY SOLOMBAVAMBAHOAKA | DÉLIREMADAGASCAR



Volana aogositra, volan’ny vehivavy afrikana tatsimo. Ho fanamarihana izany dia nanasa an’i 
Mbete-Kgositsile, Filohan’ny Antenimierampirenen’ny afrikana tatsimo teo aloha ny masoivohon’ny 
Atsimo miasa eto Madagasikara. Nandalo teny amin’ny lapam-panjakana Tsimbazaza i Baleka Mbete-Kgositsile 
tapak’andro marainan’ny 21 aogositra 2019. Amin’ny maha vehivavy voalohany nitàna ny andraikitry 
filohan’ny Antenimierampirenena sady efa filoha lefitry ny repoblikan’i Afrika Atsimo (mitovy 
andraikitry ny praiministra eto Madagasikara), teo anelanelan’ny 25 septambra 2008 sy 9 mey 2009 
dia nizara ny traikefa tamin’ireo vehivavy malagasy solombavambahoaka ny tenany. 

Nambarany tamin’izany fa nampahomby ny firenena afrikana tatsimo ny fanajàna ny tsy fitoviana 
amin’ny lafiny hevitra io, na kolontsaina sy ny maro hafa. Nambarany fa zava-dehibe ny fanekena 
tsy mitovy ny olona tsirairay ary mila henoina avokoa izy ireny. Nampiharina teny anivon’ny Antenimierampirenena 
izany (2004-2008) satria ny filohan’ny Repoblika tamin’izany mihitsy no namporisika fa olona 
amin’ny antoko politika tsy mitovy firehana amin’ny filoha no tokony ho filoha lefitry ny Antenimiera 
tanteraka izany. Araka ny fanazavany hatrany dia anisany nampivoatra ny fireneny ny fampitovian-jo 
amin’ny lahy sy ny vavy. Lalan-tsaina nentina tamin’izany ary mbola mitohy ankehitriny ny fiheverana 
vehivavy rehefa hanapa-kevitra. “Tsy manankery ny fanapahan-kevitra raha tsy nisy fifampiresahana 
vehivavy”. 

Nilaza i Baleka Mbete-Kgositsile fa “poizina ny politika” fa ny tena zava-dehibe dia fahaizana 
ny tombontsoan’ny daholobe. Noho izany, “manana andraikitra ianareo, zava-dehibe ny fahaizanareo 
ny tsara sy ny ratsy”, hoy ny hafatra nomeny tamin’ireo olom-boafidy. Amin’ny fomba ahoana no hampiharana 
rehetra izany eto amintsika? 





Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

