ANOSIZATO ATSINANANA  : FATIN-JAZAKELY TANATY SELOFANINA HITA TAO ANATY TATATRA | NEWSMADA

Par Taratra sur 05/07/2017 

Nampihoron-koditra! Fatin-jazamenavava lahikely iray tanaty selofanina hita tao anaty tatatra 
Anosizato Atsinanana, omaly maraina. Raha ny fahitana azy, efa teraka ity zazakely ity vao novonoin-dreniny 
ny nampidirana azy tao anaty selofanina ka nariana tao anaty tatatra… 



Hatairana ny an’ireo mponina teny Anosizato Atsinanana, omaly raha nahita ity fatin-jazakely 
manan-tsiny novonoin-dreniny ity. Nofonosina lamba fotsy ilay zazakely vao natsofoka tao anaty 
vao natsipy tao anaty tatatra. Araka ny fitantaran’ireo olona teny an-toerana, olona mpanadio 
no nahita ilay selofanina nitsingevana teo ambony rano maloto. Nojereny ilay selofanina ka fatin-jazakely 
nihosin-dra miaraka amin’ny tadim-potrany no hitany. Nitangorona vetivety avy hatrany ny olona 
ilay fatin-jazakely. Efa mangana ny lohany sy ny vatany raha ny fahitana azy. 

Tonga teny an-toerana nijery ity fatin-jazakely ity ny tompon’andraikitra teo anivon’ny fokontany, 
tsy mbola fantatra kosa hoe iza ny reniny ka nahavanon-doza izao fihetsika feno habibiana tamin’ity 
ny ainy ity izao. Mety teo amin’ny iray andro na roa andro teo ho eo ny nanariana ity zazamenavava 
faty tao anaty tatatra ity, araka ny tombatomban’ny olona izay nahita izany. 

Aiza ny fiarovana ny zon’ny ankizy manoloana ny fihetsika mamoafady toy izao? Vao avy nankalaza 
andron’ny ankizy rahateo isika nandritra iny volana jona lasa iny. Nohirahiraina hatrany ny fiarovana 
zon’ny ankizy indrindra ny herisetra mianjady amin’ny ankizikely nefa izao ny anaovana ny zazakely. 
homena ny sazy faran’izay henjana ny olona mahavita manao herisetra feno habibiana amin’ny zazakely 
izao. 



Les commentaires sont fermées. 

