AKANY AVOKO : NAHAZO FITAOVAM-PIANARANA NY MPIANATRA 150 | NEWSMADA

Par Taratra sur 27/10/2016 

Nanolotra fitaovam-pianarana ho an’ny ankizy beazina ao amin’ny akany Avoko eny Ambohidratrimo, 
ny orinasa Star. Andiany faharoa izao taorian’ny teny amin’ny fokontany Ankadivato sy Mandialaza 
nahatratra 350. Mpianatra 150 nisitraka ny fanampiana. Ahitana kitapo, kahie, sy ny kojakojam-pianarana 
fitaovana notsinjaraina. 

Niorina ny taona 1962 ny Akany Avoko miahy ny ankizy sahirana amin’ny fanabeazana sy fiarovana 
ireo mialoha ny famerenana eo anivon’ny fiarahamonina. Telo taona ka hatramin’ny 18 taona ny zaza 
an-tanana ao. Efa niara-niasa nandritra ny taona maro ny roa tonta amin’ny fizarana fanampiana 
ny fety samihafa. 

Manokana vola 1 miliara Ar isan-taona ho an’ny fanabeazana, fahasalamana, tontolo iainana ny 
Star amin’ny fanampiana ny sahirana. 



Les commentaires sont fermées. 

