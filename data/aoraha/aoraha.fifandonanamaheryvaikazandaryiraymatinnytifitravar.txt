FIFANDONANA MAHERY VAIKA :: ZANDARY IRAY MATIN'NY TIFITRA VARIRARAKA • AORAHA

Lavo am-perinasa. Nihena iray indray ny isan’ny mpitandro filaminana eo anivon’ny Zandarimariam- 
Namoy ny ainy, nandritra ny fanarahan-dia dahalo, tany Amindo kaominina Isoanala, Betroka, afak’omaly, 
zandary « Hors classe », Rakotoarison Jeannot. 

Maty tsy tra-drano io zandary io noho ny tifitra variraraka nataon’ireo mpangalatr’omby. Naratra 
amin’ny feny kosa ny lehiben’ny Borigadin’ ny Zandarimaria, any Isoanala. 

Tetsy an-daniny, lavon’ ny balan’ny mpitandro filaminana ny dimy tamin’ ireo malaso. 

Mbola mitohy, amin’izao fotoana izao, ny fanenjehana ataon’ny zandary any an-toerana. Mbola 
am-pelan-tanan’ireo mpangalatra ihany koa ny omby zato avy norobaina. Omby am-polony noentina hamidy no very, tamin’ity indray mitoraka ity. 

Nosakanan’ny andian-dehilahy dimampolo nirongo basy sy zava-maranitra teny an-dalana ireo 
ireo, afak’omaly maraina. Haingana ny fampandrenesana ny mpitandro filaminana. Namonjy avy 
ny kizo tany amin’ny fokontanin’Amindo ao Isoanala iretsy farany mba hanao ny fanakanan-dalana. 

«Nisy mpiray tsikomban- komba amin’ireo dahalo ny mponina teo an-tanàna. Izy ireo no nampandre 
dahalo mba hanao vela-pandrika hanakanana ny dian’ireo zandary. Tifitra variraraka no nitsena 
mpanara-dia teny an-dalana hihazo ny kizo. Tsy nilavo lefona anefa ireo zandary na dia nisy potraka 
ny namany. Nihanahery ny fifampitifirana izay nahalavo ny sasany tamin’ireo olon-dratsy», araka 
fanampim-panavazana voaray. 

Mbola afaka nanohy ny diany nitondra an’ireo omby avy nangalarina ireo dahalo sasany. Tsy nampiato 
fanarahan-dia kosa ny mpitandro filaminana. Nampan- drenesina ihany koa ireo any amin’ny toerana 
sy ny avy amin’ny Sampana miady amin’ny asan-dahalo (Usad). 









Enregistrer mon nom, mon e-mail et mon site web dans le navigateur pour mon prochain commentaire. 



