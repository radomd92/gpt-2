ANTANIFOTSY : MPIVAROTRA NAMONJY FODIANA VOASAKANA, LASA NY 4 TAPITRISA ARIARY – MIDI MADAGASIKARA

Nisehoana fanakanan-dàlana, tao amin’ny distrikan’Antanifotsy, ny faran’ny herinandro lasa 
ka vola 4 tapitrisa ariary no voalaza fa lasan’ireo jiolahy. 

Tao amin’ny làlana mihazo an’Andranofito no voalaza fa nisehoan’ity asan-jiolahy ity. Mpivarotra 
namonjy tsena no lasibatra tamin’izany, ankevitry ny efa nandrasan’ireo jiolahy ihany ity mpivarotra 
raha ny filazan’ny loharanom-baovao azy. Avy any Andranofito ity rangahy iray, hamonjy fodiana 
Antanifotsy no izao sendran’ny jiolahy izao. Tokony ho tamin’ny 4 ora hariva no nitrangan’ny fanafihana, 
ambony moto ity rangahy ity no nipoitra tampoka avy tao ambadiky ny làlana ireo jiolahy. Avy hatrany 
nanapoaka basy ry zalahy, soa aloha fa tsy nitodika tany amin’ilay rangahy ny vavam-basy, fa nentina 
azy fotsiny ihany izany. Rehefa izany dia lasan’ireo ny vola be tany amin’ity rangahy ity ary nitsoaka 
avy hatrany ireo malaso. Ren’ny fokonolona manodidina ny feom-basy ka nirohatra nijery izany 
vahoaka. Mbola tazan’ny fokonolona ny nandosiran’ireo jiolahy ary raikitra ny fanenjehana. 
fa niditra ny tanàna iray ny sasany tamin’ireo jiolahy, saingy tsy nisy sahy nanaraka tao intsony 
fokonolona noho ny tahotra. Tsy mbola misy tratra ireo jiolahy hatramin’izao raha ny fantatra, 
eo am-pelantanan’ny mpitandro ny filaminana kosa ny raharaha amin’izao fotoana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

