FANAFIHANA FIARA :: MPAMILY KAMIAO MATY VOATIFITRY NY MPANAKAN-DALANA • AORAHA

Namoy ny ainy teny an-dalana, Rabenandrasana Jean Clovis, mpamily fiara kamiao manangom-bokatra 
Analavory-Kiranomena, afak’omaly, maraina tokony ho tamin’ny 6 ora. Notafihin’ ny jiolahy miisa 
nitondra basy ny kamiao nentiny. Voatifitra io mpamily sy ireo olona roa niaraka taminy. Naratra 
iretsy farany. 

Miverina indray ny fana­fihana kamiao mpanangom-bokatra any amin’iny ilany andrefan’Antananarivo 
“Eo am-pandehanana ny fiara kamiao marika “Mercedes Benz” nitondra vokatra no avy hatrany dia 
jiolahy. Bala maro no niantefa tamin’ny mpamily. Teo amin’ ny kibony no voatifitra ny lehilahy 
ary teo amin’ny sorony kosa no voan’ny bala ny vehivavy nanofa ny fiara, izay samy nipetraka teo 
avokoa”, hoy ny loharanom-baovao avy any an-toerana. 

Mbola niezaka nitondra ireo naratra tany amin’ny toeram-pitsaboana akaiky indrindra an’ity 
nisehoan’ ny loza ity ireo olona teo amin’ny manodidina saingy tsy tana ny ain’ilay mpamily noho 
fahaverezan-dra be loatra taminy. Ny nahavariana tamin’ity fanafihana ity dia tsy nisy na inona 
inona lasan’ ireo jiolahy akory. 

Mampiaka-peo manolo­ana an’izao tranga izao ireo mpandraharaha amin’ny fita­terana vokatra 
amin’iny faritra Bongolava iny. “Tsy vao izao no nisy mpitatitra mamoy ny ainy voatifitr’ireo 
Miantso ny mpitondra fanjakana izahay mba hijery akaiky ny zava-misy any amin’ ny faritra Bongolava. 
tsy ny fananana no simba na vola no very lasan’ireo jiolahy dia ny aina no manaraka”, hoy ny mpandraharaha 
kamiao mankany amin’ny faritra Bongolava. 











Enregistrer mon nom, mon e-mail et mon site web dans le navigateur pour mon prochain commentaire. 



