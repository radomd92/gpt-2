FAHABANGAN-TOERANA ENY TSIMBAZAZA :: HO VERY SEZA IREO DEPIOTE VOAFONJA RAHA TSY MIAKA-DAPA HATRAMIN’NY FARAN’NY TAONA • AORAHA

Omena fe-potoana efa-bolana. Mbola hiankina amin’ny fivoaran’ny raharaham-pitsarana mahavoasaringotra 
ireo ny ho avin’ireo solombavambahoaka miisa roa tokony hiaka-dapa eny amin’ny Antenimierampirenena, 
mbola voatana any am-ponja hatramin’izao fotoana izao. Araka ny fanazavana noentin’ny filohan’ny 
Christine Razanamahasoa, omaly, dia mbola ara-dalàna ny maha olom-boafidy sy ny maha depiote 
ireo eny Tsimbazaza na dia eo aza izany tranga izany. 

Nametraka fepetra kosa ity filohana andrim-panjakana ity ka nanipika fa « misy ny fe-potoana mazava 
ny lalàna hahafahana miroso amin’ny famoahana ny fepetra fisian’ny fahabangan-toeran’izy ireo 
amin’ny Antenimierampirenena». « Raha tsy mipoitra izy ireo, amin’ny fivoriana ara-potoana 
eo, izany hoe hatramin’ny fiafaran’io fivoriana io amin’ny volana desambra dia hiroso amin’ny 
fanamarinana ny fahabangan-toerany ato amin’ny Antenimierampirenena ny birao », araka ny fanazavan-dRazanamahasoa 


Miankina amin’ny Hcc 

Anjaran’ny Fitsarana avo momba ny Lalàm-panorenana (Hcc) no manamarina sy mandray fepetra amin’ny 
ny toeran’ireto solombavambahoaka voafonja noho ny raharaha mahavoasaringotra azy ireo ireto, 
« Miakatra misolo toerana azy ireo avy hatrany ny mpisolo toerana azy ireo raha mivoaka ny fanapahan-kevitry 
Hcc », hoy ny filohan’ny Antenimierampirenena. 

Depiote lany tao amin’ny distrikan’i Mahabo tamin’ny lokon’ny tsy miankina ny iray amin’izy ireo. 
iray kosa solombavambahoaka lany tamin’ny anaran’ny vondrona antoko politika “isika rehetra 
amin’i Andry Rajoelina (Ird) tao amin’ny distrikan’i Fandriana. Ilay depiote voalohany no fantatra 
efa voasazin’ny Fitsarana hiditra am-ponja . Itsy iray faharoa itsy kosa no mbola voatazona am-ponja 










Enregistrer mon nom, mon e-mail et mon site web dans le navigateur pour mon prochain commentaire. 



