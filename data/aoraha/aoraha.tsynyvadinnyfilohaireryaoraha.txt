TSY NY VADIN’NY FILOHA IRERY • AORAHA

Angamba tsy masiaka raha miteny fa angadin’ny firenena mahantra, toy an’i Madagasikara, ny fananana 
sy ny havany aman-tsakaiza manararaotra ny fahefana nomen’ny vahoaka azy. Efa fandre sady nalaza 
fampahalalam-baovao teto amintsika ny fisian’ny Filoha voatondro ho nandika lalàna mba ho an’ny 
manokana. Toy izany koa ny vadina Filoha, ny zanany, ny ray aman-dreniny, ireo mpiray tampo aminy 
zanak’olom-pirahalahy na zanak’olom-pianadahy, eny hatramin’ny zana-drahalahiny sy zanak’ anabaviny. Manginy fotsiny ireo namana tandapa manjakazaka etsy sy eroa, eran’ny vazantany efatry 
Nosy mihitsy. 

Eny, izany no niainana sy nifandimbiasana teto, nefa nojerem- potsiny na ihany koa nampitondra 
an’ireo sahy nanohitra sy nanakiana ny endrika fanamparam-pahefana tamin’ny endriny maro samihafa. 
hafa kely no navoakan’ny fampitam-baovaon’ny Fiadidiana ny repoblika, omaly, izay namariparitra 
andraikitra sahanin’ny vadin’ny Filohan’ny Repoblika. Fanambaràna izay toa sady mamafa ny laza 
nampisongadina an’ireo fitondrana teo aloha, no pi-maso amin’ny fanehoan’ny hatsaram- panahin’ny 
Filoha ankehitriny ihany koa. 

Raha ny tokony ho izy, tahaka izay hita any amin’ireo tany mandroso, dia tsy zava-dehibe loatra 
fanazavana sy famariparitana ny andraikitry ny vadina Filoham-pirenena toy izao. Tsy dia nandrenesana 
hafahafa rahateo ramatoa Mialy Rajoelina Razakandisa, na tamin’ny vadiny fony Ben’ny tanàna 
nandritra ny vanim-potoanan’ny tetezamita. Ireo olona akaiky azy ireo sy ny mpiara-miasa manodidina 
Filoha no tena takiana hamoahana fanambaràna toy izao nataon’ny Fiadidiana ny Repoblika izao. 

Ny toky kosa fitaka fa ny hatao no ho hita. Mitohy tokoa ny fanadiovana amin’ny fomba fitantanana 
firenena. Aoka tsy ho mora sodokan’ny fanambaràna sesilany anefa ny vahoaka. Mihoapampana loatra 
gaboraraka tamin’ny fomba fiaina, fihetsika ary fiasa nataon’ireo mpitondra nifandimby. Mila 
ny fitondran-tena eo amin’ireo mpitantana isan’ambaratongany. Mbola malaza ny hetraketraky 
vadin’izao manampahefana isan-tsokajiny izao, na ny zanany sy ny sisa tsy voatanisa. Vehivavy 
hono, mantsy no tokony ho ao ambadiky ny lehilahy matanjaka, saingy tokony ho hery sy tanjaka hampiadana 
vahoaka izany raha eo amin’ireo mpitondra fa tsy vao mainka hampahonena sady hampaory azy. 









Enregistrer mon nom, mon e-mail et mon site web dans le navigateur pour mon prochain commentaire. 



