TOAMASINA: VOASAMBOTRY NY POLISY IREO JIOLAHY MBOLA MPIANATRA | NEWSMADA

Par Taratra sur 20/10/2018 

Vokatry ny fiaraha-miasa eo amin’ny fokonolona Andranomadio parisela 11/44 sy ny Fip Toamasina, 
komisera Rafaliarivo Jules, jiolahy miisa dimy mifoka rongony sady manendaka mpandalo no voasambotra, 
takarivan’ny alakamisy 18 oktobra lasa teo. Araka ny fanazavana nentin’ny kaomandin’ny Fip, 
naharaisana fitarainana maro avy tamina mponina teny an-toerana izy dimy lahy ireto, ary tsy ny 
zava-mahadomelina ihany fa mbola manakorontana ny filaminam-bahoaka sy manendaka eny an-toerana 
mamo. Fantatra fa ny telo amin’izy dimy lahy, mbola mpianatra avokoa. Raha ny zava-misy any Toamasina, 
miverina amin’ny laoniny tanteraka ny filaminana. Nanomboka tamin’ny fahatraran’ny polisy 
Monja (Bebeto) ny 10 oktobra, azo ambara fa milamindamina ny filaminam-bahoaka. Bebeto izay efa 
vonjimaika ao Ambalatavoahangy miandry ny fitsarana azy. Jiolahy tena ikoizana mahavita manatanteraka 
mitam-piadiana maro ao anatin’iray andro. 



Les commentaires sont fermées. 

