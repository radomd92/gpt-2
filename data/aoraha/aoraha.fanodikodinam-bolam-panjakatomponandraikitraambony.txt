FANODIKODINAM-BOLAM-PANJAKA :: TOMPON’ANDRAIKITRA AMBONY IRAY ENY MAHAZOARIVO NAIDITRA AM-PONJA • AORAHA

Vola iray lavitrisa ariary. Io ny teti-bidin’ny fanamboarana biraon’ny kaominina miisa dimy 
Antsiranana II, izay nitarika tamin’ny fampidirana am-ponja vonjimaika olona roa. Tompon’andraikitra 
iray eny anivon’ny Primatiora ny voalohany sy vehivavy iray mpitantana ny orinasa voatondro fa 
ireo trano, ny faharoa. 

Arahin’ny Fitsarana maso kosa ireo Ben’ny tanàna miisa dimy an’ireo kaominina tokony nanamboarana 
ireo. Voampanga ho nanao kiantranoantrano izy ireo tamin’ny fanomezana ny tsenam-barotra hanamboarana 
biraon’ny kaominina. 

Araka ny loharanom-baovao dia nahazo tombony tamin’ny fanomezana fanampiana manokana avy amin’ny 
Atitany ireo kaominina miisa dimy ireo tamin’ny taona 2017. Nisy olona nitaraina tany amin’ny Birao mahaleotena miady amin’ny kolikoly, sampana 
tamin’ny volana aogositra 2017. Nisy ny famotorana ka fantatra fa orinasa iray an’ny vadin’ny 
ambony teo anivon’ny Primatiora tamin’izany fotoana no nahazo ny tsenan’asa. Ahiana ny fisian’ny 
noho izany, satria sady ny Praiminisitra ihany no nisahana ny andraikitra minisitry ny Atitany. 



“Fantatra tamin’ilay fitarainana fa nahazo baiko ny handrotsahana ireo vola tokony hanamboarana 
birao any amin’ny kaontin’ny orinasan’ilay vadin’olona ambony tao amin’ny primatiora ireo Ben’ny tanàna. Hita taorian’ny famotorana ihany koa ny fisian’ny fanomezana 
ara-dalàna, fanaovana sonia hosoka sy fampiasana izany, ankoatra ny kiantranoantrano satria 
nisy antso fahalinana natao fa nomena ilay orinasa avy hatrany”, hoy ny loharanom-baovao. 

Natolotra ny Fitsarana misahana ny kolikoly na ny PAC, teny amin’ny 67Ha ireo olona fito voarohirohy, 
Taorian’izay no nahafantarana fa mety hisy ny fanenjehana ny Praiminisitra tamin’izany fotoana 
amin’ny Fitsarana Avo momba ity raharaha ity. 









Enregistrer mon nom, mon e-mail et mon site web dans le navigateur pour mon prochain commentaire. 



