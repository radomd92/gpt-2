BAOLINA KITRA – «CAN 2019» :: VOAVALIN’I SOUDAN FATY NY BAREAN’I MADAGASIKARA • AORAHA

Nakan’ny ekipa farany isa telo. Nibaby faharesena nanoloana ny ekipan’i Soudan, omaly teny amin’ny 
Cnaps, teny Vontovorona, ny ekipam-pirenena malagasy taranja baolina kitra. Tamin’ny alalan’ny 
1 noho 3, nitovy tamin’ny isa nandresentsika azy ireo tany aminy, no nivoahan’i Soudan ho mpandresy 
andro fahadimy ho an’ny lalaom-bondrona eo amin’ny fiadiana ny amboa­ran’i Afrika, izay hatao 
Caméroun amin’ny taona 2019 (CAN 2019). Azo heverina ho vita ny valin’adin’ i Soudan, tamin’ny nandre­sentsika azy ireo tany amin’ny taniny. Faharesena mitondra lesona 
an’ireo mpilalao malagasy iny hoentina manarina amin’ny manaraka. 

« Mitondra fifonana ho an’ny vahoaka malagasy izahay noho iny felaka mandrivorivo nahazo antsika 
anatrehan’i Soudan iny. Raisiko ny andraikitra amin’ny maha kapiteny ahy. Rehefa tsy ampy ny fifantohana 
tsy maintsy misy ny faharesena. Soa fa nisy an’iny faharesena iny mba hahafahanay manontany tena 
zavatra tsy nety ka nahatonga izany», hoy i Faneva Ima Andriantsima, kapitenin’ny Barea, taorian’ny 
Iny no faharesena voalohany hitan’ny ekipam-pirenena malagasy, notarihin’ i Nicolas Dupuis, teknisiannia frantsay, mitantana ny Barea. « Rehefa misy ny faharesena dia tsy 
jerena ny lesoka nahatonga izany, hanarenana azy amin’ny manaraka. Tsy hanilika andraikitra 
fa horaisinay izany », hoy ity mpana­zatra nasionaly malagasy ity. 

Tamin’ny ankapobeny dia nanindry ny Barean’i Madagasikara saingy tsy nitongilana tany amin’izy 
ny vintana. “Rehefa manindry ianao nefa tsy mamokatra dia tsy maintsy ny mpifanandrina aminao 
manana tombony. Izay ilay baolina kitra”, hoy i Nicolas Dupuis. 

Isan’ny nanampoka ny Barea ihany koa ny nidiran’ny baolina haingana, teo amin’ ny minitra faharoa, 
ity lalao ity. “Rehefa nisaina ny baolina nodakantsika tao anatin’ny tsatokazo nandrasan’i Soudan dia naha­tratra sivy, saingy ny iray ihany no maty”, 
hatrany ny mpanazatra nasionaly malagasy. Efa tany amin’ny minitra faha-76 no nampiditra ny baolina 
ho an’i Madagasikara i Carolus Andriamahitsinoro. 









Enregistrer mon nom, mon e-mail et mon site web dans le navigateur pour mon prochain commentaire. 



