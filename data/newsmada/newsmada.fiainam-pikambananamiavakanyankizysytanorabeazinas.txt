FIAINAM-PIKAMBANANA: MIAVAKA NY ANKIZY SY TANORA BEAZINA SKOTO | NEWSMADA

Par Taratra sur 08/07/2019 

Mbola hafa mihitsy. « Tia karokaroka sy mampiasa saina sy vatana ary fanahy ny ankizy sy ny tanora 
amin’ny fikambanana skoto… Tia miezaka », hoy ny filohan’ny Firaisan’ny mpanazava sy tily tranainy 
sakaiza (FMT2S), Andriantsoa Harvel, ny asabotsy teo tetsy Anosivavaka Ambohimanarina. Natao 
fotoana io ny fizarana fanamiana miisa 500 ho an’ireo antsoina hoe « Voronkely » sy « Lovitao » eo 
tily sy mpanazava. Nanteriny fa tafiditra amin’ny hetsika ataon’ny FMT2S ny fanohanana sy fanampiana 
izao, hampirisihana ireo tanora sy ankizy ireo hivory sy handray andraikitra. « Fanombohana ihany 
fa mbola hitohy any amin’ny faritra. Anisan’izany ny hetsika hatao any Fianarantsoa ny herinandro 
avy io, hizarana izany ho an’ireo tily sy mpanazava any an-toerana. Maimaim-poana izany arakaraka 
filan’ny ankizy”, hoy ihany izy. Namokatra sy nanamboatra izany fanamiana izany ny toby FMT2S. 
ireo kojakoja sy fitaovana ho an’ny skoto izy ireo na ho an’ny olon-tsotra koa aza. Anisan’ny dingana 
hirosoan’izy ireo ny hanatsarana ny fomba fiasa sy ny rafitra ary miasa hatrany ho amin’ny fanohanana 
FMT2S na skoto tranainy aza. 



Les commentaires sont fermées. 

