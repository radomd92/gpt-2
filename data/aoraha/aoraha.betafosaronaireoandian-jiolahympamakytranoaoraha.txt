BETAFO :: SARONA IREO ANDIAN-JIOLAHY MPAMAKY TRANO • AORAHA

Ny vaky trano indray no nahazo laka any Betafo, tato ho ato. Tokantrano efatra no samy naharaisana 
nandritra iny faran’ny herinandro lasa teo iny. Ho tohin’ny fikarohana ireo olon-dratsy, izay 
nampitaraina ny mpizaika nandritra ny isan-taonan’ny fiangonana FLM natao tany an-toerana, 
nahaverezana entana sy kojakojan-dakozia maro, dia niroso tamin’ny fikarohana ireo jiolahy 
tsy voasambotra ny pôlisy any an-toerana. Nandraisana fomba fiasa hafa mihitsy ny momba ireo mpamaky 
ka nanomboka ny zoma lasa teo no nanao ny hetsika fanadiovana ny pôlisy. Nosamborina avokoa ireo 
noahiana ho isany mpandray anjara amin’io resaka vaky trano, ka nahaverezana kojakojan-dakozia, 
entana sarobidy ary biby fiompy io. 

Saika niaiky ny heloka vitany avokoa izy ireo. Tamin’ny alalan’izany sy ny fanondroany ny namany 
no nahafahana nahatratra an’ ireo namany hafa. Tafakatra ho fito ny isan’izy ireo izay samy voatana 
vonjimaika avokoa taorian’ny fiakarana teny anivon’ny Fampanoavana. 

Na izany aza dia mbola mitohy ny hetsika fanadiovana ny tanànan’i Betafo, izay fantatra fa nidirana 
avy any amin’ny toeran-kafa mpanao ireo asa ratsy ireo, nandritra iny fotoana nahavory vahoaka 
maro tany an-toerana iny. 









Enregistrer mon nom, mon e-mail et mon site web dans le navigateur pour mon prochain commentaire. 



