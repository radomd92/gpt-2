MANANJARY : MPANGALATRA JIROFO SY MPAMAKY TRANO NIHARAN’NY FITSARAM-BAHOAKA – MIDI MADAGASIKARA

Raim-pianakaviana iray tratran’ny fokonolona nangalatra jirofo sy namaky trano no naratra mafy 
antsy teo amin’ny lohany sy ny vantany, ny tolakandron’ny alahady teo, tamin’ny 4 ora, tany Namorona, 
Mananjary. Noho ny ratra mafy sy fahaverezan-drà nahazo azy dia mbola miady amin’ny fahafatesana 
ny tenany vokatry ny fitsaram-bahoaka nihatra taminy. Leom-boan’anana amin’ny asa sy fomba ratsiny 
mety fay mihitsy ataon’ity lehilahy gadra lava ikoizana amin’ny vaky trano ity ny mponina teo an-tanàna, 
raha vao tra-tehaka teo am-pangalarana jirofo izy dia niharan’ny fitsaram-pokonolona avy hatrany. 
am-pelatanan’ny mpitsabo tokana miasa ao amin’ny CSB II any Namorona ny ain’ ity mpangalatra malaza 
ankehitriny, hoy ny vaovao. 




















