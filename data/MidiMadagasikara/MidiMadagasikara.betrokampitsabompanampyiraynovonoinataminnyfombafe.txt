BETROKA : MPITSABO MPANAMPY IRAY NOVONOINA TAMIN’NY FOMBA FENO HABIBIANA – MIDI MADAGASIKARA

Mpitsabo mpanampy iray no maty tsy tra-drano nokapain’ny dahalo tamin’ny famaky teo amin’ny lohany, 
alin’ny alarobia teo, tamin’ny 9 ora, tany amin’ny CSB Ivohitsoa, kaominina ambanivohitra Ambalasoa, 
amin’ny distrikan’i Betroka. Nisy lehilahy iray nahatsikaritra ny asa ratsy ihany koa maty voatifitra 
saika hiaro an’ity infermiera ity. Mody nandona sy niantsoantso vonjy fa mitondra olona marary 
mila fitsaboana haingana ireo malaso, ka tsy nisalasala nanokatra ny trano Radoko. Nibosesika 
tao an-trano avy hatrany ireo enin-dahy nirongo basy sy famaky efa niandry azy tao ivelany, ary 
olon-dratsy izy hamoaka avy hatrany ny vola sy ny zavatra sarobidy rehetra tao an-trano, avy eo 
malaso ny famaky teo amin’ny lohany ka maty tsy tra-drano. 

Nidina an-dalambe ireo mpiasan’ny fahasalamana. Manoloana an’ity tranga ity dia nanao hetsika 
nidina an-dalambe ireo mpiasan’ny fahasalamana rehetra any Betroka afak’ omaly, mba nentina 
ny sain’ny tompon’andraikitra, fa tena tandindomin-doza ny ain’izy ireo noho ny firongatry ny 
fandriampahalemana misy any an-toerana. Fepetra noraisina ary fa tsy maintsy miantso tompon’andraikitry 
fokontany aloha izay mitondra marary amin’ny alina vao afaka mankany amin’ny mpitsabo mba hisorohana 
tsy hiverenan’ny tranga toy izao intsony. Misokatra ny fanadihadian’ny mpitandro filaminana 
an’ireo nahavanon-doza, hoy ny vaovao voaray. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

