SAKOROKA TEO ANALAKELY : NIPOAKA NY GRENADY MANDATSA-DRANOMASO, OLONA 4 NARATRA, 2 VOASAMBOTRA – MIDI MADAGASIKARA

Nisahotaka ny teo Analakely sy ny manodidina omaly maraina. Niditra an-tsehatra ireo mpitandro 
filaminana nakana ny fihetsiketsehana saika hataon’ireo mpomba ny kandida Ravalomanana Marc 
amin’ny « parvis » ny Lapan’ny tanàna. Nisy ny fandefasana baomba mandatsa-dranomaso sy fisamborana. 
olona efatra no naratra ary roa no voasambotra. 

Azo lazaina fa tsy nampoizin’ireo mpanao fihetsiketsehana mihitsy ny zavatra hitranga. Efa vory 
anatin’ny faritra ny « parvis » ny ankamaroan’izy ireo no nirotsaka tampoka ireo mpitandro filaminana 
nitifitra tamin’ny baomba mandatsa-dranomaso tamin’ny 11 ora sy sasany teo ho eo. Nanomboka teo, 
ny sakoroka satria sady mandroaka ireo olona hivoaka ny faritra ireo mpitandro ny filaminana no 
ireo fitaovana saika hampiasaina tamin’ny fihetsiketsehana toy ny fanamafisam-peo sy ny « écran 
» izay efa nipetraka teny amin’ny lapihazo. Nivoaka hatraty ivelan’ny faritry ny lapan’ny tanàna 
fifanenjehana narahina tifitra baomba mandatsa-dranomaso nentina nandravana ireo olona izay 
nivorivory teny amin’ny manodidina rehetra teny sy ireo nanao sakana teny amin’ny arabe tamin’ny 
fandorana kodiarana. Nahitana izany avokoa ny teny Andohan’Analakely, Petite-vitessse, Tsaralalàna, 
amin’ny arabe manoloana ny Rabearivelo iny sy ny mihazo ny tsena Pochard. Tsy nitsahatra izany 
tsy tany amin’ny 1 ora sy sasany tolakandro tany ho any. Mazava ho azy fa efa nanakatona ny fivarotany 
ireo magazay lehibe teny amin’iny faritra iny. Voatery nangorona entana ihany koa ireo mpivarotra 
Tao anatin’izay sakoroka izay no nisy ireo lehilahy roa nosamborin’ireo mpitandro ny filaminana 
toa hoe tratra nizara vola tamin’olona teny an-toerana. Nisy araka izany ireo naratra ka efatra 
ireo no tonga teny amin’ny hôpitaly Ampefiloha raha araka ny loharanom-baovao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

