SAKOROKA TETSY ANALAKELY: NANAKATON-TSENA NY MPIVAROTRA | NEWSMADA

Par Taratra sur 03/01/2019 

Omaly maraina, voatery nanakaton-tsena avokoa ireo mpivarotra etsy Analakely vokatry ny sakoroka 
amin’ny mpitolona sy ny mpitandro filaminana. Natahotra ny mety hisian’ny fanakorontanana tsena 
ny fitsoahan’ireo mpitokona any anaty tranombarotra izy ireo ka nanakatona tanteraka ny tsena. 

Anisan’izany ireo mpivarotra tao amin’ny Pavillon, ireo Karana eny Tsaralalàna, ny Sinoa eny 
ireo magazay eny amin’ny manodidina, hatreny Ambondrona sy Antaninarenina iny, nikatona avokoa. 
izany ny eny Antanimena sy ny manodidina, samy natahotra avokoa. 

Nimenomenona ireo mpivarotra satria fatiantoka ho azy ireo ny fikatonan’ny tsena. Ny haban-tsena, 
maintsy aloa kanefa mikatona ny tsena. “Efa lany vola tamin’ny fety ny rehetra ka tokony hiverina 
asa andavanandro am-pilaminana amin’izay kanefa izao tratran’ny korontana izao indray”, hoy 
ny fitarain’izy ireo. 

Mbola hitohy ary tsy hilefitra anefa ireo mpitolona etsy Analakely ka manahy mafy ny fihariany 
mivarotra manodidina. Ny sasany, misokatra ihany, saingy mitanilanila ny varavarana ary manalasala 
mpividy ny fidirana amin’izy ireny. 



Les commentaires sont fermées. 

