« RAHARAHA KIDNAPPING » : NAIDITRA AM-PONJA VONJIMAIKA ENY ARIVONIMAMO I STÉPHANIE | NEWSMADA

Par Taratra sur 01/03/2016 

Niakatra fitsarana teny Anosy, niatrika ny mpitsara mpanao famotorana, i Roger Lala Stéphanie 
Voalaza fa naiditra am-ponja vonjimaika any Arivonimamo ny tenany halina. Nivezivezy ary naharitra 
maro ny fihainoan’ny mpitsara azy. Efa tany amin’ny 8 ora alina mahery tany vao fantatra ny fampidirana 
azy. Araka ny fantatra, tao amin’ny fampanoavana, nandalo ny lehiben’ny mpampanoa lalàna, tany 
fitsarana ambony izay vao nalefa any Arivonimamo. 

Fakana an-keriny, famonoan’olona, fikambanan-jiolahy ny fiampangana azy io. Araka ny fanazavana 
amin’ny polisy nanao ny famotorana, izy ity no tena atidoha amin’ny fakana an-keriny an-dry Arnaud 
Annie, tany Toamasina ny volana novambra 2015 teo. Izany hoe tompon’antoka tamin’ny famonoana 
Annie izy izany. Ankoatra izany, efa nisazy, ary mbola manefa sazy noho ny raharaha fakana an-keriny 
izy io hatramin’izao, ankoatra ireto anenjehana azy farany ireto. 

Raha ny fanazavana azo, efa migadra sazy mihatra 5 taona an-tranomaizana i Stéphanie, any Toamasina, 
mbola tokony mamita sazy izy izao efa nivoaka izao. Anisan’ny nikotrika ny fanafihana teratany 
tany Manakara ny tenany ny taona 2014. Voarohirohy tamin’ny fakana an-keriny zanaka mpandraharaha 
Toamasina ihany koa izy, ary tamin’izany no nampiditra am-ponja azy teny Antanimora. Tafavoaka 
anefa izy tamin’izany. Nisy indray ny didy nivoaka taorian’izay fa migadra 15 taona asa an-terivozona 
saingy tsy voasambotra fa nihondikodina teto ihany. Nitohy tamin’ity raharaha fakana an-keriny 
ity ny asa ratsiny ary izao izy vao tratra. Saika hitsoaka any ivelany izy io no voasambotra teny 
Voalaza fa misy olona ambony miaro azy mahatonga azy tafavoaka foana, ka asa amin’ity indray mitoraka 
raha mbola ho afaka indray. 

Miandry ny tohiny ny rehetra 

Ankoatra ity resaka fakana an-keriny ity, mbola misy raharaha maromaro tsy voavaly hatramin’izao. 
momba ilay mpitsara tafiditra amin’ity fakana an-keriny ity, izay tsy heno intsony ny momba azy. 
fitaovam-piadiana mahery vaika ihany koa. Tsy nahenoam-baovao intsony ny momba ireo raharaha 
ireo. Sanatria ve, tapitra amin’ity resaka Stéphanie ity ny momba ny “Raharaha kidnapping”? Eo 
koa ny resaka basy sy grenady, izay mety hahatafiditra mpitandro filaminana, kanefa tsy mbola 
ny vokatry ny fanadihadiana ny tompon’andraikitry ny miaramila. Miandry izay tohin’ny raharaha 
rehetra. 





Les commentaires sont fermées. 

