ADY AMIN’NY PESTA : « VILLE MORTE » MANDRITRY NY TELO ANDRO NO VAHAOLANA – MIDI MADAGASIKARA

Fitadiavam-bahaolana azo tsapain-tànana no tokony hiompanana fa tsy fametrahana paik’ady ambony 
fotsiny sy fanatsaràna serasera pôlitika. Nomarihan’i Tahina Razafinjoelina izany. Io farany 
mpitarika ny antoko Tia tanindrazana. Naneho ny heviny izy momba ny ady maika amin’ny pesta. Voalohany 
dia mila hita ireo olona voa ary tsaboina. Mazava hoazy fa ao anatin’izay ny fiarovana avy amin’ny 
fanadiovana. « Raha ny soso-kevitro dia ahato mandritry ny telo andro ny fifaneraserana mivantana 
an-drenivohitra sy ireo tanàna voakasika rehetra. Izany hoe hatao ‘ville morte’ ka tsy misy afa-tsy 
voan’ny aretina sisa no mivoaka mamonjy ny toeram-pitsaboana. Telo andro – izay tsara raha mitontona 
herinandro mba tsy hisy akony mivantana amin’ny fitadiavana – satria io faharetana io no fetran’ilay 
» hoy ny tenany nanazava. Notohizany fa tokony tsy hafenina ny marina momba ireo olona voa na nahiana 
voa mba tsy hampihanaka azy amin’ny manodidina. Tahaka izay niseho teny Ankadilalapotsy ary koa 
razana izay nalevina miafina teny Ambohimailala. Nomarihany tao anatin’ny fanehoan-keviny 
tsy misy tanjona politika na hifanilika andraikitra no hijoroany fa kosa noho ny fahatsapana fa 
ny loza mitatao amin’ny firenena. « Porofon’izany ny fampihatoan’ny Air Seychelle ny zotrany, 
MSC izay mandrara ny fiasan’ireo tatsambo Malagasy ary vokatr’izany dia tatsambo 2000 isa no tsy 
miondrana. Lehibe ny vokatr’izany amin’ny ekonomia Malagasy. Eo koa ny PNC an’ny air France izay 
mitaky ny tsy hisian’ny sidina intsony hakaty amintsika. Maro koa izao ny masoivoho izay tsy manome 
ho antsika intsony. Ry zareo atsy komoro moa dia naka fepetra amin’ireo fifaneraserana amintsika 
raha araka ny tatitra nataony. Mila fepetra lehibe tokony ho raisina haingana mba tsy hampihanaka 
ny aretina intsony : raha tsy mianatra ny ankizy nefa ny ray aman- dreniny miasa amin’ny « zone franche 
ohatra, tsy ho voa ihany ve ? Mbola marobe ny olona no tsy mino akory ny fisian’ny aretina nefa izany 
maika mampihanaka azy : maro no mbola mamonjy lanonana sy fety, maro ny mbola mampiasa tsy misy fiarovan-tena 
ny fitateram-bahoaka. Ny mpiasam-panjakana indray, fantatra fa na dia nisy zanaka mpiasan’ny 
zao aza voa, tsy mba hita tao anaty antontan’isa akory izany. Tsara homarihina, hoy ihany Tahina 
fa 50%-n’ny eropeana dia matin’ny pesta tamin’izany fotoana. Noho izany, ny ain’ny Malagasy aloha 
tena zava-dehibe mila avotana. « Raha sanatria isika tonga amin’ilay hoe ‘isolation de frontières’ 
mety hiteraka krizy ekonomika mahatsiravina : ny fialan’ireo mpandraharaha vahiny miasa sy monina 
ny tsy fidiran’ny vola vahiny, ny tsy fisian’ireo entana ilaina na penurie » hoy ny tenany izay maniry 
tsy hisian’izany ka antony nahatonga azy manentana fiaraha-mientana dieny mbola fotoanany. 




















