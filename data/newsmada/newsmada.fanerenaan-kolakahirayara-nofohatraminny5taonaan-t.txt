FANERENA AN-KOLAKA HIRAY ARA-NOFO : HATRAMIN’NY 5 TAONA AN-TRANOMAIZINA NY SAZY | NEWSMADA

Par Taratra sur 20/05/2017 

Araka ny tatitra momba ny zon’olombelona nalefan’ny masoivoho amerikanina, voararan’ny lalàna 
fanerena an-kolaka hiray ara-nofo. Herintaona hatramin’ny telo taona an-tranomaizina no sazy, 
onitra iray hatramin’ny efatra tapitrisa ariary. 

Miakatra ho roa hatramin’ny dimy taona an-tranomaizina sy onitra roa hatramin’ny 10 tapitrisa 
izany sazy izany, raha toa ilay niharan’ny herisetra ka noterena mivantana na norahonana hanao 
ara-nofo na nosazina noho ny nandavany tsy hanatanteraka izany. 

Tsy nampiharin’ny manam-pahefana io lalàna io, ary olana fahita manerana ny Nosy ny fanerena an-kolaka 
ara-nofo. Tamin’ny volana jolay 2016 nisy ny hetsika nataon’ny borigady misahana ny moraly sy 
zaza tsy ampy taona ao amin’ny polisim-pirenena. 

Niara-niasa tamin’ny Unicef sy orinasa malagasy iray misahana ny serasera izy ireo tamin’izany. 

Nandray anjara tamin’ny fanofanana momba ny fisorohana ny fanerena an-kolaka hiray ara-nofo 
amin’ny aterineto, ho an’ny ankizy teo anelanelan’ny 13 sy 18 taona niisa ampolony ny hetsika natao. 

Marihina fa tsy nahitana toerana fandraisana ireo vehivavy niharan’ny herisetra teto Madagasikara 
ka tsy nanan-tsafidy hafa izy ireny afa-tsy ny nody any amin’ny ray aman-dreniny. Ireto farany 
anefa amin’ny ankapobeny dia manosika ireo vehivavy ireo hiverina any amin’ireo nanao herisetra 


Azon’ireo niharan’ny herisetra ao an-tokantrano avy amin’ny mponina marefo atao ny mandray fanampiana 
amin’ny toerana mpanolo-kevitra antsoina hoe Centre d’Ecoute et de Conseil Juridique (CECJ), 
ny minisiteran’ny Mponina, fiarovana ara-tsosialy, sy fampiroboroboana ny vehivavy any amin’ny 
maro, noho ny fanohanana avy tamin’ny FnuapNUAP. Ireny ivon-toerana ireny no nanolo-tsaina ny 
herisetra hoe aiza no mitsabo tena, nanolotra fanampiana ara-psykolojia ihany koa, ary nanampy 
ireo nametraka fitoriana mba hahazoana vola fanampiana avy amin’ireo nampijaly azy. Nandritra 
taona 2015 dia niisa 1103 ny tranga nahitana herisetra voarain’ny CECJ, ka ny 917 dia nahitana vehivavy 
herisetra ara-batana, ara-toekarena ary ara-moraly tao an-tokantrano. 





Les commentaires sont fermées. 

