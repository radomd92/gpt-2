ANDOHARANOFOTSY : SINOA VOARAHONA HO FATY, 4 TAPITRISA ARIARY SY VOLA 1000 EUROS LASAN’NY JIOLAHY – MIDI MADAGASIKARA

Ny alin’ny sabotsy hifoha alahady lasa teo, tokantranon’ny sinoa iray no lasibatry ny asan-jiolahy, 
amin’iny faritra Andoharanofotsy iny. Lasan’ireo olon-dratsy tamin’izany ny vola gasy sy vahiny 
eo amin’ny valo tapitrisa ariary teo ho eo, ambonin’ny firavaka volamena maro sy ny entana lafo 
tao amin’ity tokantrano ity. Tsy vitan’izay anefa fa mbola voarahona ho faty ihany ilay sinoa ka 
afaka nanao na inona na inona. Tokony ho tamin’ny 2 ora maraina tany ho any no niditra nanao amboletra 
amin’ity tanàna iray, tao Belambanana Andoharanofotsy ity, ny jiolahy telo, nirongo basy PA. 
nisaron-tava ireto olon-dratsy ireto araka ny fantatra avy tamin’ireo zandary nanao ny famotorana. 
tafiditra izy ireo dia nandrahona avy hatrany an’ilay sinoa. Sendra ny be noho ny vitsy ary matahotra 
ainy ihany koa ity farany ka tsy nahasahy nihetsika sy niantso vonjy. Nanao izay danin’ny kibony 
izany ireo olon-dratsy, nibata izay zakany tao amin’ilay tokantrano, eny fa na hatramin’ireo 
sarotsarotra bataina toy fahitalavitra lehibe iray. Nangonin’izy ireo tsy nananany antra ihany 
ireo fitaovana eletronika lafovidy, toy ny finday avolenta miisa telo, Ipad miisa dimy ary ny firavaka 
maromaro. Noteren’izy ireo hamoaka ny vola rehetra tao an-trano ihany ilay sinoa, izay nanaiky 
fidiny ny baikon’ireto olon-dratsy. Lasan’ireto farany tamin’izany ny vola gasy mitentina eo 
efatra tapitrisa ariary teo ho eo, niampy vola vahiny, 1000 euros. Nitsoaka avy hatrany ireto farany 
azony izany nilainy. Tamin’izay vao afaka niantso vonjy sy nampandre ny zandary teny an-toerana 
sinoa voatafika ity. Efa nisy ny fanarahan-dia sy ny fanaovana sahavao ireo olon-dratsy, saingy 
tanteraka ny rano nitàn’izy ireo, maizin-kitroka rahateo ny alina. Na izany na tsy izany dia efa 
avokoa ny fikaroham-baovao mahakasika ireto olon-dratsy ireto ataon’ireo zandary ao Andoharanofotsy. 




















