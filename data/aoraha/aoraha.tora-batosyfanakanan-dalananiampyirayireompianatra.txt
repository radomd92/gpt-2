TORA-BATO SY FANAKANAN-DALANA :: NIAMPY IRAY IREO MPIANATRA VOASAMBOTRA TENY VONTOVORONA • AORAHA

Fisamborana indray. Mbola nitohy ny fifanjevoana teo amin’ny mpitandro filaminana sy ny mpianatra 
Vontovorona, omaly. Tora- bato, fanakanan-dalana ary fandefasana kodiarana mirehitra mibahana 
lalan’ ireo fiara sy olona mifamezi- vezy nampitohy ny lalam-pirenena voalohany sy ny CUR no nataon’ireo 
Niditra an-tsehatra tamin’ ny fandefasana ny baomba mandatsa-dranomaso ireo mpitandro filaminana 
izany. Mpianatra iray ihany koa no voasambotra nandritra ny hetsika omaly, ary mpianatra iray 
naratra teo amin’ny masony ka nalefa tany amin’ny tobim-pahasalamana. 

Nambaran’ireo mpianatra fa voatifitra tamin’ny “balles à caoutchouc” ity namany ity. Nanamafy 
ireo mpitandro filaminana fa fianjerana no nahatonga izany ratra izany. “Baomba mandatsa-dranomaso 
no nampiasain’ny Zandarimariam-pirenena tamin’izao asany izao fa tsy nisy fitaovana hafa . (…) 
mpianatra iray izay naratra kosa dia tao anatin’ny CUR tao ihany. Tsy niditra tany mihitsy ny mpitandro 
fa vokatry ny fianjerany no nandratra azy sy ny savorovoro nataon’izy ireo tao anatiny tao”, hoy 
tompon’andraikitra eo anivon’ny Zandarimariam- pirenena. 



Nambaran’ireo mpianatra fa hitohy hatrany ny fitakiana ataon’ izy ireo mandra-pivoakan’ ireo 
izay voasambotra, miisa efatra ankehitriny. Fanampin’ izany, nanamafy ireo mpianatra fa mangataka 
hamaliana zato isan-jato ny fangatahany, izy ireo. Marihina fa saika nanakaton- trano avokoa 
mpivarotra teny amin’ny faritra Vontovorona manamorona ny lalana nanaovan’ireo mpianatra hetsika 
ho an’ny omaly. 

“ Nandritra ny telo andro izay tena voakorontana ny fitadiavanay. Tsy maintsy nanakatona tsena 
aza izahay satria manimba zavatra ny tora-bato ataon’ ireo mpianatra”, hoy Andriniaina Nirintsoa, 
eny an-toerana. Ankoatra ireo mpivarotra, tsy tafiakatra tany ambony tany ireo fiara rehetra 
noho ny sakana sy tora-bato nataon’ireo mpianatra ihany. Voatery nijanona taty ambany ireo fiara 
teny an-toerana. Renim-pianakaviana iray hafa ihany koa no nisy nivonto ny lohany noho ny toraka 
azy, omaly ihany. Tsiahivina fa efa niampy ny fangatahana ataon’ireo mpianatra eny Vontovorona 
ankehitriny. Ankoatra ny fandavana ny fisondrotan’ny hofan-trano, fanatsarana ny fotodrafitrasa 
ny fampiakarana zato isan-jato ny vatsim-pianarana ary ny maro hafa dia angatahan’ireo mpianatra 
koa ny tokony tsy hampiakarana ny saran-dalana. “ Tokony hotazonina enin-jato ariary ny saran-dalana 
tsy 800 ariary”, hoy hatrany izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



