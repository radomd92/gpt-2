KITRA – AMBOARAN’I AFRIKA :: HOHIRAINA VOALOHANY AMIN’NY CAN, ANIO, NY HIRAM-PIRENENA MALAGASY • AORAHA

Anio, mialoha kelin’ ny amin’ny 11 ora alina (ora eto Madagasikara), no hiraina voalohany eo amin’ny 
hiadiana ny amboaran’i Afrika, taranja baolina kitra na ny CAN, ny hiram-pirenena malagasy, hatramin’ny 
1957 nisian’ity hetsika ity. 

Mialoha ny lalao hihaonantsika amin’i Guinée, ao amin’ny kianjan’ i Alexandrie (Ejipta), no hanakoako 
“Ry Tanindrazanay malala ô!”. Andro voalohany amin’ny lalaom-bondrona B misy antsika sy Guinée, 
ary Nizeria, ity hotanterahina anio ity. Nosokafana tamin’ny fomba ofisialy, omaly, tao amin’ny kianjan’i Le Caire, ity fifaninanana 
ity. Lanonana ara-kolontsaina mampiavaka an’i Ejipta miampy an’ireo fandraisam-pitenenana 
olo-manan-kaja no nanamarika izany. 

Efa namoaka ny anaran’ ireo mpilalao mety hajorony voalohany ny Syli National avy any Guinée. Saika 
kalaza any aminy no nala­hatr’ilay teratany alemana, Paul Put. Isan’ireo ajorony amin’izany 
Aly keita – Sylla, Falette, Seka, Sankoh – Naby Keita, Diarra, Mady C – Kamano, Kaba, Yattara (4 – 
– 3). Isan’ireo hava­nana amin’ny tifi-davitra i Kamano, izay lohalaharan’ 

Hatramin’ny omaly kosa dia mbola tsy fantapatantra izay mpilalao hajoron’i Nicolas Dupuis amin’ity 
voalohany amin’ny CAN 2019 handraisantsika anjara voalohany ity. Tomba­nana hilalao kosa ry 
Ima, Abel Anicet, Nomenjanahary Lalaina na i Bolida, Arohasina Andriamirado na i Dax. Isan’ireo 
mampisalasala azy ny eo amin’ny mpiandry tsatokazo. Fantatra fa anio, amin’ny 1 ora tolakandro, vao hamoaka ny anaran’ireo mpilalao 11 ireo i Nicolas Dupuis, mpanazatra nasionaly. 

Ho an’ireo ekipa hafa indray dia nihena ho roa amby roapolo ny isan’ireo mpilalaon’i Burundi hamita 
fiadiana ny amboaran’i Afrika. Nalefan’i Olivier Niyungeko, mpanazatra an’i Burundi, nody ilay 
Selemani Ndikymana (32 taona) noho ny voalaza fa: “tsy fanarahan-dalàna” nataony. Isan’ireo 
sambany handray anjara amin’ny CAN ihany koa ity firenena ity. 









Enregistrer mon nom, mon e-mail et mon site web dans le navigateur pour mon prochain commentaire. 



