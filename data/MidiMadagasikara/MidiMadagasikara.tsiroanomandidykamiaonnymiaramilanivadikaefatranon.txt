TSIROANOMANDIDY : KAMIAON’NY MIARAMILA NIVADIKA, EFATRA NO NARATRA – MIDI MADAGASIKARA

Niharan-doza teo amin’ny kaominina Mitsinjo, kilaometatra maromaro tsy hiditra ny Tanana, ny 
Vondron-tobin-tafika Iraisana, na ny BIA avy ao Tsiroanomandidy, ny alin’ny alakamisy teo. Vokany, 
efatra no naratra mafy. Araka ny fampitam-baovao azo avy amin’ny zandary dia avy nanao fisafoana 
handeha hihazo ny renivohitr’i Bongolava ity kamiao lehibe fantatra amin’ny anarana hoe P4 ity, 
notarihan’ny lehiben’ny toby. Nony tonga teo amin’ny toerana, 20 kilaometatra tsy hidirana ny 
Boiry Bekapoaka, kaominina Mitsinjo, anefa no vaky ny kodiarana aorian’ny fiara. Ny andro rahateo 
ka tsy voatanan’ny mpamily intsony, araka izany, ilay fiarabe. Nisarika be izany ihany ary niala 
lalana teo amin’ny ankavanan’ny arabe. Nivadibadika ambony ambany mihitsy, niaraka tamin’ireo 
nentiny. Nahitàna fahapotehana ilay fiarabe, ary efatra tamin’ireo olona nentiny, raha ny fampitam-baovao, 
tena voa mafy. Tsy nisy kosa ny aina nafoy. Efa nentina nihazo ny hôpitaly regionaly ao Tsiroanomandidy 
moa ireo naratra ary efa nahazo ny fitsaboana sahaza azy araka izany. Tonga teny an-toerana nijery 
ny zava-nisy sy nanao ny fanadihadiana kosa ireo zandary avy ao amin’ny poste avancé Mitsinjo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

