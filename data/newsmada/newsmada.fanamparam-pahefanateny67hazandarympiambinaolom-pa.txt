FANAMPARAM-PAHEFANA TENY 67 HA  : ZANDARY MPIAMBINA OLOM-PANJAKANA NANDRAHONA TAMIN’NY BASY | NEWSMADA

Par Taratra sur 16/05/2017 

Fanamparam-pahefana tsotra izao no anasokajian’ny olona teny 67 ha ny nafitsoky ny zandary iray 
ny namany teny an-toerana ny asabotsy alina teo, tokony ho tamin’ny 8 ora sy 50 minitra alina teo. 

Araka ny fanazavana avy amin’ny fokonolona teny an-toerana, nanampatra fahefana ny zandary iray 
ny namany nitondra Daewoo Matiz saika hamonjy fety tao 67 ha Avaratra Andrefana . Ity zandary ity 
voalaza fa mpiambina olona ambony amin’ny andrimpanjakana iray eto amin’ny firenena. Efa nanamarina 
rahateo ny eo anivon’ny polisy. 

Misy fandaminana ifotony napetraky ny fokonolona sy ny fikambanana APVR (Association des propriétaires 
véhicules resident) miasa eny an-toerana ka nametraka takelaby iray mba tsy hisy fiara miditra 
lalan-tokana ny mihazo ny CEG 67 ha. “Mba ho fandaminana ny fiantsonana sy hampirindra ny fifamoivoizana 
anton’izany”, hoy ny fanazavana. Rehefa notoroana lalana sy ny tokony hatao anefa ilay zandary 
ny namany, niditra an-tery ary nandrahona sy nanapoaka basy rehefa tezitra tamin’ny fandaminana 
mpiambina sady manao fanamiana no mitondra “badge”-n’ny fikambanana. 

Raikitra ny tabataba teo ka nantsoina ny polisin’ny boriborintany fahafito. Tamin’ny 9 ora sy 
alina tonga teny an-toerana ny polisy nisambotra azy ireo. Fantatra tamin’izany fa zandary miasa 
amin’ny andrimpanjakana iray izy io. 



Araka ny vaovao nampitain’ny fokonolona eny 67 ha, nisy ny fifandaminana teo amin’ilay zandary 
ny fokonolona ary ny fikambanana APVR. “Niaiky ny fahadisoana nataony ilay zandary, nifona sy 
tsiny ka nisy ny taratasy fifanekena natao”, hoy ny fanazavana. Nisy fitoriana napetraky ny fikambanana 
ka efa nandray an-tanana ny raharaha ny polisy, ary izao niafara tamin’ny fifandaminana izao. 

Na efa milamina aza ity teny 67 ha ity, toe-javatra mamohehitra hatrany satria ireo mpitandro filaminana 
ho fitaratra indray no manakorontana ny fandaminan’ny fokonolona. Manampatra fahefana, ary 
ny olona hanao fitsaram-bahoaka ny toy izao. Iza ihany koa no mendrika ho mpitandro filaminana 
mahafehy ny asany? 





Les commentaires sont fermées. 

