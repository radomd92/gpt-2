ITAOSY : MPIVAROTRA VOATAFIKA, OLONA MATY VOATIFITRA, MAROMARO IREO NARATRA – MIDI MADAGASIKARA

Nirefodrefotra indray ny basy teny amin’iny faritra Andohatajona Itaosy iny ny harivan’ny sabotsy 
Mpivarotra iray eny amin’iny faritra iny no niharan’ny fanafihana, tokony ho tamin’ny fito ora 
ho any. Vokany, olona iray no namoy ny ainy, rehefa voan’ny balan’ireo olon-dratsy, maromaro kosa 
naratra vokatr’izay hatrany. Isan’ny toerana be olona raha iny faritra Itaosy sy ny manodidina 
indrindra moa fa hoe ankatoky ny fety toa izao. Tamin’io fotoana io dia mbola maro tokoa ireo mpifamezivezy 
tsy nisy tahotra mihitsy ireto andian-jiolahy ireto, nanao ny asa ratsiny. Ny vola avy hatrany 
notakian’izy ireo tamin’ilay mpivarotra. Ankevitry ny nandà angamba ity farany ka avy hatrany 
notifirin’izy ireo ary voa teo amin’ny lohany. Rehefa naka izay azo nentina tamin’izany trano 
izany izy ireo dia nitsoaka ary mbola nanapoaka basy ihany. Tamin’izay no nahavoatifitra ireo 
maromaro, izay samy naratra avokoa, raha ny fitantaran’ireo teny an-toerana. Asa tokoa na hoe 
maty paika tanteraka ilay fanafihana, satria dia toa voasaron’ilay afomanga, tamina lanonana 
niseho teny an-toerana ny feom-basy, eny fa na dia nitatatata tokoa aza izany. Taorian’io moa dia 
avy hatrany teny an-toerana ireo mpitandro filaminana, saingy efa nafenin’ny alina ireto olon-dratsy 
Nentina tany amin’ny toeram-pitsaboana kosa ireo naratra. Mirongatra izay tsy izy tokoa ny asan-jiolahy 
anatin’ny herinandro vitsivitsy izay, eny fa na dia eo tokoa aza ny ezaka ataon’ireo mpitandro 
hisorohana sy hiadiana amin’izay. Raha ny herinandro lasa teo dia efa fanafihana maromaro ihany 
nitranga teny amin’iny faritra Itaosy sy ny manodidina iny. Etsy andanin’izay anefa, tsy mikely 
kosa ny eo anivon’ireo mpitandro filaminana ka nisy jiolahy rain-dahiny efa ela nifampikarohana 
teny amin’iny faritra Ambohidrapeto iny. 

















Ce site utilise Akismet pour réduire les indésirables. En savoir plus sur comment les données de 


