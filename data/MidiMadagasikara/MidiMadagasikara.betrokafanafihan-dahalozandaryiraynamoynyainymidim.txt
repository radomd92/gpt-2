BETROKA : FANAFIHAN-DAHALO, ZANDARY IRAY NAMOY NY AINY – MIDI MADAGASIKARA

Zandary mahery fo iray, antsoina hoe Rakotoarison Jeannot, miasa ao amin’ny borigady Isoanala 
lavo teo an-tanim-piadiana. Zandary iray hafa kosa, ny Kaomandin’ny borigady no naratra mafy, 
bala teo amin’ny feny. Izay no vokatry ny fifandonana mahery vaika nitranga tao amin’ny kaominina 
distrika Betroka ny sabotsy lasa teo. Tetsy andanin’izay kosa dia nisy dahalo dimy no tsy afa-manohy 
asa ratsiny. Raha ny fampitam-baovao azo tokoa dia nisy halatr’omby nitranga tao amin’io toerana 
ny maraina. Omby 100 handeha hamidy no notafihan’ny dahalo am-polony mahery teny an-dalana. Namaly 
antso vonjin’ireo tompon’omby avy hatrany ny zandary ary niezaka nanara-dia ireto malaso. Teny 
raha handeha hamonjy ny kizo, izay mety tsy maintsy ho lalan’ireo dahalo anefa ireto mpitandro 
no tratry ny velam-pandrik’ireo olon-dratsy, izay efa nisy nampandre mialoha. « Tifitra variraraka 
nitsena ireo zandary teny an-dalana am-pamitana ny adidiny ka lavo ny zandary kilasy ambony iray 
efa voalaza etsy ambony raha naratra kosa ny mpifehy azy ireo » hoy ny vaovao. « Tsy niraviravy Tanana 
izay mbola afaka fa nifanandrina tamin’ireo tsy mataho-tody ka dahalo miisa dimy no tsy tafarina 
raha mbola tafandositra ireo namany hafa ». Mbola mitohy ny fanenjehana ireo dahalo, raha ny fampitam-baovao 
hatrany. Efa nisy ihany koa ny fanampiana ireo zandary mpanara-dia, izay nanafarana ny zandarin’i 
miasa eo anivon’ny Usad, na ilay andia-tafika manokana natao hiadiana amin’ny dahalo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

