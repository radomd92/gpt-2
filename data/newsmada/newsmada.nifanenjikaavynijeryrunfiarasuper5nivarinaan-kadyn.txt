NIFANENJIKA AVY NIJERY RUN  : FIARA SUPER 5 NIVARINA AN-KADY | NEWSMADA

Par Taratra sur 06/12/2016 

Taorian’ny taranja Run tany Arivonimamo ny alahady teo, nifanenjika ireo fiaran’ny mpankafy 
taranja ity, ary niafara tamin’ny lozam-pifamoivoizana izany. Nivarina an-kady ny fiara Renault 
5 iray, ary nipitika niala tao anatiny mihitsy ny maotera. Potika ary niforitra tanteraka mihitsy 
fiara kely. Telo mianaka tao anatiny, izay difi-janahary tsy nahafaty azy ireo. Naratra mafy ary 
eny amin’ny hopitaly avokoa izy telo mianaka. 

Nanamafy ireo nahita maso ity tranga ity fa vao niala tany Arivonimamo no efa nifanenjika tamin’ny 
Peugeot 205 ity niharan-doza ity. Nisongona fiara maromaro teny an-dalana ary izao niafara an-kady 
Tsy hita kosa izay nanjavonan’ilay fiara Peugeot 205. 

Anisany zava-doza amin’ny ateraky ny hetraketraky ny mpamily, indrindra rehefa avy taitaitra 
fijerena lalao toy ny Run. Misy ny faritra natokana ho amin’ny fandehanana mafy sy ny fifaninana 
andraisan’ny mpitia mandeha mafy anjara. Azo atao tsara ny mandray anjara, mba tsy any an-kady 
iafarana ka mety manaraka hatramin’ny aina. 





Les commentaires sont fermées. 

