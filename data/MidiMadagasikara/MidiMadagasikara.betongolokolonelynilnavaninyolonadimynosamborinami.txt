BETONGOLO : KOLONELY NILÀNA VANINY : OLONA DIMY NOSAMBORINA – MIDI MADAGASIKARA

Ny alin’ny alahady teo no nisian’ity tranga ity. Raha araka ny fantatra dia nandeha nilamina tamin’ny 
ny kolonely iray eo anivon’ny zandary, niaraka tamin’ny zanany vavy folo taona, no nisy fiara marika 
nanaraka avy ao aoriana. Lehilahy roa sy vehivavy telo no tao anatiny. Nisy ny fisongonana taorian’izay 
nijanona teo anoloan’ny fiaran’ilay manamboninahitra ilay Audi. Nandeha ny fiteny tsy maotina 
ary rehefa namoaka ny karatra maha-zandary azy ilay manamboninahitra dia natsipin’ireo roa lahy 
tany izany. Niakatra avy hatrany ny maripana teo ka tonga tamin’ny fiantsoana vonjy zandary izay 
teo an-toerana avy hatrany ary nanao ny fisamborana ireo olona rehetra tao anatin’ilay fiara Audi. 
nanaiky mora foana ilay manam- boninahitry ny zandary, satria aminy dia fikasàna haka an-keriny 
mianaka no saika hataon’iretsy olona dimy. Dia nentina tamin’izay ny fitoriana, izay napetraka 
amin’ny borigady Betongolo aloha ary nafindra teny amin’ny borigady manokana eny amin’ny Toby 
omaly. Tsy niova ny anton’ny fitoriana, porofo iray izany fa tsy nihemotra ilay kolonely manoloana 
zava-nitranga. Ankilany, nisy ny feo nandeha fa lehilahy mamomamo ary nisetrasetra teny an-dàlana 
nifanehatra taminy. Ireo vehivavy kosa dia nilaza fa avy nanao karaoké teny amin’ny cite des 67ha 
nanakana fiara mba hodiana, ary sendra an’ireo lehilahy tao anaty Audi. Niara-notazomina avokoa 
rehetra hatramin’ny omaly. Raha ny fijerin’olon-tsotra dia nisy fahadisoana hatrany ireto olona 
indrindra tamin’ny fahasahiany nanakana fiaran’olona, ary manginy fotsiny ny faniratsiràna 
manamboninahitra izay mba efa namoaka ny karatra maha-zandary azy. Amin’ny lafiny iray koa anefa 
hita ho lasa lavitra ihany ny fitoriana hoe fikasàna haka an-keriny, toe-javatra iray izay mampidoboka 
avy hatrany rehefa eny Anosy. 




















