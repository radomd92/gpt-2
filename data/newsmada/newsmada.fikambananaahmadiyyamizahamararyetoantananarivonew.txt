FIKAMBANANA AHMADIYYA  : MIZAHA MARARY ETO ANTANANARIVO | NEWSMADA

Par Taratra sur 09/05/2018 

Tonga eto Antananarivo ny mpitsabo avy amin’ny fikambanana mozilimanina Ahmadiyya hanao fitsaboana 
mandritra ny hefarana eny Andavamamba. Mpitsabo telo avy amin’ny fikambanana miaraka amin’ny 
sy “paramédicaux” malagasy no mandray marary 500 eo ho eo isan’andro. Homena ao koa ny fanafody 
amin’ny soratr’aretina mahazo. “Efa avy any Toliara sy Fianarantsoa ny mpitsabo ary afaka nizaha 
2 000 eo ho eo. Aretina mpiseho matetika amin’ny toerana nandraisany olona ny gripa, aretim-pivalanana, 
ny aretina avy amin’ny loto”, hoy ny mpikambana ao amin’ny fikambanana, i Mudassir Ahmed, omaly. 

Fisantarana ihany ny natao tamin’ny toerana telo fa mbola hitarina manerana ny Nosy ny fandraisana 
amin’ny fotoana hafa. Tsapan’izy ireo fa nanampy betsaka ny vahoaka sahirana ny fisian’ny fitsaboana 
tahaka izao satria maro ireo tsy manana vola hoentina mitsabo tena na amin’ny aretina farany tsotra 
aza, hoy ny fanazavany ihany. 

Miara-miasa amin’ny fikambanana Humanity First ny Ahmadiyya izay manome lanja ny fitiavana ny 
amin’ny fanampiana azy. Afaka manatona eny Andavamamba avokoa ny sokajin’olona rehetra maniry 
hozahana momba ny fitsaboana ankapobeny hatramin’ny zoma ho avy izao. 



Les commentaires sont fermées. 

