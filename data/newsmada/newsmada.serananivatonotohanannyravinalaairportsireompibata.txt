SERANAN’IVATO: NOTOHANAN’NY RAVINALA AIRPORTS IREO MPIBATA ENTANA | NEWSMADA

Par Taratra sur 27/06/2019 



Tsy tokony hitaintaina intsony ny mpandeha eny amin’ny seranam-piaramanidina Ivato mikasika 
fisian’ireo olona manelingelina azy ireo amin’ny fitaterana ny entana ho an’ireo handray fiaramanidina 
ireo vao tonga. Natao sonia, 25 jona teo, ny fifanarahana teo amin’i Patrick Collard, tale jeneralin’ny 
Ravinala Airports, mitantana ny seranam-piaramanidina Ivato, sy Andriamifidy Tiana Nivo, filohan’ny 
kaoperativa mpibata entana eny Ivato Coop- Mata, ahitana mpikambana miisa 116. 

Anisan’ny fiovana hita eny Ivato, ny tranoheva roa eo ivelany, handoavam-bola ho an’ny fiaingan’ny 
sy tranoheva iray faharoa ao anatiny ho an’ny mpandeha vao tonga. Mandoa 4.000 Ar ny mpandeha, na 
vola vahiny 1 euro na 1 dollar, ho saran’ny fitondrana ny entana. Tsy aloa mivantana amin’ny mpibata 
ny vola fa aloa mialoha eny amin’ny tranoheva, ary mahazo “jéton” avy eo, aseho sady omena ny mpibata 


Nilaza ny solontenan’izy ireo, Randriamanantena Armand Ernest, fa tombontsoa lehibe ho azy ireo 
fanohanan’ny Ravinala Airports izao, satria anisan’ny endriky ny fitokisan’ny mpandeha amin’izy 
Ho foana tsy hisy intsony koa ny fangatahana vola vahiny madinika fanaon’izy ireo tany aloha, nahasorena 
mpandeha. 

Niara-niombon’antoka nahatanterahana ity zava-baovao ity koa, ny minisiteran’ny Fitaterana, 
polisy Paf, ny zandarimaria, ny ACM, ny ladoany, sns. 



Les commentaires sont fermées. 

