NANKASITRAHANA IREO MPANOME RA : MILA KITAPON-DRA 35 000 MANERANA NY NOSY | NEWSMADA

Par Taratra sur 15/06/2017 

35 000 ny kitapon-dra ilaina manerana ny Nosy isan-taona ary 20 000 ho an’Antananarivo fotsiny, 
ny voalazan’ny ivontoeram-pirenena misahana ny famindrana ra ao amin’ny HJRA, omaly, nandritra 
fanamarihana ny Andro maneran-tany ho n’ny mpanome ra, teny Anosy. 60 ny kitapon-dra mivoaka ao 
ivontoerana isan’andro avy amin’ny tahiry. 

20%-n’ny mpanome ra an-tsitrapo tsy tapaka, fa ny ambiny manome ra rehefa manana havana mila ampidirina 
satria tsy maintsy soloina ny kitapon-dra mivoaka ampiasaina isaky ny marary. 

Misy ny fikambanan’ny olon-tsotra mpanome ra tsy tapaka eto amintsika, filohan’izany Rakotofiringa 
izay nanome ra 107 nandritra ny 50 taona. 69 taona izy ankehitriny ary hanohy ny fanomezan-dra tsy 
hatramin’ny taona 2018. Akora ilaina betsaka mandritra ny fandidiana ny ra sy hitsaboana ny aretina 
mpahazo ny ra toy ny hémophilie, drépanocytose. Anisan’ny tena mampiasa betsaka ny kitapon-dra 
olona voan’ny aretina malia ra ka tokony hampidiran-dra roa kitapo isan’andro, araka ny nambaran’ny 
marary iray, izay vao 18 volana monja dia efa voatily fa voan’ny hémophilie sévère. 

« Manampy ny fanjakana ny OMS amin’ny fampihodinana ny ivontoerana famindrana ra mba hanana antoka 
marary fa misy tahirindra vonona hatrany ao », hoy ny solontenany eto amintsika, Charlotte Ndiaye. 
indrindra amin’ny fikarakarana ny fahasalaman’ny reny sy ny zaza rahateo ny ra. Nomena taratasy 
ireo mpanome ra an-tsitrapo, omaly. 



Les commentaires sont fermées. 

