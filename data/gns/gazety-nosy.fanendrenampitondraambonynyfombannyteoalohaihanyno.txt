FANENDRENA MPITONDRA AMBONY : NY FOMBAN’NY TEO ALOHA IHANY NO MIVERINA

Isan’ny fihetsika iray nampiaiky volana ny maro tamin-dRavalomanana ny fanesorana olona ambony, 
amin’ny minisitra, nefa tsy mba nohajaina ny farafahakeliny amin’ny voninahitr’ilay olona. 
tompon’andraikitra ambony rehetra noesorin-dRavalomanana dia any ampamitana iraka, na any 
ranomasina na any amin’ny faritra, eny ny sasany aza any amin’ny raharaham-pianakaviana, no mandre 
“nofoanana ny didim-panjakana nanendrena azy tamin’ny toerany”. Tsy nisy akory na dia ny farafahakeliny 
fanajana sy fifanomezan-kasina amin’ilay olona aza, nefa tsy nangalatra na namono olona ilay 
nisaorana. 

Tamin-dRajaonarimampianina dia nitranga koa izany, raha tsy hampahatsiahy afa-tsy ny tamin’ny 
an’i Jean Ravelonarivo tsy ho Praiminisitra intsony isika. Nasain-dRajaonarimampianina teny 
lapan’i Mavoloha i Jean Ravelonarivo. Mbola Praiminisitra izy tamin’izay. Ekena fa efa nandeha 
ny sahoa fa “hisaoran-dRajaonarimampianina hono i Jean Ravelonarivo”, saingy ny fihaonan’ny 
sy ny ankilany tao an-dapa dia toa nandravona ny olana sy disadisa teo amin’ny roa tonta. Vao nandeha 
ny lapan’i Mahazoarivo anefa i Jean Ravelonarivo, dia eny an-dalana izy no nivoaka tamin’ny haino 
ny feon’ny Sekretera jeneralin’ny fiadidiana ny Repoblika, ny Jeneraly Ralala, namaky ny didim-panjakana 
amin’ny toerany an’i Jean Ravelonarivo tsy ho Praiminisitra. 

Dia mba toetra mendrika sy azo sokajiana ho olom-panjakana ve ny mahavanona an’izany? 

Ankehitriny dia vao mainka loza. Maro amin’ireo tompon’andraiki-panjakana ambony izay eo amin’ny 
sekretera jeneraly na tale jeneraly na tale any anivon’ny ministera sy ireo tompon’andraikitra 
amin’ireo rafitra miankina amin’ny fanjakana (organisme rattaché) no noesorina ary efa nosoloina 
sasany. Misy amin’izy ireny no olona nanana fifandraisana manokana na mpinamana mihitsy amin’ny 
ambony ankehitriny, nefa dia na ny fifampiresahana amin’ny finday ho fanajana azy ny hoe “toerana 
r’ise, izy ity ka ialana tsiny raha voatery soloina ise satria izay no tapaky ny fivorian’ny filankevitra 
minisitra”, tsy nisy. 

Ny sasany dia olona mpinamana akaiky, mifampihinana ny manta sy ny masaka ary tena mifampatoky 
ampifanoloana, izany hoe ny tompon-toerana teo aloha noesorina dia ilay namany akaiky tena nifampitondra 
ny mpirahalahy, no nasolo azy, ka sanatriavina toa mampifandrafy ny mpinamana satria ohatran’ny 
“ilay namana akaiky no nandefona ivoho, ka nanao an’izay hanaisorana ilay sakaizany tompon-toerana 
hipetrahany eo amin’ilay andraikitra”. 

Rehefa mifampiresaka ny amin’izay fotoana hifanolorana fahefana (passation de pouvoir) anefa 
teo aloha dia miala tsiny aminy ny vaovao fa tsy nanan-kevitra ny hiakatra eo amin’io toerana io 
fa na ny mombamomba na “CV” nalefa aza dia toerana hafa no nandrandraina, ary amin’izao fotoana 
sehatra hafa mihitsy no noeritretretina, ary na ny tena aza tsy noresahin’ny tompon’andraikitra 
(Minisitra na Praiminisitra na Filohampirenena) hoe “ianao dia hotendrena etsy na eroa ka tokony 
aloha” (consultation na interview…). 

Amin’ny sehatra iray aza dia re fa “holavin’ilay olona voatendry nefa tsy nifampiresahana mialoha 
ny toerana nanendrena azy”, noho izay fahatsapany izay fa hiteraka olana ara-pirahalahiana na 
eo aminy sy ilay noesorina ny fanekeny ny toerana nanendrena azy. 

Fa misy amin’izy ireny koa no namana akaikin’ilay minisitra mpiahy mivantana ilay antokon-draharaha 
jeneraly na tale…); ka nahenoana fa “nanao azafady tamin’ilay olona nesorina mihitsy ilay minisitra 
tsy tolo-kevitra avy aminy no nanendrena ny olona hasolo an’ilay tompon-toerana teo aloha”. 

Misy moa, ary malaza ny fisian’olona antsoina hoe “Super-Président”, izany hoe olona ambonin’ny 
na mitovy lenta aminy ao amin’ny fitondrana foibe ao, ka izay olona tian’io “super président” io 
dia tsy azo iadian-kevitra fa tsy maintsy toavina eo anivon’ny fivorian’ny filan-kevitra ny minisitra. 





