ISOTRY ANOSIBE : MPANENDAKA 17 RAIN-DAHINY VOASAMBOTRY NY PÔLISY – MIDI MADAGASIKARA

Mpanao sinto-mahery sy mpanendaka rain-dahiny mahatratra 17 no tra-tehaky ny pôlisy avy ao Tsaralalàna 
sabotsy lasa teo, teny amin’iny faritra Isotry sy Anosibe iny. Na hatramin’izay tokoa na hatramin’izao 
efa voasokajy ho faritra mena amin’ny asa fanendahana ireo faritra roa voalaza etsy ambony ireo, 
isan’ny mampikaikaika ireo mponina. Noho izay antony izay indrindra, ary noho ny hamaroan’ireo 
mitaraina eny amin’iny faritra iny no nandrisika ny pôlisy avy amin’ny Sut (Surété Urbaine Antananarivo), 
ny hetsika teny an-toerana, ka nahatratrarana ireto mpangarom-paosy sy mpanao sinto-mahery 
Araka ny fantatra dia rain-dahiny amin’izany asa ratsy izany izy ireo, ary saika efa mpamerin-keloka 
Ny ankabeazan’ireto olona tratra ireto mantsy dia efa nigadra teny Antanimora avokoa, noho ity 
fanendahana ity hatrany. Fantatra moa fa omaly no natolotra ny Fampanoavana izy rehetra ka naverina 
am-ponja avokoa. Raha ny fampitam-baovao hatrany dia tsy mijanona hatreo ny hetsik’ireo pôlisy 
miezaka hatrany ny manadio ireny faritra mena anjakan’ny tsy fandriam-pahelamana ireny. Noho 
indrindra miantso ny tsirairay izy ireo amin’ny fanomezam-baovao, ahafantarana ny olon-dratsy 
amin’ny fiaraha-monina eny. Mazàna tokoa mantsy dia efa fanta-poko izao ireny olona ireny, saingy 
ny tahotra dia vitsy ireo olona sahy milaza izany eny amin’ny mpitandro filaminana. Tahotry ny 
avy eo rehefa mivoaka ny fonja ilay olona, na antsojay ataon’ireo havany. 



Mazava ange fa tsy tratra am-bodiondry ireo olona ireo fa izay efa manana « casier » no samborina. 
asana kamo! 

Tena mahagaga hoe efa récidiviste . Ny dikan’izany ve dia fotoana fohy fotsiny no higadran’ireny 
ireny ? satria raha migadra folo taona izy, efa mety hiova kely ihany ny toe-tsainy! 


















