HALATRA FITAOVAM-PIADIANA : BALA MAROBE NANJAVONA TAO AMIN’NY TOBY MIARAMILA – MIDI MADAGASIKARA

Very ny bala marobe saingy samy miala…bala avokoa izay tompon’andraikitra nanontaniana. Ny herinandro 
teo no nisian’izany tao amin’ny toby iray eto amin’ny manodidina ny renivohitra. Tsy vaky ny toerana 
fitaovam-piadiana ary tsy nisy ihany koa ny halatra hita maso, saingy very tao anatiny ny bala marobe 
mbola tsy voafaritra aloha ny isany hatreto. Nisy ny fivoarim-be nataon’ny lehiben’ny miaramila 
nandalo tao anatin’izany, raha araka ny tsilian-tsofina io resaka io. Heverina ho efa andro maromaro 
volana mihitsy aza no nitaterana tsikelikely ireo bala tao amin’ny fitoerany tamin’ny fomba mangina 
tsy hitan’ny maso. Tsy hita izany fahaverezana izany raha tsy tamin’ny fanisàna ireo fitaovana 
tao amin’ilay toerana, raha araka ny fantatra hatrany. Natao inona ireo bala ireo? Sanatria ve 
ho isan’izany ireo bala 119 isa izay nampiasain’ireo mpaka an-keriny tany Toamasina? Andrasana 
ny fisokafan’ny fanadihadiana satria be loatra ny loza afitsoky ny fiparitahan’ny fitaovam-piadiana. 



Mbola averina ihany fa ireto tafika ireto no tena mampisy ny tsy fahandriampahalemana eto Mcar. Karama be amin’ny volam-bahoaka,jeneraly marobe……Atao inona……..? 


















