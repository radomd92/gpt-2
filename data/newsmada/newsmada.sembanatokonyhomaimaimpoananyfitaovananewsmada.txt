SEMBANA  : TOKONY HO MAIMAIMPOANA NY FITAOVANA | NEWSMADA

Par Taratra sur 12/09/2017 

Olona manana fahasembanana avy amin’ny fianakaviana sahirana avokoa ny 95% eto amintsika, hoy 
filohan’ny fikambanam-behivavy manana fahasembanana, Razafinjato Fela, omaly. Ho an’ny olona 
fahasembanana amin’ny vatana, mitentina 250 000 Ar ny fitaovana ahafahana mivezivezy mandeha 
ny trano. Vitsy anefa ny fianakaviana manana ny hoenti-manana hividianana izany. Vokany, mijanona 
an-trano ireo olona manana fahasembanana ary lasa vesatry ny fianakaviana satria tsy afa-mianatra 
tsy hahaleo tena ara-bola any aoriana. 

Mangataka amin’ny fanjakana ny fikambanana mba hatao maimaimpoana ny fitaovana ahafahan’ny 
manana fahasembanana amin’ny vatana miaina toy ny olon-drehetra. Misy ny toerana manokana manamboatra 
fitaovana toy ny ilain’ny olona manana fahasembanana amin’ny tongotra, miorina eny Anosy, Centre 
de Madagascar (Cam). Telo volana ny faharetan’ny fanamboarana ny fitaovana ao nefa azo alaina 
herinandro kosa rehefa manome vola ny mpikarakara ilay olona mila izany. 



Les commentaires sont fermées. 

