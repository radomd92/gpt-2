TOAMASINA : IFANOTOFAN’NY SAMBO MPANAO SOA NY TANÀNA   | NEWSMADA

Par Taratra sur 18/01/2016 

Saika nifanotofan’ ireo sambo lehibe eran-tany manao asa soa ny seranan-tsambon’ i Toamasina 
ho ato. Raha efa hananika ny faharoa taony ny nahatongavan’ ny sambo hopitaly Merci Ships, tonga 
20 desambra teo kosa ny sambo “Logos Hope“, anisan’ny lehibe indrindra misahana fivarotam-boky 
mitety ny vazantany efatra eran’ izao tontolo izao. Sambo anatin’ ireo mpikambana ao amin’ny “GBA 
Mahatratra hatramin’ny 25.000 ny karazam-boky hita ao aminy ary saika amin’ny teny anglisy no 
indrindra. Misy ihany ny teny frantsay sy firenena hafa. Mpiasa an-tsitrapo 400 no mampihodina 
raharaha rehetra, ary samy mampiseho ny karazana kolontsaina avy amin’ny firenen-kafa ireo tantsambo 
aminy. Ankoatra ny fivarotam-boky, maneho fanaovana asa soa sy asa sosialy eny anivon’ny fiarahamonina 
firenena lalovany ny mpiasa. Rahampitso no handao an’ i Toamasina ity sambo ity. 

Ny taona 1937 no teraka tao Rendsburg Geramany ny sambo ary manana halavana 132,5 m. Nanomboka ny 
2009 kosa no nividian’ny vondrom-pikambanana GBA azy ary nomena ny anarana Logos Hope. Doulos 
sambo nampiasain’ izy ireo talohan’ ity ary efa tonga teto Toamasina ihany koa. Nitsidika tao anatin’ 
sambo ny mpanao gazety ao Toamasina notarihin’ny talem-paritry ny serasera, Iavizara Priscilla. 
Chiu kosa no mpitondratenin’ny sambo nisahana ny serasera anaty sambo. 



Les commentaires sont fermées. 

