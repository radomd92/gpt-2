HAHAZO « LABEL 5S » IREO TOERAM-PITSABOANA TSARA FIASA | NEWSMADA

Par Taratra sur 07/03/2019 

Manomboka amin’ity taona 2019, homena fanamarihana mahamendrika sy tsara kalitao na “label” 
toeram-pitsaboana eto Madagasikara. “Label 5S” ny anaran’izy io ka hanombohana izany ireo hopitaly 
aty amin’ny renivohi-paritany na “hôpitaux universitaires”. Hiitatra any amin’ireo hopitaly 
anivon’ny faritra sy ny distrika izany, amin’ny herintaona. 

Fepetra telo no tsy maintsy fenoiny, ahazoany io fanamarihana io: ny fampiharana ny fomba fiasa 
any amin’ny servisy rehetra, ny fanomezana fahafaham-po, farafaharatsiny, ny 80%-n’ny fenitry 
kalitao “5S” ary ny fahaizany mitazona ny fitandroana ireo fepetra roa ireo, mandritra ny roa taona. 

Raha tsiahivina, fomba fiasa nentin-dry zareo Japoney ny 5S, izay fanafohezana ny “seiri” (fanivanana), 
(fanasokajiana), “seiso” (fanasana), “seiketsu” (fanoratana) ary “shitsuke” na fampaharetana. 
zavatra be dia be ny fampiharana ireo zavatra dimy ireo eo amin’izay rehetra atao. 

Efa azo tsapain-tanana izany, raha ny eo amin’ny tontolon’ny fitsaboana eto amintsika. Nanomboka 
taona 2007 no nampiharana ny 5S teo amin’ity sehatra ity. Haingana ny fiitaran’izany, ka amin’izao 
izao, mampihatra azy ity avokoa ny CHU sy ny CHRR. 23 amin’ireo hopitaly any amin’ny distrika, miisa 
no efa mahafantatra sy mampihatra azy. An-dalana ihany koa ny any amin’ny toeram-pitsaboana fototra 
CSB sy any amin’ireo “directions” samihafa eo anivon’ny ministeran’ny fahasalamam-bahoaka. 



Les commentaires sont fermées. 

