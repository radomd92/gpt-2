LOZAM-PIFAMOIVOIZANA :: VEHIVAVY ROA MATY VOADONAN'NY FIARA • AORAHA

Nisehoana lozam-pifamoivoizana roa samy hafa teny Anosizato sy Ampitatafika, afak’omaly hariva. 
tsy tra-drano ny vehivavy roa, manodidina ny dimampolo taona avokoa. Voahitsaky ny kamiao teo 
ilay renim-pianakaviana, fito amby dimampolo taona. Voadonan’ny fiara tsy mataho-dalana teny 
digy Ampitatafika kosa ilay faharoa. 

Efa eo anivon’ny mpitandro ny filaminana ny fanadihadiana momba ireo loza ireo. Voatazona ihany 
ny mpamily roa. 

Tokony ho tamin’ny enina ora sy sasany hariva no nitrangan’ny loza voalohany teo Anosizato Andrefana. 
eny amin’ny manodidina eny ihany ity renim-pianakaviana tra-doza. «Nandeha teo an-tsisin-dalana 
vatokely sy dongon-tany tamina fanamboaran-dalana io vehivavy io. Heverina ho nisilifatra izy 
nianjera teo amin’ny arabe. Nandeha niadana ny kamiao iray no nanitsaka an’ ilay vehivavy», araka 
fanazavana voaray tamin’ny Zandarimaria eny an-toerana. 

Telopolo minitra taorian’izay, naheno antso milaza fisiana lozam-pifamoivoizana hafa faharoa 
amin’ny digin’ Ampitatafika indray ny zandary. Efa vatana mangatsiakana vehivavy iray no novantanin’izy 
teny an-toerana. Ny fitantaran’ny olona teo amin’ny manodidina sy ny mpamily no nahafantarana 
zava-niseho. 

«Avy nandeha teny amin’ny sisin’arabe misy faritra avoavo ihany koa ilay vehivavy. Handeha hiampita 
no nianjera teo ambonin’ny fiara tsy mataho-dalana iray. Lavidavitra teo vao tafajanona ny fiara. 
avy teny amboniny, avy eo ity vehivavy voadona», hoy ihany ny zandary. 

Tsy maintsy notazonina ireto mpamily roa nanao loza noho ny fisiana aina nafoy. Samy naterina eny 
tranom-patin’ny Hopitaly Joseph Ravoahangy Andrianavalona ny razana roa. Tsy mbola fantatra 
ny mombamomba an’ilay vehivavy maty teny Ampitatafika. 









Enregistrer mon nom, mon e-mail et mon site web dans le navigateur pour mon prochain commentaire. 



