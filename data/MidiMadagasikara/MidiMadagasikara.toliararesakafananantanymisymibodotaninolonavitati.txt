TOLIARA : RESAKA FANANANTANY, MISY MIBODO TANIN’OLONA VITA TITRA – MIDI MADAGASIKARA

Tany mirefy 46 a 18 ca, an’ny fikambanana « Khoja Shia Isnachery », misy titra sy taratasy ara-panjakana 
ao amin’ny fokontany Tanambao Morafeno Toliara, avaratry ny sekoly « Memorial school » no bodoina 
milaza ho tompon’ny tany amin’izao, rehefa nangataka tamin’ny fikambanana hanorim-ponenana 
ny ray aman-dreniny. « Rehefa misy ny ilain’ny tompony ny tany dia miala ny mpangataka », hoy Atoa 
Robert (Bera), olom-be an-tanàna mpitan-kazomanga to teny. 

Tsy niraharaha ny fifanarahana nisy tany aloha ny taranaka sasany taty afara. « Ilain’ny fikambanana 
an’ity sekoly ity io tany io », hoy Atoa Anil, filohan’ny « Khoja ». Raha ny fanazavany dia efa nisy 
marimaritra iraisana neken’ny rehetra, ka ny filohan’ny Fokontany no nisolo tena ireo esorina. 
ny resy lahatra nanaiky niala, fa ampahan’olona vitsy no midrikina, na dia notambazana vola aza 
fialan’izy ireo. 

Omaly dia nidina an-dalambe sady nilanja sora-baventy ireto farany, nanararaotra ny fahatongavan’ny 
Rivo Rakotovao nanokatra tamin’ny fomba ofisialy ny herinandron’ny fananan-tany tany Toliara. 
nanontanian’ny mpanao gazety Ingahy minisitra, dia nilaza fa « tsy misy mahazo tombony amin’ny 
ka aleo mifandamina, satria saro-pady ny fiaraha-monina ». Raha ny loharanom-baovao marim-pototra, 
omaly io, dia misy andian’olona tia korontana tsy maty voalavo an-kibo manararaotra ny zava-misy, 
miketrika OPK (opération Karana), te hamerina ny 6 martsa, hono. 



