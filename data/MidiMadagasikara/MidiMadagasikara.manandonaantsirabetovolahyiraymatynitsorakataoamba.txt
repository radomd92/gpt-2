MANANDONA – ANTSIRABE : TOVOLAHY IRAY, MATY NITSORAKA TAO AMBANY FIARA NANDEHA – MIDI MADAGASIKARA

Tovolahy herotrerony vao 28 taona, no maty tsy tra-drano rehefa nitsoraka tao ambany fiara, tao 
Antsirabe faharoa no nisehoan’ny loza ny herinandro lasa teo. 

Tsy nisy nanampo ny loza na ny mpamily ilay fiara, na ny fianakavian’ity namoy ny ainy ity fa tampoka, 
anatin’ny segondra vitsy monja no nisehoan’ny loza. Niara-dia tamin’ny fianakaviany teny an-dalambe 
tovolahy, fantatra fa kambana izy io ary niaraka taminy ilay kambana aminy. Nandalo ny fiara “taxi-brousse” 
avy any Atsimo, nirimorimo hizotra hianavaratra, poa tahaka izay, efa any ambany fiara nohosihosen’ny 
ilay tovolahy vao tazana, nahatsiravina ny loza fa potika tanteraka ny vatany ary nosokirina tao 
fiara vao afaka. Ny nanatri- maso no nilaza fa avy hatrany dia nitsoraka tao ambanin’ilay fiara 
ilay tovolahy. Fantatra moa fa tsy dia salama saina izy io, ary matetika no tsy dia tompon’ny tenany 
ihany koa ka mila arahina foana. Tampoka anefa ny loza dia izao izy namoy ny ainy tamin’ny fomba mahatsiravina 
voalaza anefa fa tsy mba fanaony ny tahaka izao. Taorian’ny loza, nasaina nanatitra ireo mpandeha 
ny mpamily ilay fiara ary ny nanokatra ny fanadihadiana kosa ny mpitandro ny filaminana. 



