TSINDRY HAZOLENA • AORAHA

Mitohy ny gaboraraka. Tao anatin’ny taona vitsy izao dia manjazakazaka hatrany ireo Kelimaso, 
fanaovana tantely afa-drakotra ny harem- pirenena, indrindra any amin’ny Faritra Vatovavy Fitovinany iny. Potika noho ny fitrandrahana 
tsy ara-drariny ny fiainan’ny vahoaka ao Vohilava Mananjary. Ny any aloha izao no hita ka resahina 
mbola betsaka no tsy voalaza, any amin’ny faritra hafa any. Sanatria toy ny tany tsy misy fanjakana 
Madagasikara, ka afaka manao izay tiany hatao ny vahiny. Ireo olobe sy tangalamena mba toteny, 
mijoro hiady amin’ny tsy rariny indray no iharan’ny fandrahonana sy fampidirana am-ponja. Iza 
izany no antenain’ ny vahoaka hiaro azy sy ny fananany? Ary mandra-pahoviana vao ho afaka amin’ny 
hazolena sy ny tsindry bokotra hahafahan’ny vahiny mamahatra amin’ny taniny ny vahoaka madinika? 
ho aiza ny andraikitr’ireo mpanara-maso ny fitrandrana harena an-kibon’ny tany? Sa sanatria 
mba voatsentsin’ny vola sy volamena ny maso ka mody fanina manoloana ny fahorian’ny mpiray tanindrazana. 
fa rehefa ela anie ny ela tsy maintsy ho vaky ihany ny sarom-bilany e ! Amin’izay fotoana izay dia 
hameno an’i Madagasikara indray i Soamahamanina! 









Enregistrer mon nom, mon e-mail et mon site web dans le navigateur pour mon prochain commentaire. 



