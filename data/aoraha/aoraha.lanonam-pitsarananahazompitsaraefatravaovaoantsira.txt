LANONAM-PITSARANA :: NAHAZO MPITSARA EFATRA VAOVAO ANTSIRABE • AORAHA

Tafapetraka tamin’ny fomba ôfisialy, tamin’ny zoma lasa teo, ireo mpitsara efatra vaovao hiasa 
amin’ny Fitsarana ambaratonga voalohany, any Antsirabe. Nivoitra tamin’ny lahatenin’ny filohan’ny 
any an-toerana ny fanamafisana ny ady amin’ny kolikoly. Nampita hafatra hoan’ny rehetra ihany 
anefa izy mba tsy hanana eritreritra hafa avy hatrany amin’ny didim-pitsarana izay havoakan’ireto 
vao hiasa any an-toerana ireto. 

Lanonam-pitsarana makotrokotroka natrehin’ireo manampahefana maro sivily sy miaramila ity 
an-drenivohitr’i Vakinankaratra ity. Ankoatra ny filoha lefitry ny Fitsarana dia mpitsara mpamoaka 
no sady mpitsara mpanao famotorana ny roa ary mpitsara mpanao famotorana ny fahefatra tamin’ireto 
nandray ny asany ireto. “Hamoaka didy ireto mpitsara ireto ka aoka isika tsy hieritreritra kolikoly 
hatrany. Misy ireo rafi-pitsarana ahafahana mampiakatra ny raharaha iray raha tsy mahafa-po 
didy mivoaka”, hoy ny ampahany tamin’ny lahatenin’ Ny Haingo Ramasitera, filohan’ny Fitsarana 
Antsirabe nandritra ity lanonana ity. 

Isan’ireo raharaha mafampana tao anatin’ny faritra iadidian’ity rafi-pitsarana iray ny raharaha 
izay nahafatesana olona sy nahasimbana fananan’olona maro. Nilaza ny teo anivon’ny Fitsarana 
“eo am-panaovana ny famotorana momba iny tranga iny izy ireo. Tsy mora iny raharaha iny satria misy 
voakasika maro”, hoy ireo mpitsara raha nanontaniana. 









Enregistrer mon nom, mon e-mail et mon site web dans le navigateur pour mon prochain commentaire. 



