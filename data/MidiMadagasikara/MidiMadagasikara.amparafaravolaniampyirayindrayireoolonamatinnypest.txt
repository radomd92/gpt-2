AMPARAFARAVOLA : NIAMPY IRAY INDRAY IREO OLONA MATIN’NY PESTA – MIDI MADAGASIKARA

Niampy iray indray ny olona matin’ny pesta tao Amparafaravola. Tafakatra 3 izany hatramin’izao 
fantatra fa matin’io aretina io .Nandray ny andraikiny avy hatrany ny faritra Alaotra Mangoro 
tany Amparafaravola nanolotra fanampiana ny vahoaka amin’ny fanadiovana ny tanàna iray manontolo: 
maromaro, borety fanariana fako , angady , fourche ,miampy solika ho an’ny fiara hanatanterahana 
fanadiovana izany. Tonga nanolotra ireo fitaovana ireo sy nanentana ny rehetra ny sekretera jeneralin’ny 
Atoa Randrianantoandro Stanislas, miaraka amin’ny mpiara-miasa aminy. Nanambara ity tompon’andraikitra 
amin’ny faritra ity fa efa voafehy tanteraka io aretina io ka tsy misy tokony hatahorana. Ampy rahateo 
maimaimpoana ny fitsaboana eny amin’ny tobim-pahasalamana. Tsy tokony hisalasala ny rehetra 
misy ny tranga mampiahiahy eo amin’ny fahasalamana fa hanatona haingana ny hopitaly. Tonga nandray 
fitaovana ireo sy nanotrona ny lanonana ny lehiben’ny distrikan’Amparafaravola, ny ben’ny tanàna, 
tompon’andraikitra avy ao amin’ny fahasalamana any an-toerana. Natao teo am-povoan’ny tsena 
ny fanolorana sy ny fanentanana ny vahoaka ny sabotsy faha 13 desambra 2014, ka maro ny liana sy resy 
amin’ny tokony hisian’ny fanadiovan’ny isan-tokantrano. 



