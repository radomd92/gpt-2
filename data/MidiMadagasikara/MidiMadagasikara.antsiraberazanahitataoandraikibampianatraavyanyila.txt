ANTSIRABE : RAZANA HITA TAO ANDRAIKIBA, MPIANATRA AVY ANY ILAKA CENTRE IZY ROA VAVY – MIDI MADAGASIKARA

Nalain’ny havany omaly talata 16 Desambra teto Antsirabe, ny nofo mangatsiakan’ireo razana roa 
hita tao amin’ny farihin’Andraikiba ny alahady lasa teo. 

Fantatra tokoa, fa tsy avy eo amin’ny manodidina na avy eto Antsirabe ireo roa vavy natsingevan’ny 
tao Andraikiba, fa olona avy any Ilaka Centre. Mpianatra ao amin’ny lisea any Ilaka izy roa vavy, 
nanala bakalorea farany teo, saingy tsy nisy afaka. Notsipihan’ny fianakaviana naka ny razana 
fa tsy nisy olana tamin’ny tsy fahafahany fanadinana izy ireo. Nambarany ihany koa, fa tsy manana 
na fahadisoam-panantenana na manana fahavalo izy roa, ka mety hitarika azy amin’ny famoizampo 
hamono tena. Raha ny fanazavan’ireo fianakaviana naka ny razana hatrany, dia ny alarobia 10 desambra 
tsy nody an-trano izy roa raha hianatra no nialana tao an-trano. Samy niezaka nikaroka azy ny fianakaviana 
tonta, saingy tsy nahitam-bokany izany. Nilazana avokoa rehefa fianakaviana, ka havana iray 
eto Antsirabe no nahita vaovao ka nampandre tany amin’ireo ray aman-dreniny ny zava-nisy taty 
Tsy nisy azo atao intsony fa dia vatana mangatsiaka sisa no novantanin’ireo fianakaviana. 

Hatreto noho izany, dia tsy fantatra mazava ny tena nahafaty azy roa vavy ireto, ary fanontaniana 
ihany koa ny nahatongavany teto Antsirabe sy ny nahitana ny nofo mangatsikany tao Andraikiba. 



