AMBATOARANANA : SAIKA NIHARAN’NY FITSARAM-BAHOAKA NY HEHIBEN’NY ZANDARY – MIDI MADAGASIKARA

Lasa leo zandary ireo vahoaka ao Ambatoaranana, sy ny manodidina azy, noho ny zava-misy, satria 
natao hiaro ny vahoaka ny fananany intsony izy ireo fa manao fanararaotam-pahefana mandroba indray 
fananan’ny tantsaha; hany ka tsy misy afa-tsy ny 25% ny vokatra sisa no misy na faha-03 amin’ny vokatra 
ny ao Ambatoaranana izay mamokatra 3 taonina isan-taona. Tamin’ny fanadiadiana ifotony natao 
an-toerana dia betsaka amin’ireo tantsaha no sahy nijoro tamin’ny nanjo sy niainany, na fantatra 
ireo ny hanjo azy taorian’izao fijoroana vavolombelona izao. Teo ny lefitra ny ben’ny tanana ao 
Atoa Kalo Sylvain, izay nosaivaina trano noho ny tondro molotra nefa tsy mpamboly na mpanangom-bokatra; 
Martin izay nosamborina sy nentina teo amin’ny fitsarana raha niharo ny lavaniliny sisa na halatra, 
nohafahan’ny fitsarana izy nefa teo am-pamerenana ny lavaniliny araka ny didim-pitsarana ny 
dia tsy nisy afa-tsy 50kg tamin’ny lavaniliny 170kgs no mba tafaverina taminy, ny vadiny Rtoa Perline 
naratra noho ny daroky ny zandary nandritra izany; Atoa Zakaria kosa dia nakan’ireo zandary vola 
ariary ny tenany noho ny fiarovany ny lavaniliny 05kgs sisan-jiolahy ihany koa. 

Ny tena mahavariana amin’ity raharaha lavanilina ao amin’ny distrikan’i Fenerivo atsinanana 
dia ireo mpibizina afaka manofa zandary miaraka aminy, tsy misy sahy manakana sy mandeha ho azy 
tahaka ity fiara 4×4 fotsy nitondra lavanilina 850kgs tao anatiny, nefa mpitandro ny filaminana 
no misava vao tonga ao Fenerivo atsinanana. Leo tanteraka amin’ny ataon’ny zandary ny tantsaha 
ny vahoaka ka lasa mahery fihetsika; isany nampiharan’izy ireo izany ny fisamborana olona nataon’ny 
zandary eto Toamasina sy ireo ekipa nentiny niisa efatra ny talata 23 may teo. Nanaovan’ny olona 
ny lalana niverenany nisambotra olona roa voalaza fa mpividy lavanilina, raikitra noho izany 
tora-bato sy ny sakoroka, ka voatery nampiasa ny basy tany aminy ireto zandary nanaparihana ny 
nanakana tamin’ny tifi-danitra. 

Raha ny angom-baovao anefa dia ny 20 jona izao vao hisokatra ny fihotazana sy fividianana lavanilina 
Fenerivo atsinanana, Vavatenina, Soanierana ivongo ary Sainte-Marie; mandra-pahatonga izany 
hatahorana ny lavanilina 25% sisa tavela amin’ny ataon’ny zandary sy ireo mpiray tsikombakomba 
Ny volana jolay kosa izany ho an’i Mananara sy maroantsetra… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

