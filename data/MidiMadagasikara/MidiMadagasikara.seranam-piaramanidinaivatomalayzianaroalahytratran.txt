SERANAM-PIARAMANIDINA IVATO : MALAYZIANA ROA LAHY TRATRA NITONDRA SOKATRA TAO ANATY VALIZY EFATRA – MIDI MADAGASIKARA

Ny alatsinainy hariva lasa teo, dia teratany malayziana roa lahy indray no sarona, saika hitondra 
hivoaka ny sisin-tany. Raha ny angom-baovao azo, dia teo an-dàlana hiondrana amina sidina iray 
kaompania iray avy atsy Maorisy izy ireo no tra-tehaka. Efa hafahafa ny fihetsik’ireto roa lahy 
ka nahamailo avy hatrany ireo tompon’andraikitra. Vao mainka moa nanamafy izany ny fitsirahana 
valizy efatra nentin’izy ireo. Tratra teo tokoa mantsy ny nafenina, satria dia nahitana sokatra 
tao anatin’ny entan’izy roa lahy izany. Ary rehefa natao ny fanisana, dia nahatratra teo amin’ny 
teo ho eo no isan’ireto biby tsy manan-tsiny ireto. Naato avy hatrany ny fiondranany ary nentina 
fanadihadiana ireto teratany vahiny ireto. Efa maromaro ihany ireo tra-tehaka amin’ity fanondranana 
ity. Raha tsy hiteny fotsiny afa-tsy ny sokatra; izay raha ny vokatra lehibe farany azo, dia ilay 
sokatra an’alina saika haondrana. Kanefa dia mbola misy ihany ireo sahy manohy ny asa ratsiny, 
fitsentsefana ireo harem-pirenentsika. Tsy mety fay tokoa, kanefa hoy ny oha-pitenana izay hoe 
vy tsy mikitrana irery… 




















