TOAMASINA : POLISY HODY NISY NANENDAKA VAKY LOHA, JIOLAHY IRAY MATY VOATIFITRA – MIDI MADAGASIKARA

Ny alahady teo, tao Anjoma manakaiky ny lalam-by mihazo ny depôt voalohany, dia polisy iray hody 
fanamiana tsotra no nendahan’ireto jiolahy ka vaky loha izay voatery nozairina . 

Taorian’izay dia nisy fanaraha-maso manokana nataon’ny mpitandro ny filaminana manodidina 
Anjoma, satria tamin’io alahady alina io dia tsy latsaky ny olona dimy no voahendaka teo amin’ity 
Anjoma ity, ka raha misy ny fanenjehan’ireo andian-jiolahy mpanendaka dia mitsoaka anaty lalam-pasika 
izay tsy sahin’ny olona ny manara-dia azy ireo. Tao anatin’io fanaraha-maso nataon’ny mpitandro 
filaminana io, dia mbola nanao ny asa fanendahany hatrany ireto jiolahy mandeha andiany dimy ireto, 
teo am-panendahana olona hamonjy fodiana tratra alina izy ireo no nifanehitra tamin’ny polisy 
fisafoana. Raikitra ny tifi-danitra nanairana azy ireo sy hampilefitra azy ireo, nefa nentin’ny 
nofohany ny iray tamin’ireto jiolahy ireto raha tafaporitsaka ny efatra, dia tsy nandositra fa 
nandrarangana ny maha-jiolahy azy. Voatery nitifitra azy ny polisy ka maty voan’ny bala teo amin’ny 
ity jiolahy ity. Fantatry ny olona manodidina tsara amin’ny fanendahana ireo tratra alina mody 
ireo mandeha vao maraina miasa, ka isan’ireny ireo mpiasan’ny toeram-mpamonoan’omby ao Toamasina 
maro no efa voa sy naratran’ireto andian-jiolahy ireto. 

Eo am-pikarohana ireo jiolahy efatra naman’ity maty voatifitra ity ny polisy izao, ka misy hatrany 
fanaraha-maso ny manodidina an’Anjoma sy ny ao Depot misy ireto andian’olon-dratsy ireto. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

