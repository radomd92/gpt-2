TOLIARA : OMBIN-TSARETY VERY, LOHAN’OMBY SY TAOLANA SISA NAVELAN’NY MPANGALATRA – MIDI MADAGASIKARA

Ombin-tsarety iray nifatotra niraoka bozaka teo an-tokotany no very, ny harivan’ny alarobia 
teo, tany Tsianisiha distrikan’ i Toliara II. Nanao ny fanarahan-dia ny fokonolona teo an-tanàna 
alin’io ihany rehefa tsy hita ity omby. Nitohy ny narain’ny alakamisy teo izany, ka akory ny hatairan’ireo 
sy ny tompon’omby nahita fa ny lohan’ ilay omby very sy taolana sisa navelan’ ireo mpangalatra “Rainizavona” 
anaty kirihitr’ala. Mbola tsy hita kosa hatramin’izao izay nahavanona an’ity halatra omby hafakely 
hoy ny vaovao. 





700 Ariary ny iray kapoaka amin’ny fotsim-bary 

Raha manomboka mihem-bidy ny iray kapoaka amin’ny vary fotsy eto an-drenivohitra sy ny manodidina, 
mifanohitra amin’izany ny zava-misy any Vangaindrano, any amin’ny faritra Atsimo Atsinanana, 
tafakatra 700 Ariary ny kapoaka amin’ny fotsim-bary eny an-tsena any an-toerana. Nanomboka ny 
herinandro ity no nisian’ io fiakaram-bidy io, ka mampimenomenona ny vahoaka. Noho ireo mpamongady 
mpivarotra sasany manararaotra manafina ny vary misy manodidina ny 60 taonina eo ho eo, hoy ny ny 
marim-pototra voaray, dia ahiana mbola hiakatra ny vidim-bary amin’ny herinandro ambony io, 
tsy misy ny fandraisana andraikitra matotra sy hentitra, satria raha ny fantatra dia tsy sahy misava 
mpitondra any an-toerana, ary any Vangaindrano rahateo tsy misy sampandraharahan’ny varotra 
ny fanjifana, ka miliba ireo mpampahory vahoaka noho ny tombontsoa manonkana vokatry ny fitiavan-tena. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

