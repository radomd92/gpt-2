BIANCO : HOSAMBORINA NY PM TEO ALOHA MAHAFALY OLIVIER ?

Accueil > Gazetin'ny nosy > Bianco : Hosamborina ny PM teo aloha Mahafaly Olivier ? 

Publié le 02 mars 2019 



Mipoitra indray ny antontan-taratasy na « dossiers » mahakasika ny fanodinkodinam-bola nisy 
amin’ny firenena nandritra ny fitondran’ingahy Hery Rajaonarimampianina iny. Isan’ny « dossiers 
izay nalaza tamin’ireny ny mahakasika ny antsoina hoe « subvention exceptionnelle » na ny fanampiana 
ho an’ny kaominina izay teo ambany fitantanan’ingahy minisitra ny Atitany Mahafaly Olivier Solonandrasana, 
lasa praiminisitra taty aoriana. 

Efa be no voalaza tamin’ny raharaha Ambohimahamasina tany Ambalavao/ Tsienimparihy ka nitanana 
maika an’ingahy Tsabo Pierre izay ben’ny tanànan’ity toerana ity any am-ponjan’Antanimora. 
izany koa tao Ialanindro, Fianarantsoa izay nitanana am-ponja ihany koa an-dramatoa ben’ny tanàna 
Maro no kaominina hafa nahitana fanodinkodinana volam-panjakana tamin’ny alalan’ny asa fanamboarana. 
antony itanana an’i Claudine Razaimamonjy izay mpandraharaha nahazo ny tolotrasa maromaro izany. 
mpiasam-panjakana ambony sy ny minisitra niray tsikombakomba tamin’izany nefa mbola miriaria 
satria tsy maty manota. 

Ankehitriny dia fantatra koa izao fa mipoitra indray ny fanodinkodinana volam-panjakana tamin’ny 
« subvention exceptionelle » izay nomena ny kaominina ity. Tany amin’ny kaominina Anketraka, 
Ambolobozobe, Antsalaka, ary Mahavanona izay any amin’ny faritra Antsiranana II. Fanamboarana 
kaominina no namoahana vola izay mitentina iray miliara ariary (1 000 000 000 ar). Ny minisitra 
Atitany ihany Ingahy Mahafaly Olivier Solonandrasana no nampanao ny asa. Voalaza nefa fa tsy nisy 
tolotrasa tamin’izany fa nozarana toa ny manome mofo eny amin’ny mangazay ny vola. Misoratra amin’ny 
tompon’andraikitra ambony tao amin’ny primatiora ireo asa rehetra ireo. Na mbola tsy nisy nanomboka 
ny asa dia nasain’ingahy minisitra ny Atitany narotsak’ireo ben’ny tanàna ireo amin’ny kaontin’ity 
ambony ity ny vola. 

Fantatra tamin’izay fa nisy olona 7 no efa nanaovan’ny BIANCO (Birao mahaleo tena miady amin’ny 
fanadihadiana nanomboka ny taona 2017 ka efa nandalo ihany koa tao amin’ny PAC ( Pôle Anti corruption) 
Ben’ny tanàna miisa dimy tamin’ireo no anaovana fanaraha-maso akaiky ara-pitsarana amin’izao 
izao. Fantatra fa efa olona roa no nampidirina am-ponja vonjy maika ka ny iray dia mpiasam-panajakana 
avy eny amin’ny primatiora, ary ny faharoa dia ilay vehivavy izay nitantana ilay orinasa nahazo 
tolotrasa. Izany dia notanterahana tamin’ny faran’ny herinandro ity. 

Ny loharanom-baovao koa no nahafantaranay fa hanaovana fanadihadiana tsy ho ela any amin’ny BIANCO 
ingahy Mahafaly Olivier Solonandrasana izay Praiminisitra teo aloha sady minisitra ny Atitany 
ireo raharaha ireo. 

Mazava izany fa tsy maintsy hisy ny fisamborana ary ny famonjana vonjy maika koa raha toa ka voarohirohy 
amin’ity raharaha ity ny praiminisitra teo aloha ity. 

Mahagaga anefa ny fahanginan’ny BIANCO ankehitriny. Tsy misy vaovao mivoaka mihitsy nefa raharaham-pirenena 
izay tokony ho fantatra ny vahoaka Malagasy ny raharaha toy izao. Tokony hanaovana fanadihadiana 
ny mpitondra firenena rehetra izay hita fa tsy nadio tanana ary tsy tokony hisy hiala maina raha 
hiady amin’ny kolikoly marina ny filoham-pirenena sy ny fanjakana ankehitriny. Ny fisian’ny 
maty manota marobe eto amin’ny firenena hatramin’izay no mahatonga ny fahantrana eto Madagasikara 




