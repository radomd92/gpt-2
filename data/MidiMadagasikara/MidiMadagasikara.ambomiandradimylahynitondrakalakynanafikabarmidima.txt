AMBOMIANDRA : DIMY LAHY NITONDRA KALAKY NANAFIKA « BAR » – MIDI MADAGASIKARA

Nisehoana fanafihana mitam-piadina teny amin’iny faritra Ambohimiandra iny, omaly hariva tokony 
tamin’ny valo ora sy sasany tany ho any. Araka ny nambaran’ireo pôlisy tonga teny an-toerana dia 
amin’ny dimy lahy teo izy ireo no niditra an-kerina tamina « bar » iray. Ny iray tamin’izy ireo ihany 
nisaron-tava, ary fitaovam-piadiana mahery vaika toy ny kalaky no teny an-tanan’izy ireo, raha 
fanazavana azo. Tsy nisy alaharo alaharo, araka ny fitantaran’ireo olona nanatri-maso fa avy 
dia nanao amboletra niditra izy ireo, nanapoaka basy. Ny zanaky ny tompon-trano no somary nanohitra 
avy hatrany dia nodarohin’ireo olon-dratsy, ary naratra mafy vokatr’izay, raha ny fanazavana 
hatrany. Lasan’ireo jiolahy tamin’ity fanafihana ity ny vola tao amin’io fivarotana io, izay 
fa volana fahana. Azon’izy ireo izay notakiana dia rifatra nitsoaka izy ireo. Teo vao afaka niantso 
mpitandro filaminana ireo voatafika. Iretsy voalohany izay tonga haingana teny an-toerana saingy 
efa dila lavitra ireo olon-dratsy. Mbola teo am-panaovana savahao ny manodidina izy ireo, hatramin’ny 
nanoratanay, raha ny fantatra. 



