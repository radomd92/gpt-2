ITAOSY : NIFANENJEHANA HATRENY ANDOHATAMPENAKA IREO JIOLAHY – MIDI MADAGASIKARA

Nisesisesy tato ho ato izay, ny fanafihan-jiolahy teny amin’iny faritra Itaosy sy manodidina 
Ny alin’ny talata hifoha alarobia teo, no nisehoana fanafihana mitam-piadiana teny an-toerana, 
ny fampitam-baovao avy amin’ny mpitandro ny filaminana. Araka ny fantatra, jiolahy enina mirongo 
kalaky sy zava-maranitra no nanafika tokantrano iray teny an-toerana tamin’io fotoana io. Niditra 
tao an-trano izy ireo ary nanambana basy ireo tompon-trano sy nitaky vola. Lasa tamin’izany ny 
sivy alina ariary teo ho eo, niampy finday maromaro. Vantany vao vitany ny asa ratsiny dia nitsoaka 
hatrany ireo jiolahy. Nampandre avy hatrany ny mpitandro ny filaminana ireo voatafika. Tonga 
an-toerana ireo zandary, saingy efa dila ireo olon-dratsy. Ny ampitson’ny fanafihana no voalaza 
nihaodihaody teny amin’ny manodidina ireo olon-dratsy. Raikitra avy hatrany ny fanenjehana 
mpitandro ny filaminana. Tonga hatreny Andohatapenaka izany fanenjehana izany raha ny fantatra 
Kanefa nizara roa ireo jiolahy, ka nanano sarotra ny fisamborana. Na dia teo aza anefa ny fanenjehan’ireo 
ny filaminana dia tafaporitsaka ihany izy ireo, nihazo ireo elakelan-trano teny an-toerana. 
fa tsy nisy fifandonana mahery vaika tamin’izany, raha ny loharanom-baovao hatrany. Mbola mitohy 
fikarohana. 



