HAZAKAZA-PIARAKODIA - FIFANINANAM-PIRENENA :: LASAN-DRABEKOTO FRED SY ANDRY TAHINA NY DINGANA FAHADIMY • AORAHA

Niova tanana. Mpanamory mbola tsy nahazo fandresena tany amin’ny dingana efatra efa vita no nahazo 
dingana fahadimy amin’ny fifaninanam-pirenena amin’ny taranja hazakaza-piarakodia. Lasan-dRabekoto 
sy Andrianjafy Andry Tahina ny fandresena amin’ny dingana fahadimy ho an’ny fiadiana ny ho tompondakan’i 
“Rallye du Boeny” tany Mahajanga, ny sabotsy lasa teo. Efa nampoizina ny vokatra noho ny fiatrehany 
hazakazaka nanomboka ny andro faharoa. Vitany niaraka tamin’ny Subaru Impreza n°7 tao anatin’ny 
1 ora 22’09’’ ireo andro telo nihazakazahana. 

Rakotomalala Rado sy Sitraka nitondra ny Subaru Impreza N4 kosa no nanaraka azy ireo. Tara 34 segaondra 
Fred sy Andry Tahina izy mianaka ireto. Nameno ny lampihazo Razakaboana sy Rajaonalisoa Ny Anjara 
ny Subaru Impreza M12. Tao anatin’ny fe-potoana 1ora 24’27’’ no namitan’izy ireo iny dingana fahadimin’ny 
iny. 

Hiova indray ny filaharana taorian’iny dingana fahadimy iny. Nijanona tany amin’ny dingana manokana 
ambin’ny folo, rehefa avy nidona tamin’ny dongon-tany ny kodiaran’izy ireo tao aoriana Randrianarivony 
sy Ando, nitarika vonjimaika ny filaharana. 









Enregistrer mon nom, mon e-mail et mon site web dans le navigateur pour mon prochain commentaire. 



