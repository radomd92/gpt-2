VAKINANKARATRA : MAHERIN’NY FOLO SAHADY NO EFA MATY NILATSAHAM-BARATRA – MIDI MADAGASIKARA

Isan’ny tranga iray mampivarahontsana sy mampatahotra indrindra eto amin’ny faritra Vakinankaratra 
resaka varatra milatsaka ity. Saika ho isan-taona mantsy dia misy hatrany ny olona mamoy ny ainy 
resa-baratra ity. 

Hatramin’ny niandohan’ny fotoam-pavaratra izao dia efa tsy latsaky ny folo ny olona namoy ny ainy 
Nanomboka azy ny tao amin’ny distrika Betafo, namoizana ain’olona efatra be izao tamin’ny niandohan’ny 
Mivatravatra fiavy rahateo ny orana, miampy havandra sy kotrobaratra. Vokany , lehilahy lehibe 
no maty tsy drano raha tsiahivina tao Betafo, hivoaka hitery ronono izy io raha ny fantatra no nilatsaham-potaka 
ka tsy tana intsony ny ainy. Ankoatra izay, zaza 4 mpiray tampo koa no indray maty nipoahan’ny varatra 
io andro io hatrany. Avy any antsaha izy efatra kely ireo no tratran’ny orana ka nialoka teo am-body 
kanjo io nilatsahan’ny varatra io ka tsy nisy avotra na iray aza. Fa vao tsy ela akory izay tao amin’ny 
Antanifotsy no nandrenesana fa olona 6 be izao no indray matin’ny varatra hatrany. Tao an-tsekoly 
nirefotra ny varatra tao Ambatomiady ka zaza telo no voa, ny iray maty teo no ho eo fa ny roa kosa avotra 
ihany ny ainy rehefa tonga tany amin’ny hopitaly. Tao amin’ny kaominina Ambatolahy indray , fantatra 
ora iray tamin’io nilatsahan’ny varatra io hatrany dia 3 mirahavavy avy nanetsa no maty tsy drano 
hatrany. Ankoatra azy ireto moa nisy roa lahy ihany koa no namoy ny ainy tao an-tranony, maty teo 
“convertisseur” rehefa nilatsaka ny varatra ka nitontona tao amin’ny efitrano fiasany. 

Mahery varatra ary saika amoizana olona hatrany ny andro fahavaratra eto amin’ny faritra Vakinankaratra, 
ireo milaza fa misy mandatsaka izy io, ary tsy hilatsaham-baratra mora foana ny olona iray fa hasomparanan’olona 
io matetika, ao koa anefa ireo milaza fa faritra halam-baratra ny eto Vakinankaratra. 




















