FANAFIHANA MITAM-BASY :: BEN'NY TANÀNA MATY VOATIFITRA TEO AKAIKIN’NY TRANONY • AORAHA

Valifaty sa asan-jiolahy ? Notifirin’ny lehilahy iray i Hedaraly Nathaly, Ben’ny tanànan’ ny 
Antsahanisia any Toliara II, afak’omaly tokony tamin’ ny 8 ora sy 45 minitra. Nindaosin’ny fahafatesana 
no ho eo ity olom-boafidy ity. Nitsoaka any anaty ala kosa ny lehilahy iray antsoina hoe Rebona, 
ho nahavanon-doza tamin’izany fahafatesan’ olona izany. Efa karohina izy, amin’izao fotoana 
Fantatra fa folo metatra miala ny tranony no namoizan’ilay olom-boafidy ny ainy. 

“Nisy olona roa lahy nandeha môtô nifanena tamin’ny Ben’ny tanàna, vantany vao nivoaka ny tranony 
Niarahaba azy ny iray tamin’izy ireo. Ny faharoa kosa avy hatrany dia niala teo ambony môtô. Nofinganin’ 
lehilahy faharoa ilay olom-boafidy ka nianjera. Iny izy nianjera iny no notifirin’iretsy roa 
teo amin’ny tratrany sy ny vatany. Bala telo no nahavoa azy », hoy ny tatitra avy amin’ny loharanom-baovao 
an-toerana. 

Voalaza ho jiolahy malaza ny iray tamin’ireo nitifitra na i Rebona. “Manana kakay amin’ny Ben’ny 
maty izy satria efa nitory azy noho ny asan-jiolahy nataony, rehefa mampitaraina ny mponina ny 
Heverinay fa izay no antony nitifiran’izy ireo azy”, hoy kosa ny fanazavan’ny mpanampy ny depiote 
tany Toliara II, Sandrahy Leonard Cliff. 

Nodoran’ny fokonolona Nisy ny fanenjehana nataon’ny zandarimaria sy ny fokonolona ary io mpanampy ny depiote ao Toliara 
io mba hikarohana an’izay nahavanon-doza tany amin’ny tanànan’izy ireo antsoina hoe Beravina-Antsohihy, 
ny fahafatesan’ilay Ben’ny tanàna. “Tonga tany izahay saingy mbola tafatsoaka ireo ahiana ho 
Rehefa nahatazana anay izy ireo dia mbola nitifitra ihany koa. Nisy ny fifampitifirana. Notorohana 
grenady izy ireo saingy tafatsoaka ihany na dia mety ho nisy naratra mafy aza”, hoy ihany ny loharanom-baovao. 

Tezitra mafy tamin’ izao famonoana ny Ben’ny tanànany izao ireo mponina ao Antsahanisia. Vao mainka 
izany fahatezeran’izy ireo izany ny tsy nahatrarana ireo tondroiny ho mpamono olona tao an-tranony. 
mponina avy hatrany ny tranon’ireto olona ireto, sao hampiverina azy ireo saingy tsy nitodi-doha 
ry Rebona sy ireo namany”, araka ny fitantaran’ny mpiara-miasa akaiky amin’ny depiote Toliara 


“Betsaka ireo olona nanatri-maso ny zava-nitranga. Karohina ireo nahavanon-doza amin’ izao 
izao. Mino izahay fa ho voasambotra tsy ho ela izy ireo. Azo raisina ho valifaty no antony namonoana 
Ben’ny tanàna satria tsy naka na inona na inona tany aminy ireo namono azy”, hoy indray ny fanampim-panazavana 
amin’ny zandarimaria any Toliara. 

Manodidina ny 50 taona ity olom-boafidy namoy ny ainy ity. Isan’ ireo olona tena mamim-bahoaka 
amin’ny kaominina Antsahanisia izy. 









Enregistrer mon nom, mon e-mail et mon site web dans le navigateur pour mon prochain commentaire. 



