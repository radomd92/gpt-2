MAEVATANÀNA : LEHILAHY VOATONDRO HO DAHALO MATIN’NY FITSARAM-BAHOAKA – MIDI MADAGASIKARA

Olona manodidina ny telon-jato tany ho any no nitangorona nitokona sady nitabataba teo anoloan’ny 
miaramila sy biraon’ny kaominina, ny herinandro lasa teo, tokony ho tamin’ny 10 ora misandratra 
teo. Araka ny fanazavana azo avy an an-toerana dia, hanao fiotokona anoloan’ireo birao voalaza 
aloha ireo noho ity fahafatesana olona izay voalaza ho dahalo matin’ny fitsram-bahoaka ireo havany 
amin’ireo olona sasany mpikambana ao am’ny foko Betsirebaka. Araka ny fampitam-baovao hatrany, 
nilaza ireto fianakavina fa tany tan-dàlana i Madagasikara, ary tokony nandray ny andrakiny ireo 
tany an-toerana fa tsy faly nijery fotsiny ny famonoana ny havany. Noho izany dia tsy hanaiky velively 
ireo, ary mety hiafara amin’ny maty solon’ny maty mihitsy izany, hoy hatrany ny vaovao voarainay 
an an-toerana. Voatery niditra an-tsehatra ihany ny mpitandro ny filaminana sy ny ben’ny tanàna 
Madiromirafy nanazava tamin’ireo olona ny tokony hataony. Nandà mafy hatrany moa ireto farany, 
lasa tsikelikely nandeha nody no sady niteny hoe omeo anay ireo olona namono ny fianakavianay mba 
fitsaram-bahoaka ihany koa. Rehefa lasa moa ireto fianakavian’ny maty sy ny foko Betsirebaka 
tsy nahazo rariny tamin’ireo miaramila sy ny ben’ny tanàna dia, ny alin’io andro io ihany no niparitaka 
tanàna ny trakta milaza fa ho avy ireo foko Betsirebaka hamono izay nahavita namono ny olona mitovy 
aminy no sady hanafika tanànan’i Madiromirafy, raha toa ka tsy misy hatrany ny fandraisana andraikitra 
mpitondra fanjakana. Manoloana izany dia miaina ao anaty tebiteby tanteraka ny mponina any amin’iny 
iny. Raha zohiana ny zava-nitranga dia ny tapa-bolana lasa teo no nahita olona iray nitondra basy 
an-tsaha ny fokonolona tao amin’ny fokontany Ambodirano, ka nosamborin’izy ireo avy hatrany 
lehilahy no nentina nianatsimo hodoran’izy ireo velona, saingy tafaporitsa ihany izy. Raikitra 
fifanenjehana teo amin’ny roa tonta, efa teny am-pelatan’ny miaramila tao Madiromirafy ilay 
no tratra, ka izao niafara tamin’ny fitsaram-bahoaka izao. Rehefa nahare izany kosa ny fianakviana 
tsy nanaiky. Misavoritaka ny any an-toerana amin’izao fotoana izao, satria tonga hatramin’ny 
tanàna ataon’ireto fianakavian’ny maty ireto ny raharaha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

