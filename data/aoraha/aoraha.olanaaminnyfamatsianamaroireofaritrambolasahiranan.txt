OLANA AMIN'NY FAMATSIANA :: MARO IREO FARITRA MBOLA SAHIRANA NOHO NY FAHATAPAHAN-DRANO • AORAHA

Faritra maro no mbola tsy mitsahatra ahenoana fitarai­nana momba ny olan’ny famatsian-drano 
amin’ny orinasa Jirama. Anisan’ireo milaza ho lasibatry ny fahatapahan-drano ny eny Ambo­himangakely, 
Ankadindramamy. “Amin’ny alina vao mandeha ny rano, efa herinandro maromaro izao”, hoy ny renim-pianakaviana, 
Ambohidahy. Milaza ho tsy nahazo rano tao anatin’ny andro maromaro ihany koa ireo mponina sasany, 
Alasora. Na izany aza, milaza ny avy ao amin’ny orinasa Jirama fa efa miezaka mandravina an’ireo 
ireo ny tompon’andraikitra ankehitriny. 

Voalazan’ny loharanom-baovao avy ao amin’ny Jirama fa tsy mbola mandeha araka ny tokony ho izy 
famoka­rana rano, eny amin’ny toby Amoronakona. Miroso amin’ ny asa fanamboarana ny fantsona 
rano miainga eny an-toerana mankany Ambohimahitsy izy ireo ankehitriny. 

“Mbola 64m3 isan’ora ny rano vokarin’ity toby ity, raha tokony ho 100m3 isan’ora. Ny tsy fahampian’ny 
sy noho ny tsy fahatomombanan’ ny fantsona mitondra rano eny Ambohimahitsy no anton’ izany”, araka 
fanazavana voaray omaly. 

Efa eo am-panatanterahana andrana mikasika ny famo­karana rano any ambanin’ny tany ihany koa 
zareo ao amin’ny Jirama ankehitriny. Hapetraka miaraka amin’izy ireo ny toerana fanadiovana 
“Faritra efatra no efa hanao­vana ny andrana ankehitriny. Anisan’izany ny eny Laniera ho an’ny 
Avaratr’Anta­nanarivo, Ivato ho an’ny eny avaratra andrefana. Misy lava-drano ihany koa hatao 
Ambohijanaka ho an’ny faritra Atsimo ary Ambohidrapeto ho an’Andrefan’Antanana­rivo”,hoy 
iry loharanom-baovao iry. 









Enregistrer mon nom, mon e-mail et mon site web dans le navigateur pour mon prochain commentaire. 



