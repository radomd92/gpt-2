FIFANINANANA : MISOKATRA NY TETIKASAM-PIHARIANA HO AN’NY TANORA | NEWSMADA

Par Taratra sur 10/02/2018 

Manomana fifaninanana ho an’ny tanora manana tetikasam-pihariana mendrika ny hotohanana ny 
tanora sy ny fanatanjahantena. Afaka mandray anjara amin’ity fifaninanana ity avokoa ireo 18 
hatramin’ny 35 taona tsy an’asa. 

Tsy mifidy fa na tanora nianatra na tsy nianatra na manana diplaoma na tsia, afaka mandray anjara 
rehefa mahavita mamolavola tetikasam-pihariana azo tanterahina sy heverina ho mahavelona. 

Tafiditra ao anatin’ny tetikasam-pihariana hahafahana mifaninana ny sehatry ny fambolena sy 
ny asa tanana sy taozavatra, ny varotra sy fanodinana akora fototra. Eo koa ny karazana tolotra 
an’ny mpanjifa. 

Mitentina 8 hetsy Ar ny vola hamatsiana ny tetikasan’izay medrika amin’ny fifaninanana. Vola 
haverina io ary hahafahan’ny tanora manatanteraka ny tetikasa novolavolainy sy nanaovany fifaninanana. 

Antontan-taratasy ilaina ny boky mirakitra ny volavolan’asa izay voarafitra amin’ny teny frantsay 
Atao amin’ny ariary kosa ny mari-bola rehetra ao anatin’ny antontan-taratasy rehetra. 

Ilaina ny kopia nahaterahana na ny dika mitovy ny kara-panondrom-pirenena. Ankoatra izay ny faktioran’ny 
kasaina hampiasaina amin’ilay tetikasa. Ilaina ny fanamarinana ny fananana ny tany hanatanterahana 
tetikasa…. 

Hofantenana ireo tetikasa folo mendrika indrindra avy amin’ny mpandray anjara manerana ny Nosy. 
eo amin’ny fifaninanana iraisam-pirenena izany tetikasa voafantina izany izay iarahana amin’ny 
sy ireo firenena hafa mandray anjara. 

Horaisina mialoha ny 30 avrily ny antontan-taratasy rehetra fandraisan’anjara miaraka amin’ireo 
tetikasa. 



Les commentaires sont fermées. 

