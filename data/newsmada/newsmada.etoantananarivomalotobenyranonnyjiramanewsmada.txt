ETO ANTANANARIVO : MALOTO BE NY RANON’NY JIRAMA | NEWSMADA

Par Taratra sur 04/12/2017 

Misotro rano maloto ny mponin’Antananarivo tato anatin’ny telo andro izao. Miloko volon-tany 
rano vatsian’ny Jirama ny tokatrano eto Antananarivo. Tezitra ny mponina. 

Tena maloto ny rano mamatsy ny tokantrano rehetra eto Antananarivo nanomboka ny faran’ny herinandro 
Nampimenomenona ny rehetra izany. Taorian’ny fahatapahan-drano naharitra tamin’ny herinandro 
dia izao rano maloto izao no tonga any an-trano. 

Tsy azo ampisaina avy hatrany fa tsy maintsy atsika vao azo hanasana lamba ny rano mivoaka amin’ny 
Jirama. Matevina ny loto sy fotaka mandry rehefa avy atsika ny rano. Mazava ho azy fa tsy azo sotroina 
tsy avy ampangotrahina koa ny rano. 

Mila mitandrina ireo manana zazakely na amin’ny rano sostroina sy hanasana fitaovam-pisakafoa 
ny amin’ny fanasan-damba satria tena saro-pady ny zaza madinika. 

Tsy mbola misy ny fanazavana entin’ny Jirama hatreto. Efa tsy mahafa-po ny mpanjifa rahateo ny 
rehetra ao amin’ity orinasa ity na ny jiro na ny rano. 

Sady ratsy ny kalitaon’ny tolotra kanefa lafo ny vola aloa. Manamarina izany ny faktora isam-bola 
mihamiakatra hatrany ny sarany na ho an’ny rano na ho an’ny jiro. 

Vahaolana ny fampiasana angovo azo havaozina ho an’ny jiro izay efa mahaliana ny olona. Azo hatao 
ny fampiasana vovo mba tsy hiankinan-doha amin’ny Jirama intsony. 



Les commentaires sont fermées. 

