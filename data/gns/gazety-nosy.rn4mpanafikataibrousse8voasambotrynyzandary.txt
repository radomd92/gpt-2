RN4:MPANAFIKA TAXIBROUSSE 8 VOASAMBOTRY NY ZANDARY

Accueil > Gazetin'ny nosy > RN4:Mpanafika taxibrousse 8 voasambotry ny zandary 

Publié le 14 août 2018 



Nahitam-bokany ny fiaraha-miasa teo amin’ny ministeran’ny Fitaterana sy ny famantarana ny toetr’andro, 
ATT ary zandarimariam-pirenena ao Ankazobe. Olona 8 ahiana no mpanafika taxibrousse amin’iny 
faha-4 iny no voasambotra rehefa nanao ny fikarohana ny zandary avy ao Ankazobe. Ireto olona ireto 
ahiana ho tompon’antoka tamin’ny fanafihana taxibrousse iray nitondra mpandeha, ny alin’ny 
hifoha ny alahady lasa teo, Tratra niaraka tamin’izy ireo ny fitaovam-piadiana maro samihafa 
ny basy, famaky, sambatra, ary ody gasy maro fentina rehefa manao ny fanafihana. Ankoatra izay, 
tratra teny amin’ireto jiolahy ireto ihany koa ny finday maro sy “cartes bancaires” nangalarin’izy 
tamin’io fanafihana niseho tamin’ny sabotsy io. Mbola mitohy moa ny asa fikarohana ataon’ny zandary 
ahafahana mamongotra ny asan-jiolahy amin’iny lalàm-pirenena faha-4 iny. 







