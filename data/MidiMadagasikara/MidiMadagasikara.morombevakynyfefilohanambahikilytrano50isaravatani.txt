MOROMBE : VAKY NY FEFILOHAN’ AMBAHIKILY, TRANO 50 ISA RAVA, TANIMBARY 800 HA DOBO-DRANO – MIDI MADAGASIKARA

Anisan’ny nitondra takaitra mafy tamin’ny fandalovan’ny rivodoza Ava farany teo iny, ny tany 
Distrikan’ i Morombe, Faritra Atsimo Andrefana. Vokatry ny fiakaran’ny reniranon’i Mangoky, 
vaky ny fefilohan’ Ambahikily izay namboarina ny taona 2009, ka trano miisa 50 ravan’ny rano tanteraka, 
dobon-drano mandraka ankehitriny ny tanimbary mirefy 800 ha eo. Manoloana an’izao loza voanjanahary 
dia manahy mafy ny mponina ao Toliara sy ny manodidina, fa ahiana indray ny mosary amin’ity taona 
satria ny Kaominina Ambahikily no anisany sompitra mpamantsy vary ny Faritra Atsimo Andrefana. 
Ilainay tantsaha ny rano, nefa maro loatra ny rotsak’orana nentin’ny rivo-doza Ava, ka lasa nanimba 
maro ”, hoy ireo mpamboly. 




















