ROCADE : LEHILAHY IRAY TAPA-TONGOTRA NOHO ILAY “GYROPHARE” – MIDI MADAGASIKARA

Anio no hodidiana ilay olona naratra. Tapaka ny ranjony. Ny anton’izany dia noho ny fampiasana 
làlana amin’ny tsy tokony ho izy izay nataon’ny manampahefana iray tsy mbola fantatra anarana 
Tetsy amin’ny Rocade, teo amin’ny dongona izay natao hampihenana ny fandehanan’ny fiara no mifanohitra 
no nataon’ireto fiara izay nitondra manampahefana ary misy jiro manga “gyrophare”. Raha nitandahatra 
mora ny fiara rehetra rehefa nandalo teo, ireo kortezy nitondra manampahefana kosa avy hatrany 
nisongosongona ary niteraka fikorontan’ny fifamoivoizana. Isan’ny nitondra ny mangidy tamin’izay 
rangahy iray nitondra moto izay tafiditra am-povoany ary tsy afaka ny nihemotra na koa handeha 
mandroso, satria tao anatin’ny “casseur de vitesse” tanteraka. Noho ny hatairana mafy vokatry 
fandodonan’ny manampahefana azy avy tao aoriana dia voatery nitsako hisatra ary dia nitsatoka 
nianjera ny moto. Tsy materialy ny fahavoazana, fa nisy fiantraikany ara-batana tanteraka. Ratsy 
ary ny ranjony no tapaka rehefa nitontona tamin’ny dongona. “Tokony ho tamin’ny valo ora alina 
no niseho ny asabotsy lasa teo. Handeha hamonjy fodiana aho no niharan’ilay loza noho ny fahatairana 
ny fandodosana avy tao aorianako. Ny hitako farany, dia 4X4 pick-up iray no nanokatra ny làlana 
fiara mainty Mercedes no taoriana. Tsy nisy nijanona akory ireo raha nahita ahy nianjera sy naratra 
ny lohany fotsiny no navoakany. Ny fiara izay taoriana no nalahelo ary nitondra ny naratra teny 
hopitaly. Iray andro monja taorian’ny baiko izay nomen’ny filoham-pirenena manoloana ny tsy 
hampiasana intsony ny “gyrophare” no nitranga ity lozam-pifamoivoizana ity. Tsy vitan’izay, 
mbola nojerena fotsiny ny naratra. Mbola tsy tonga tsara any amin’ireo manam-pahefana ve ny hafatra? 



Sao dia mbola misy osy tamana t@ fomba taloha ao anaty governemanta ao ka tokony ho diovina? 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

