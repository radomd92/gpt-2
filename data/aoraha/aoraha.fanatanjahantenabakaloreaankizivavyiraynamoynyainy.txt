FANATANJAHANTENA BAKALOREA :: ANKIZIVAVY IRAY NAMOY NY AINY TAORIAN’NY HAZAKAZAKA • AORAHA

Fahafatesana tampoka. Tovovavy iray, 21 taona , no fantatra fa namoy ny ainy nandritra ny fanatanterahana 
adina ara-panatanjahantena bakalorea, tany Moramanga, tamin’ ny alakamisy lasa teo. Tsy fantatra 
ny antony nahafaty azy satria voalaza fa efa nahavita ny fifaninanana rehetra izy. 

“ Nandritra ny hazakazaka valonjato metatra no nanao ezaka be ity mpiadiana ity. Rehefa tamin’ny 
farany anefa dia nihaosa be izy ary tsy tonga hatramin’ny farany intsony fa nandeha an-tongotra 
hoy Ratrimoarikoto Harinaivo, lehiben’ny fari-piadidiam-pampianarana na Cisco any Moramanga, 
Efa nanaovan’ireo tompon’andraikitry ny fanadinana ara-panatanjahantena fialana nenina ity 
ity. Noentina tany amin’ny tobim-pahasalamana ihany koa saingy tsy tana ny ainy. 

Nanao ezaka mafy loatra izy raha ny fanazavan’iry tompon’andraikitra iry. Notsindriany ihany 
fa tomombana tsara ny fahasalaman’ilay tovovavy talohan’ny nanaovany an’io adina ara-panatanjahantena 
“Nilaza ho tsy nanana olana izy rehefa nanontanian’ny reniny fa tonga fadim-bolana fotsiny ihany”, 
hatrany Ratrimoarikoto Harinaivo. 



Etsy andanin’izay, fantatra fa nahazo alalana hanao ny adina ara-panatanjahantena ara-batana 
tovovavy satria mantanjaka tsara. Mianatra any amin’ny sekoly tsy miankina iray any Moramanga 
mpiadina io. 

Nanomboka ny alatsinainy lasa teo ny fanadinana ara-panatanjahantena bakalorea tany Moramanga 
hifarana ny talata ho avy izao. Nizotra tsy nisy tomika ny fanadinana, ankoatra an’io voina io, 
ny fanazavan’ny lehiben’ny Cisco any an-toerana. Mba hisorohana ny olana ara-pahasalamana isan-karazany 
mety ho fahafatesana tampoka kosa no nanambaran’ny mpitsabo iray fa antony hanaovana fanazaran-tena 
mialoha ny fotoam-panadinana. 

“ Tsy tokony hohamaivanina ny fanaovana fitsirihana alohan’ny fanadinana. Mila mitady vahaolana 
mpitsara hafa rehefa fantatra fa misy antony tsy hahafahan’ny ankizy iray miatrika ny fanadinana 
ho fisorohana ny mety ho fahafatesana tampoka”, hoy ny filazan’io mpitsabo io. “ Ho an’ny tranga 
fadim-bolana , ohatra, tsy tokony hanao fampiasam-batana mafy loatra satria efa misy rà very mandritra 
ka misy hery miala amin’ny vatana ”, hoy ny fanampim-panazavan’ny mpitsabo. 









Enregistrer mon nom, mon e-mail et mon site web dans le navigateur pour mon prochain commentaire. 



