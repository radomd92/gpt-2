BAOLINA KITRA - FIFANINANANA ENY IFOTONY :: HANDEHA MIVANTANA AMIN’NY RTA IREO LALAON’NY M’FOOT FOKONTANY • AORAHA

Hiseho fahitalavitra ao amin’ny RTA ireo ankizy mpandray anjara amin’ny fifaninanana baolina 
M’Foot Fokontany. Hisy ihany koa ny fandaharana manokana isan’andro, ampian’ny fotoana antsoina 
“prime” isaky ny sabotsy. 

Tontosa, omaly, ny fifanaovan-tsonia fiaraha-miasa amin’ny fanatanterahana an’io hetsika 
io teo amin’ny vondrona RTA sy ny fikambanana Alefa Barea. 

Fanamby ho an’ny orinasa sy ho fanasongadinana ny talentan’ireo taninketsan’ny taranja baolina 
eny ifotony no tanjona kendrena amin’ny fandefasana amin’ny fahitalavitra ny lalaon’ireo mpifaninana. 

“Ny RTA no isan’ireo fahitalavitra manana ny fitaovana hahafahana mandefa mivantana hetsika 
izao. Lalao efatra ambin’ny folo no handeha mivantana. Ao ihany koa ireo fandaharana manokana 
hoyRandriamananjara Naina, tale jeneralin’ny vondrona RTA, nandritra ny fihaonanana ho an’ny 
gazety teny amin’ny “Dôme” RTA, Ankorondrano, omaly. 

“Manana adidy amin’ny fitaizana ny tanora ny RTA. Fitaizana miainga avy any ifotony mifanaraka 
tarigetran’ny orinasa. Izay no nahatonga ity hetsika ity, izay miainga any amin’ny fokontany 
ny boriborintany. Manan-danja tokoa eo amin’ny fitaizana ny fanatanjahantena”, hoy hatrany 


Mpizaha mpilalao avy any ivelany 

Marihina fa natokana ho an’ireo ankizy telo ambin’ny folo ka hatramin’ny dimy ambin’ny folo taona 
fifaninanana ity, izany hoe ireo teraka tamin’ny taona 2004 sy 2005 ary 2006. “Ekipa roa ambin’ny 
isaky ny boriborintany no hifanintsana amin’ny dingana voalohany. Hitohy amin’ny ampahefa-dalana 
avy eo”, araka ny fanazavan-dRamisamanana Lova, avy ao amin’ny Alefa Barea. 

“Hisy mpizaha mpilalao avy any ivelany hanatrika an’io fifaninanana io, mba hahafahana mijery 
mpilalao tena mahay mety afaka halefa hiofana any ivelany”, hoy ihany izy. 

Efa nisokatra, tamin’ny alarobia lasa teo, ny fisoratana anarana eny amin’ny foiben’ny RTA eny 
na eny amin’ny fikambanana Alefa Barea eny Antsahabe. Hifarana amin’ny alakamisy 28 febroary 
Lucas Rakotondrazaka 









Enregistrer mon nom, mon e-mail et mon site web dans le navigateur pour mon prochain commentaire. 



