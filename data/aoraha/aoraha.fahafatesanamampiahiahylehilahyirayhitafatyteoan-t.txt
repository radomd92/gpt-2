FAHAFATESANA MAMPIAHIAHY :: LEHILAHY IRAY HITA FATY TEO AN-TOKOTANIN'OLONA • AORAHA

Nivoaka ra ny orony sy ny vavany, nisy faritra nilempona teo amin’ny hatony. Ireo no marika tamin’ny 
mangatsiakan’ny lehilahy iray, 36 taona, hita faty teny Ambondrona, tamin’ny zoma alina. Nitsirara 
an-tokotanin’olona ny razana. 

Ny olona tao amin’io trano io no nahatsikaritra izany voalohany. Nampan-drenesina ny lehiben’ny 
sy ny pôlisy. Fantatra, avy eo, ny fianakaviany izay mipetraka tsy lavitra eo. Mpanasa fiara eo 
toerana fipetrahana fiara na « parking » eny Ambondrona eny ihany ity namoy ny ainy. 

Mbola mampiahiahy, hareto, ny tena fomba nahafatesan’ity lehilahy ity. Tsy mbola voafaritra 
raha ahiana ho mety nisy namono na ihany koa namono tena izy. Teny Ambondrona amina toerana misy 
sy fanariam-pako no nisehoan’ny tranga mampalahelo. Misy hantsana manodidina ny dimampolo metatra 
ny fanariam-pako lehibe iray. Misy arofanina eo amin’io toerana io. Feno trano ny aty ambany. 

«Tokony ho tamin’ny 11 ora sy sasany alina tamin’ny zoma, no taitra izahay rehefa naheno feon-javatra 
mafy teo an-tokotany. Noheverina ho fako satria matetika misy manary fako amin’ny gony eo. Nivoaka 
ihany izahay. Fatin’olona no hita teo. Niandrandra nijery ny teny ambony ihany izahay saingy tsy 
olona hafa», hoy ny olona eny Ambondrona. 

Mbola teny amin’ity lehilahy namoy ny ainy ny akanjony rehetra. Nitsilany ny vatany. Voalazan’ny 
filaminana nanao ny fizahana ny razana fa tsy nisy taolana tapaka tamin’ny vatany. «Nanana olana 
fony fahavelony. Vao tsy ela akory izy no nisara-bady. Hofantarina ny tena marina momba ny fahafatesany. 
eo an-tanan’ny mpitandro filaminana rahateo ny raharaha », hoy kosa ny fianakavian’ilay nindaosin’ny 










Enregistrer mon nom, mon e-mail et mon site web dans le navigateur pour mon prochain commentaire. 



