AMBOHIMANGAKELY : JIOLAHY SAIKA HANAFIKA, TRATRA NIARAKA TAMIN’NY BASY POLETA – MIDI MADAGASIKARA

Jiolahy rain-dahiny roa, izay isan’ny nampihorohoro iny faritra Ambohimangakely sy ny manodidina 
no voasambotry ny zandary avy etsy amin’ny borigadin’Ambohimangakely. Mbola tratra teny amin’ireto 
ireto ny fitaovam-piadiana; izay fentin’izy ireo manao ny asa ratsiny : basy vita gasy iray niaraka 
bala, antsy iray ary “barre à pince” iray. Raha ny fampitam-baovao azo avy amin’ny zandary hatrany, 
teo am-pikononkononana hanao fanafihana izy ireto, niaraka tamin’ny namany hafa no saron’ireo 
filaminana. Dimy izy ireo, tsy nisaron-tava no nikasa hiditra sy handroba tao amina tokantranon’olona 
teny amin’ny fokontany Ambohitrombihavana. Soa ihany anefa fa naharay antso vonjy tamin’ny manodidina 
ny teo anivon’ny zandary, ary tonga haingana teny amin’ny toerana nisian’ilay fanafihana. Ireto 
rahateo, izay tsy mitsahatra ny manatanteraka fisafoana isan’alina teny amin’ny faritra tsy 
lavitra ilay toerana. Tamin’io fotoana io anefa, tsikaritry ny iray tamin’ireo olon-dratsy izay 
nanao afa-tsy ny fitiliana ny manodidina ny fahatongavan’ireo zandary ka nampandre avy hatrany 
namany izy. Nanao tari-dositra avy hatrany ireto olon-dratsy ka raikitra teo ny fanenjehana. 
avy hatrany ny fanakanana ny làlana izay mety ho halehan’izy ireo ka tsy ela dia io voasambotra io 
roa, raha tafaporitsaka kosa ny telo ambiny. Araka ny fanazavana azo hatrany, dia efa maro ireo 
niharan’ny fandrobana sy fanendahana tao amin’iny faritra Tsarahasina sy ny manodidina iny no 
avokoa ireto olon-dratsy ireto ho tompon’antoka tamin’ny fanafihana nihatra tamin’izy ireo. 
avy hatrany teny Tsiafahy moa izy roalahy ireto miandry ny fotoam-pitsarana azy ireo, rehefa natolotra 
anivon’ny Fampanoavana, ny talata lasa teo. Mbola mitohy kosa ny fikarohana ireo namany hafa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

