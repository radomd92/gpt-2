SOARANO-BEHORIRIKA : NANAIKY NY FANDAMINANA IREO MPIVAROTRA | NEWSMADA

Par Taratra sur 02/02/2018 

Manaiky ny fandaminana sy ny fepetra rehetra izay napetraky ny kaominina Antananarivo Renivohitra 
alalan’ny boriborintany fahatelo ireo mpivarotra amoron-dalana manomboka eo amin’ny Building 
hatreny amin’ny Luxor Behoririka. 

Efa samy manana ny fitaovam-panadiovany tsirairay avy ireo mpivarotra. 

Nisy ny fepetra izay noraisina ka tsy azon’ ireo mpivarotra atao ny miditra any anaty arabe izay 
fitohanan’ ny fiara. Omena lalana koa ny mpandeha tongotra. Manadio ireo mpivarotra alohan’ny 
amin’ny maraina. Tahaka izany koa rehefa miala teo izy. 

Marihana fa isaky ny iray volana no hanaovan’ireo mpivarotra fanadiovana faobe. 

Tamin’ity herinandro ity, nisy izany fanadiovana izany nanomboka tamin’ny 7 ora maraina, nanomboka 
amin’ny Builing Soarano hatrany amin’ny Luxor Behoririka. 

Nisy ny famafana ny toerana sy ny fanasana izany tamin’ny alalan’ny mpamonjy voina. 

Nanambara ny delegen’ny boriborintany fahatelo Andriamamonjisoa Rado fa tanjona amin’izao 
izao ny fampandraisana andraikitra ireo mpivarotra. 

Fantatra koa fa izay mpivarotra tsy manaraka ny fandaminana dia hoesorina eo amin’ny toerany avy 
sady tsy ho afaka hivarotra intsony. Ho ampiana dabam-pako izay eny amin’ny tsena isaky ny 5 m. 

Mizara valo ireo mpivarotra manomboka eo Soarano hatreny Behoririrka ary ahitana solontenan’ny 
avy izay. 



Les commentaires sont fermées. 

