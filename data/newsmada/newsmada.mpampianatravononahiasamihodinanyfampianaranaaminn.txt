MPAMPIANATRA VONONA HIASA…  : MIHODINA NY FAMPIANARANA AMIN’NY CISCO 110 | NEWSMADA

Par Taratra sur 06/06/2018 

Nanao fanambarana, omaly, ny solontena avy amin’ny sendikàn’ny mpanabe sady mpampianatra, ny 
Zap, ny sefo Cisco fa mandeha ny fampianarana na eo aza ny zava-misy sy ny fitokonana, indrindra 
an-dRenivohitra. Rariny ny hetsika fitakiana ho fanatsarana ny sosialin’ny mpanabe. Tsy mifanaraka 
zava-misy kosa anefa ny fotoana hanatanterahana izany satria efa akaiky ny fanadinana, araka 
fahitan’izy ireo azy. Hitaky tombontsoa ny mpanabe nefa hanimba ny zaza malagasy. Nanamafy ny 
teny fa amin’ny Cisco 114 manerana ny Nosy, mizotra milamina ny fampianarana ho an’ny 110. Tahaka 
koa ho an’ny Dren 20 amin’ny 22 misahana ny fampianarana. Eto Antananarivo no tena miseho ny korontana. 

Manome toky ny mpanabe maro anisa fa tsy hisy ny taona fotsy ary mahatsapa izy ireo fa misy ambadika 
ny fitakiana ataon’ny sendikà, indrindra ny eto Antananarivo. Manentana ny mpanabe hampianatra 
ireo fa izay ny andraikitra takina amin’ny mpampianatra. 

Betsaka ny ezaka vita toy ny fandraisana mpampianatra 40 000 ho mpiasam-panjakana, ny fampitaovana 
sekoly, ny fizarana moto ho an’ ny sefo Zap… ka tokony havela hiasa malalaka ireo vonona fa tsy korontanina 
am-piasana. 



Les commentaires sont fermées. 

