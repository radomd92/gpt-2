LALATIANA RAVALOLOMANANA : MPANOHITRA TSY AHENOINA FEO

Accueil > Gazetin'ny nosy > Lalatiana Ravalolomanana : Mpanohitra tsy ahenoina feo 

Publié le 19 avril 2019 



Telo volana tokoa izao no nijoroan’ny fitondran’i Andry Nirina Rajoelina. Tao anatin’izay telo 
izay, betsaka ny fanapahan-kevitra noraisin’ny filoham-pirenena sy ny governemanta no niteraka 
hevitra eto amin’ny firenena, raha tsy hiresaka afa-tsy ny fanomezana tany mirefy 80 ha ho an’ny 
ao anatin’ilay hoe “Parc Industriel” hapetraka any Moramanga, fanolorana ny vary mora ho an’ny 
sahirana ara-pivelomana, fanohanana amin’ny fomba ofisialy an’i Juan Guaido, filoha vonjy maika 
ao Venezuela, na koa ny fampodiana ny ampahany amin’ireo vehivavy malagasy miasa any Koweit. Ny 
misy aloha hatreto ary tsy hiadian-kevitra dia ny tsy fisian’ny hery pôlitika manohitra ny fitondrana 
amin’ireo fanapahan-kevitra rehetra raisiny. Any anaty tambazotran-tserasera sosialy ihany 
ahitàna ny tsikera samihafa avy amin’ny olom-pirenena fa ny mpanao pôlitika kosa dia mangina na 
amin’ny fiatrehana ny fifidianana solombavambahoaka, ho tanterahina ny 27 mey ho avy izao. Tsiahivina 
andro vitsy taorian’ny nitsanganan’ny governemanta mijoro ankehitriny, dia nanao fanambarana 
ramatoa Lalatiana Ravololomanana fa izy no mpanohitra ny fitondran’i Andry Rajoelina. Mahagaga 
fa mandrak’ity ny androany, na eo aza ireny vaovao miteraka resabe sy ady hevitra ireny, dia tsy 
feo mihitsy i Lalatiana Ravololomanana izay nitono-tena ho mpanohitra ny fitondrana. Mikasika 
raharaha famoratana ny zaridaina etsy Antaninarenina sy ny tanin’ny kaominina sasantsasany 
Andrenivohitra no mba nampiantso mpanao gazety ity mpanolotsaina monisipaly ity, saingy tsy 
fomba fitantanana ny firenena amin’izao fotoana izao no nanehoany hevitra fa fanadiovan-tena 
raharahan’ny zaridainan’Antaninarenina no nataon-dRamatoa Lalatiana Ravololomanana. Rehefa 
izany no zava-mitranga eto amin’ny firenena, na fanapahan-kevitra raisin’ny fitondram-panjakana 
tena hitsangana ka handray ny andraikiny amin’ny maha mpanohitra azy ramatoa Lalatiana Ravololomanana? 
fa na ity farany nanambara ampahibemaso fa mpanohitra voalohany ny fitondrana aza dia efa miteraka 
hevitra satria raha ny voalazan’ny lalàna velona eto amin’ny firenena, dia ny antoko pôlitika 
vondrona parlemantera eo anivon’ny Antenimierampirenena ihany no afaka manolotra ny lehiben’ny 
izay mipetraka eo amin’ny toeran’ny filoha lefitra fahafito eny Tsimbazaza. 



