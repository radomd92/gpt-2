FANAFIHANA TENY MANJAKARAY  : RENIM-PIANAKAVIANA IRAY MATY NOTIFIRIN’NY JIOLAHY | NEWSMADA

Par Taratra sur 01/07/2016 

Tsy mifaditrovana ny jiolahy! Vaky trano sady fanafihana nataon’ny jiolahy nahavitany namono 
iray, teny Manjakaray omaly tokony ho tamin’ny 2 ora maraina. Araka ny fantatra, telo lahy izy ireo 
tao amina toeram-pivarotana enta-madinika iray teny an-toerana. Novakian’ireo ny varavaram-by 
tao an-trano. Vehivavy mpianaka no tao an-trano ary tratran’ny rahom-bava sy basy mba hamoaka 
vola rehetra. Nanoro ilay renim-pianakaviana fa ao ambany ny vola, ka rehefa nandeha nitady izany 
jiolahy no niantso vonjeo izy. Niverina ny iray ary nitifitra azy avy hatrany. Voa teo amin’ny tratrany 
ramatoa ary maty tsy tra-drano. Ilay zanany kosa, tsy nihetsika tao anaty lamba ka tsy nataon’ireo 
na inona na inona. 

Finday roa, peratra volamena sy volafotsy, vola no lasan’ireo jiolahy tamin’izany. Niala moramora 
an-toerana ireo olon-dratsy taorian’ny fanafihana. Efa lasa elaela ireo vao sahy nivoaka ny manodidina, 
niantso ny polisy. Voalaza fa nahitana basy P.A iray tavela tao amin’ilay trano voatafika. Manao 
fanadihadiana ny polisin’ny BC 4. 

Fanafihana teny Ankaditapaka 

Nisy ihany koa ny fikasana hanafika teny Ankaditapaka ny alarobia tokony tamin’ny 2 ora maraina 
Jiolahy maromaro nirongo fiadiana efa vonona ny hamaky ny trano iray teny an-toerana, saingy henon’ny 
ka afaka niantso ny manodidina. Niala moramora teny ireo olon-dratsy rehefa taitra avokoa ny rehetra. 
ny polisy saingy tsy tonga teny an-toerana. 

Faritra anisan’ny mafana amin’ny asan-jiolahy eny Ankaditapaka sy Ankadifotsy, ary misy mihitsy 
faritra iverimberenany. Ny teo anivon’ny polisy nilaza fa efa nisy ny fiaraha-miasa amin’ny vaomieran’ny 
amin’izy ireo, kanefa tsy hita mijoro izany eny amin’ny fokontany maro eto an-dRenivohitra. Paik’ady 
ny polisy anefa io, mba hisorohana ny tsy fandriampahalemana, kanefa toa tsy misy volany akory. 
ny fanafihana etsy sy eroa eto an-dRenivohitra, mamono olona ny jiolahy. Aiza ho aiza ny andrimasom-pokonolona, 
fisafoana ataon’ny polisy isaky ny fokontany? 



Les commentaires sont fermées. 

