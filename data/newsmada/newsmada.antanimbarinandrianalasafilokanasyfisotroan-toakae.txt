ANTANIMBARINANDRIANA : LASA FILOKANA SY FISOTROAN-TOAKA ENY AKAIKIN’NY SEKOLY | NEWSMADA

Par Taratra sur 28/12/2017 

Velon-taraina amin’ny ataon’ireo mpivarotra fiara etsy Antanimbarinandriana ny sekoly manodidina 
Mahamasina iny. Toraka izany ireo ray aman-dreny izay maka sy manatitra mpianatra eny ka mahita 
ny zava-misy. 

Lasa filokana sy fisotroan-toaka ny eny an-toerana ka manelingelina ny fitazaina ny ankizy amin’ireo 
manodidina. Mitangorongorona amin’ny filokana isan-karazany sy fidorohana ireo mpivarotra 
miandry ny mpividy sy mandany ny androny. 

Toerana fivezivezen’ny mpianatra anefa io toerana io ka tsy mendrika izany fitondran-tena ratsy 
mamohehitra izany. 

Hentitra ny kaominina ary namoaka naoty milaza fa voararan’ny lalàna ary mahavoasazy ny misotro 
sy miloka ary mitabataba sy miteny ratsy eny amin’io toerana fivarotana fiara eo Antanimbarinandriana 


Mihatra avy hatrany ny lalàna ho an’ireo tratra mandika izany ary misy ny fanaraha-maso akaiky 
mpiasan’ny kaominina iarahana amin’ny mpitandro filaminana. 

Mankasitraka izao fandraisan’andraikitra izao ireo ray aman-dreny rehetra mampiana-janaka 
ho fitandroana ny hoavin’ny zanany. 



Les commentaires sont fermées. 

