FENOARIVO ATSINANANA : FAMETRAHANA BEN’NY TANANA HVM, RAIKITRA NY SAKOROKA, OLONA DIMY MATY – MIDI MADAGASIKARA

Raikitra ny sakoroka tany amin’ny tanànan’Ampasibe Manatsatrana, any amin’ny disitirikan’i 
Atsinana, omaly, tamin’ny fametrahana ben’ny tanàna avy amin’ny HVM. Ny loharanom-baovao avy 
an-toerana no nahafantarana fa tsy nanaiky izany mihitsy ny ampahany maro amin’ny mponina ary 
sora-bavety nanoherana izany. Ireto olona ireto dia voalaza fa manohana ilay ben’ny tanàna lany 
an-toerana ary efa niasa ho taona iray nefa dia izao soloina izao indray. Araka izany, nisy ny fifandonana 
amin’ny mpomba ilay teo aloha sy ilay vaovao nokasaina hapetraka. Ny loharanom-baovao hatrany 
hilazana fa nisy ny fifampitifirana tamin’izany. Raha vao niseho izany dia volaza fa olona valo 
naratra ary nalefa haingana any amin’ny hopitaly any Fenoarivo Atsinanana hanaraka fitsaboana. 
niova hatrany anefa ny fahazoana ny vaovao avy any an-toerana izay nanambara fa nisy olona roa namoy 
ainy, ankizy vavy mpianatra sy lehilahy lehibe iray. Tamin’ny fanampim-baovao ny hariva, toa 
tafakatra dimy mihitsy ireo maty. Miisa sivy ny naratra. Nohamarinina tany amin’ny mpitandro 
ny vaovao. Ireto farany anefa tsy afaka nanamarina na nandà izany vaovao izany. Fa tsy nijanona 
amin’ny fifampitifirana ny raharaha, araka ny vaovao voaray avy any an-toerana hatrany. Nisy 
koa ny fandorana trano fivavahana iray izay nolazain’ny sasany fa manana mpitandrina mpomba ilay 
tanàna vaovao saika hapetraka. Omby iray saika hanaovana lanonana koa no novonoin’ny olona. 

Raha vao niseho ity raharaha mafampana ity, nisy avy hatrany ny mpitandro filaminana avy any Toamasina 
any an-toerana hanampy ny efa any. Omaly efa hariva, hoy hatrany ny vaovao, dia efa milamindamin-dratsy 
raharaha ary efa mandray an-tanana ny fandehan-javatra ireo mpitandro filaminana marobe tonga 
Ampasimbe. Misokatra araka izany ny fanadihadiana. 

Fampatsiahivana fohy no hilazana fa efa niasa herintaona ilay ben’ny tanàna teo aloha. Nisy didy 
anefa mametraka ben’ny tanàna vaovao. Io toe-javatra io no tsy nenken’ny maro ka nahatonga ny fifanjevoana. 
nisy moa ny toe-javatra sahala amin’izao tany Ampasikely Alaotra. 




















