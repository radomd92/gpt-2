FANAFIHAN-JIOLAHY :: EKIPANA MANAM-PAHAIZANA LASIBATRY NY DAHALO • AORAHA

Niharan’ny fanafihan-jiolahy ireo ekipana manam-pahaizana manatontosa iraka any Andabotelo-Tamotamo, 
Amboasary Atsimo, afak’ omaly. Tsy nisy ny naratra saingy lasan’ireo jiolahy avokoa ny fitaovana 
ireo sy ny finday maro miaraka amin’ny vola miten­tina efatra hetsy sy iray tapi­trisa ariary. 

Notafihin’ny jiolahy marobe nitondra basim-borona ireo ekipa manao fanadihadiana amin’ny hananganana 
hamokatra herinaratra any an-toerana, afak’omaly, tokony tamin’ny 5 ora maraina. Tsy nahahetsika 
manam-pahaizana maro rehefa namba­nan’ireo dahalo miravaka ody tamin’ny basy. Nomena mora azy 
ny vola rehetra, ny solosaina findray, miaraka amin’ny fakantsary sy ny maro hafa. Hatramin’ny 
famantarana toerana (Gps) dia tsy namelan’ireo dahalo, araka ny loharanom-baovao avy any an-toerana. 

Nanao rodobe nidina any amin’io toerana nitrangan’ itsy fanafihana itsy io ireo mpitandro filaminana 
maro ivondronan’ny Tafika, ny Zandary sy ny Polisy. Niakatra nihazo ny tendrombohitr’Andriry 
dahalo rehefa nitsoaka, hoy hatrany ny fanampim-baovao. Misy ny sakana amin’ny kizo ataon’ireo zandary 
Bekorobo sy Mahabo. 









Enregistrer mon nom, mon e-mail et mon site web dans le navigateur pour mon prochain commentaire. 



