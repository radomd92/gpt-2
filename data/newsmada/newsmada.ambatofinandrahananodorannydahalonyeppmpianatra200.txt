AMBATOFINANDRAHANA: NODORAN’NY DAHALO NY EPP, MPIANATRA 200 MAHERY TSY AFA-MIANATRA | NEWSMADA

Par Taratra sur 02/11/2019 

Rindrina sisa mijoro! Tsy afa-mianatra noho ny hetraketraky ny dahalo ireo mpianatra 200 mahery 
amin’ny EPP Ikatelo Ambatofinandrahana. Nodoran’ny dahalo ny efitran-tsekoly ary lasa lavenona 
ny kojakojam-pianarana… 

Nijoalajoala ny afo nandritra ny firehetan’ny efitranon-tsekoly ao amin’ny EPP Ikatelo, Zap 
Cisco Ambatofinandrahana, tamin’io fotoana io. Lasa lavenona tsy nisy noraisina avokoa ny entana 
tao am-pianarana niaraka tamin’ireo kojakojam-piaranan’ireo mpianatra, araka ny fampitam-baovao 
amin’ny zandary. Nitrangana fanafihan-dahalo tao amin’ity tanàna ity tamin’io fotoana io ka 
notafihin’ireo malaso ny EPP Ikatelo. Tsy afa-nanoatra ny mponina eo an-tanàna satria ny afo efa 
no hitan’izy ireo. Niezaka nifanome tanana ihany ny mponina tamin’ny famonoana ny afo, saingy 
naharesy tosika ny afo izy ireo. Efitranon-tsekoly miisa efatra ny mandrafitra ny EPP Ikatelo. 
solontenan’ireo mponina any an-toerana fa ezaka manokana nataon’ny fokonolona ao an-toerana 
nahafahana nanangana ity sekoly ity, folo taona lasa izay, kanjo izao potika tao anatin’ny indray 
noho ny asan-dahalo izao. Mpianatra 200 mahery, araka izany, no tsy afa-mianatra noho izao hetraketraka 
dahalo izao. Mpampianatra (Fram) miisa fito karamain’ny ray aman-drenin’ny mpianatra ny misahana 
fampianarana ireo ankizy ao amin’ity EPP ity. 

Miantso vonjy ireo ray aman-dreny… 

Sahirana tanteraka ireo ray aman-drenin’ny mpianatra manoloana izao voina nihatra izao satria 
afa-mianatra ny mpianatra. Ao anatin’ny fotoam-pambolena anefa ny mponina ao amin’ny faritra 
Mania. Miantso vonjy amin’ny fitondram-panjakana ireo ray aman-drenin’ny mpianatra hanarenana 
haingana ity EPP ity sy hampitaovana ny sekoly. Faritra mena amin’ny asan-dahalo raha ny faritra 
Mania. Mikaikaika andro aman’alina ny mponina manoloana izany. Aiza ny zon’ny ankizy tokony hianatra 
arovana amin’ny herisetra? Manan-jo hianatra sy arovana ny ankizy ka tokony hojerena akaiky ny 
azy ireny. Tokony homena ny sazy faran’izay henjana raha tratra ireo dahalo manimba ny hoavin’ny 
toy izao. 



Les commentaires sont fermées. 

