DIDIER RATSIRAKA : MBOLA KANDIDÀ HO FILOHAM-PIRENENA VE ?

Accueil > Gazetin'ny nosy > Didier Ratsiraka : mbola kandidà ho filoham-pirenena ve ? 

Publié le 21 août 2018 



Anio no andro farany ahafahana mametraka ny atontan-taratasy firotsahan-kofidiana ho an’ireo 
maniry ny ho kandidà amin’ny fifidianana filoham-pirenena, ho tanterahina ny 7 novambra sy ny 
desambra ho avy izao. Mbola misy maromaro moa ireo kandidà fantatra fa hametraka izay atontan-taratasy 
izay, amin’ity anio ity. Raha ny siosion-dresaka mandeha dia anisan’ireo hanatitra atontan-taratasy 
amin’ny HCC ny filoham-pirenena teo aloha Didier Ratsiraka. Mazava ho azy fa ny antoko Arema izay 
no manolotra azy ho kandidà. Tato anatin’ny andro vitsy izay, maro ny mpanara-baovao nametram-panontaniana 
hoe : “hanolotra olona ve ny antoko Arema sa hanohana kandidà hafa”? Raha ny hita sy tsikaritra mantsy 
mangina tsy mety mamoaka ny heviny mihitsy ity antoko nametraka tantara teto amin’ny firenena 
mifanohitra amin’ny ataon’ireo antoko hafa. Ho fantatra anio ny marina momba izay mety ho filatsahan’ny 
Ratsiraka izay satria araka ny efa voalaza tery ambony, dia androany sisa no ahafahan’ireo kandidà 
ny atontan-taratasy firotsahan-kofidiana. Tsara ihany mampatsiahy fa tamin’ny fifidianana 
farany, tamin’ny taona 2013, dia nanaitra ny be sy ny maro ny fahafantarana tamin’ny fotoana farany 
isan’ireo kandidà nametraka ny atontan-taratasy filatsahan-kofidiana ihany koa ny filoha teo 
Didier Ratsiraka. Taitra ny be sy ny maro satria tsy nisy ny fanambarana na ny valan-dresaka ho an’ny 
gazety nataon’ny amiraly na ny antoko Arema, mialohan’ny nametrahana ny atontan-taratasy teny 
Fitsarana avo momba ny Lalàmpanorenana. Mbola ho tahaka izay koa ve no ataon’i Didier sy ny antokony 
fifidianana ity? Tsiahivina ihany fa nolavin’ny CES na ny Fitsarana manokana momba ny fifidianana 
filatsahan-kofidian’ny amiraly Ratsiraka tamin’izany fotoana izany noho ny antontan-taratasy 
ara-dalàna. 82 taona ankehitriny ny filoha teo aloha Didier Ratsiraka ary izy no kandidà ho filoham-pirenena 
indrindra teo amin’ny tantaran’ny firenena malagasy raha toa ka mbola hirotsaka ho fidiana ny 
amin’ity fifidianana ho avy ity. 



