HCC: RARINY RAHA TSY MATOKY AZY NY MALAGASY

Accueil > Gazetin'ny nosy > HCC: Rariny raha tsy matoky azy ny Malagasy 

Publié le 09 août 2018 



Maro amin’ny Malagasy no manahy korontana na krizy pôlitika vaovao, ao aorian’ny fifidianana 
ho tanterahina amin’ity taona ity. Ny azo ambara dia hiankina tanteraka amin’ny andrim-panjakana 
mijoro eto amin’ny firenena ny mety hisian’ny krizy na tsia eto Madagasikara, dia ny Vaomiera mahaleo 
misahana ny fifidianana (CENI) sy ny Fitsarana avo momba ny lalàmpanorenana (HCC). Ireto andrim-panjakana 
ireto mantsy no tompon’andraikitra voalohany rehefa miresaka fifidianana satria ny CENI no miandraikitra 
fikarakarana rehetra, ny HCC kosa no mamoaka ny voka-pifidianana ofisialy, izany hoe mamoaka 
anaran’izay ho filoha vaovao hitondra ny firenena mandritra ny dimy taona manaraka. Mikasika 
Fitsarana avo momba ny lalàmpanorenana manokana, maro amin’ny Malagasy no tsy matoky ity andrim-panjakana 
ary rariny sy hitsiny izany fihevitra izany raha mijery ny fomba fiasan’ireo mpikambana ao anatin’io 
io, indrindra fa ny filohany, Jean Erick Rakotoarisoa. Tsy hiverenana intsony angamba ny zava-niseho 
amin’ny firenena, tany amin’ny fiandohan’izao fitondrana HVM izao fa ny zava-nitranga tato anatin’ny 
vitsy no raisina ohatra. Tsy misy fihambahambana no itenenana fa tsy manao ny asany araka ny tokony 
izy ny HCC fa misy ny fitongilanana amin’ireo raharaham-pitsarana raisiny an-tanana. Raha raisina 
ny fitoriana napetrak’ireo depiote 73 izay nitory ireo depiote vitsivitsy mpamadika palitao, 
rehetra mahita fa mandrak’ity ny androany tsy mbola namoaka didy momba izay fitoriana izay ny Fitsarana 
momba ny lalàmpanorenana. Tsiahivina fa tany amin’ny faramparan’ny volana mey lasa teo no nametraka 
fitoriana teny Ambohidahy ireo solombavambahoaka ho an’ny fanovana, tsy mbola nivaly anefa izany 
volana mahery aty aoriana, noho ny antony tsy fantatra. Raha nitory ny filoham-pirenena anefa 
solombavambahoaka 73, tsy ampy iray volana taty aoriana dia namoaka ireny didy nitarika ny fandravan’ny 
Mahafaly Olivier ireny ny Fitsarana avo momba ny lalàmpanorenana. Inona noho izany no antony mahatonga 
rafi-pitsarana faratampony ity tsy mety mamoaka ny didy mahakasika ny fitoriana ireo depiote 
palitao? Tsara anefa ny manamarika fa nanomboka tamin’ny andro nitsanganan’ny governemanta 
Christian, ny 11 jona lasa teo, dia fanapahan-kevitra na didy am-polony no efa navoakan’ny HCC, 
indrindra ireo volavolan- dalàna maro samihafa lany teny anivon’ny Antenimierampirenena, nandritra 
fivoriana ara-potoana farany teo. Porofo iray mitohaka amin’ny tenda izany fa andrim-panjakana 
azo itokisana ny Fitsarana avo momba ny lalàmpanorenana. 

Ohatra iray ihany izay nambara teo izay fa tsy ho voatanisa daholo ny zavatra ratsy na mamoafady 
rafi-pitsarana ity, hatramin’ny nijoroan’ny fitondrana HVM. Tsy mahagaga raha maro ny olom-pirenena 
fa anisan’ny tompon’andraikitra voalohany amin’izao fahapotehan’ny firenena izao ny HCC tarihin’ingahy 
Eric Rakotoarisoa. 







