POLISIM-PIRENENA : MANKALAZA NY FAHA-55 TAONA NIJOROANY | NEWSMADA

Par Taratra sur 27/02/2016 

« Polisim-pirenena manaja ny maha olona, andrin’ny fampandrosoana ». Io ny lohahevitra iompanan’ny 
ny faha-55 taona nijoroan’ny polisim-pirenena amin’ity taona 2016 ity. Araka ny fanazavan’ny 
komitin’ny fankalazana, ny Contrôleur général de police, Velontsara Marcel, hetsika maro samihafa 
entina mankalaza izany. Fivavahana iraisam-pinoana hatao enyamin’ny Katedraly katolika Andohalo, 
4 marsa 2016 amin’ny 9 ora maraina izay hotarihin’ny FFKM no hanokafana ny fankalazana amin’ny 
ofisialy. Ny 30 septambra 2016 kosa vao nifarana izany. Hisy koa ny hetsika ara-panatanjahantena 
haiady, hazakazaka, basket ball, foot ball ary tsipy kanetibe). Eo koa ny fampisehoana an-tsehatra 
hatao eny Antsonjombe, ny 28 mey 216 izao arahin’ny valandresaka sy adihevitra mifantoka amin’ny 
polisim-pirenena amin’ny ankapobeny. Hisy koa ny varavarana misokatra arahina fampirantiana 
lalana nodiavin’ny polisim-pirenena, ny 27-28-29 septambra 2016 eo anoloan’ny lapan’ny tanàna 
Hofaranana amin’ny fitokanana ny tsangambato fahatsiarovana sy fanolorana mari-boninahitra 
amin’ny minisiteran’ny Filaminam-bahoaka ny fankalazana. 

Nosafidin’ny fianakaviamben’ny polisim-pirenena manokana io lohahevitra io satria tsy misy 
vanona raha tsy misy fandriampahalemana. 

Hisy ny fifaninanana ho an’ireo kaomisaria mendrika. Mendrika eo amin’ny fahadiovana, ny fitondrantenan’ireo 
ny fahaizana mandray olona, ny fahakingana ao anatin’ny fandraisana andraikitra. 



Les commentaires sont fermées. 

