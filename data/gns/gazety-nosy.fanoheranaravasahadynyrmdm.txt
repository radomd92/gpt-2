FANOHERANA : RAVA SAHADY NY RMDM?

Tany amin’ny fiandohan’ny volana aogositra lasa teo no nitsangana ny vovonana pôlitika RMDM na 
Rodoben’ny Mpanohitra ho an’ny Demokrasia eto Madagasikara. Vovonana izay mijoro ho mpanohitra 
ny fitondrana mijoro, ankehitriny. Mialoha kely ny fisokafan’ny fivoriana tsy ara-potoana farany 
anivon’ny Antenimierampirenena no nitsangana ny RMDM satria ny tena tanjony dia ny hanosika ny 
teo aloha Marc Ravalomanana mba ho lehiben’ny fanoherana eny Tsimbazaza. Tsy mbola tanteraka 
izany hatreto satria notsipahan’ireo solombavambahoaka maro an’isa ny fahafahana manendry 
ivelan’ny Antenimierampirenena ho eo amin’izany toeran’ny lehiben’ny fanoherana izay. Tsy 
loholona raha teo koa ilay volavolan-dalàna mifehy ny satan’ny mpanohitra ka andrasana amin’ity 
ara-potoanan’ny parlemanta misokatra androany ity ny fandaniana izany. Fotoana mialoha kely 
ny fikatonan’ny fe-potoana ahafahan’ireo kandidà ho ben’ny tanàna mametraka ny atontan-taratasy 
ihany koa no nahenoina feo farany an’ireo mpitarika ny RMDM. Tamin’izany no nanaovan’izy ireo 
amin’ny tokony hilatsahan’i Marc Ravalomanana kandidà ho ben’ny tanàna eto amin’ny kaominina 
Renivohitra. Taorian’izay ka hatramin’ity androany ity, tsy nandrenesam-peo intsony ireo mpitarika 
ao amin’ny RMDM fa nangina tanteraka. Tsy fantatra moa ny tena anton’izay fangihinana izay fa izany 
izany no mbola manaporofo hatrany fa olona tsy hatokisana na tsy “crédible” ny mpanao pôlitika 
amintsika, indrindra fa ireo milaza ho mpanohitra ny fitondrana. Maro ireo raharaha miteraka 
eto amin’ny firenena, raha tsy hiresaka ny raharaha tetikasa Tanamasoandro, saingy ny hita sy 
aloha hatreto dia tsy manan-kambara mahakasika izany ireo mpanao pôlitika ao anatin’ny RMDM. 
ireo ihany anefa no nilaza teny amin’ny hôtely Carlton fa tena tsy azo ihodivirana ny fisian’ny 
amin’ny tany demôkratika tahaka an’i Madagasikara satria manitsy na mitsikera ny zavatra heverina 
tsy mety ataon’ny mpitondra. Ny fanontaniana mipetraka aza ankehitriny dia ny hoe: “mbola velona 
io vovonana pôlitika io sa efa rava?” Tsara mantsy ny mampahatsiahy fa taorian’ny fahafantarana 
i Ny Riana Tahiry Randriamasinoro indray no narotsaka ny antoko TIM teto Antananarivo renivohitra, 
hita niharihary ny tsy fitovian-kevitra teo amin’ingahy Marc Ravalomanana sy ireo mpitarika 
RMDM sasany. Ireto farany ihany koa izay tsy nanao fanambarana fa manohana ny kandidà natolotra 
TIM. 

