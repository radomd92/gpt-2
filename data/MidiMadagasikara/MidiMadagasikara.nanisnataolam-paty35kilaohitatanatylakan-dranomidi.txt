NANISÀNA : TAOLAM-PATY 35 KILAO, HITA TANATY LAKAN-DRANO – MIDI MADAGASIKARA

Hatairana ny an’ireo mpanadio lakan-drano teny amin’iny faritra Nanisana iny, ny alarobia lasa 
Tao anatin’ilay tatatra manodidina ny masoivohon’i Chine iny, sakaosy miloko maintimainty iray, 
taolam-paty no hitan’izy ireo nafenin’ireo kirihitra maromaro teny an-toerana. Saika taolan-dava 
ny ankabeazan’ireto taolam-paty hitan’ny fokonolona ireto, raha ny fanazavana azo. Nantsoina 
hatrany ny tompon’andraikitry ny filaminana misahana iny faritra iny, ary tonga avy hatrany teny 
nijery ifotony ny zava-nisy. Tamin’izay no fantatra fa, manodidina ny 35 kilao teo no lanjan’ireto 
ireto. Niniana nafenina tao anatin’ireo kirihitra ve sa nariana fa tsy nisy nandray ? Noheverin’ireo 
teny an-toerana ihany koa, fa mety natsipy tany ho any ity sakaosy ity, saingy navalan’ny rano ary 
tao anatin’ireto tsinkafonkafona nandoto ilay tatatra. Mazava ho azy, fa tsy nisy nahita izay 
izany. Nalefa avy hatrany teny amin’ny tranom-patin’ny Hjra moa ireto taolambalo ireto. Hatreto 
dia mbola mipetraka hatrany ireo fanontaniana maromaro mahakasika ireto taolam-paty ireto : 
inona ary iza no mpandray ? Inoana marimarina izao fa mety efa nisy nampanantena izay olona nanary 
taolam-paty ireto, saingy angamba mety tsy raikitra ny varotra ka dia izao nariana fotsiny izao. 
lafiny izay, araka ny fantatra, dia efa nanokatra ny fanadihadiana ireo pôlisy misahana izany. 




















