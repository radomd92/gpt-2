RN7 : KALACH SY MAS36 SARONA TANATY GONY, MATY VOATIFITRA NY TOMPONY – MIDI MADAGASIKARA

Mirongatra ny tsy fandriam-pahalemana. Miparitaka etsy sy eroa ihany koa ny basy maherivaika 
olon-dratsy manao ny asa ratsiny. Toy ity nitranga teny amin’ny lalam-pirenena faha-fito ity. 
kalach iray niaraka tamina “chargeur ebonite” nisy bala fito no saron’ny zandary, tao anaty gony 
rangahy iray. Tamin’ny alalan’ny fisafoana mahazatra nataon’ireo zandary tany an-toerana no 
izao fitaovam-piadiana maherivaika izao ny alakamisy teo. Avy hatrany dia nosamborina ity rangahy 
izay fantatra fa monina any Variaby, ao amin’ny fokontany Ambatoazo, kaomina Ambatosoa, ao amin’ny 
Ambohimahasoa. Tamin’ny fotoana nitondra azy tany amin’ny biraon’ny zandary, saika hanaovana 
anefa dia nitsoaka ny lehilahy. Nanao tifi-danitra hampijanonana azy ireo mpiambina azy kanefa 
mainka nanao tongotra an-katoka izy ka voatety nitifitra azy ireo zandary. Lavo tamin’izany ary 
tsy tra-drano ity rangahy tratra nitondra basy maherivaika, izay mbola tsy fantatra hoe saika 
inona. Fa tany amin’iny toerana ihany hatrany, ny alarobia indray, tany amin’ny fokontany Morahariva, 
amin’ny kaominina Ambalankindresy, disitrika Ambohimahasoa. Tokantrano iray no nahitana basy 
tsy nisy bala. Tsy nanana taratasy mahasika ity fitaovam-piadiana ity akory ny tompon-trano. 
dia efa nokikisany ihany koa ny laharana famantarana ity fitaovam-piadiana ity. Torak’izany 
koa ny tokantrano iray tany amin’ny fokontanin’i Besora. Tamin’ity indray dia basim-borona iray 
nisy taratasy no hita rehefa nanao fisavàna ireo zandary. Bala calibre 12, telo indray no sarona 
tamin’ity basim-borona marika Baikal ity. Efa samy nentina nanaovana fanadihadiana avokoa ny 
basy ireto, raha ny fampitam-baovao azo hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

