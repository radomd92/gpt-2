NOURBHAY SAIFOUDINE : NAVOTSOTRY NY MPAKA AN-KERINY OMALY MARAINA – MIDI MADAGASIKARA

Vao maraina ben’ny andron’ny mpifankatia, tokony tamin’ny 3ora maraina raha ny angom-baovao, 
tena sarotra tokoa ny fahazoana azy, no naterin’ireo mpaka an-keriny azy ilay teratany karàna 
Saifoudine, nisy naka an-keriny 11 andro lasa izay, tao amin’ny fokontany Bazary be. Noho ny tsy 
fifanomezam-baovao teo amin’ny fianakavian’i Nourbhay Saifoudine sy ireo mpitandro ny filaminana 
ny raharaha, na fantatra aza fa nisy hatrany ny fifandraisana tamin’izy ireo sy ny mpaka an-keriny 
havany, dia tsy fantatra mazava ny tena zava-nisy tamin’izao famotsorana an’ity teratany karàna 
izao. Voalazan’ny angom-baovao natao fa “tsy nisy fandoavam-bola” izao famotsorana an’Ingahy 
Saifoudine ny talata vao mangiran-dratsy izao. Teo aloha anefa dia re tamin’ireo teratany karàna 
ny raharaha ihany fa nisy fangatahana vola 3.000.000 euros (≈10 miliara ariary) nataon’ireo mpaka 
azy tamin’ny fianakaviana. Taty aoriana dia fantatra indray fa nidina ho 3 miliara ariary izany, 
tsy fantatra marina ny tena vidin’ny ainy. 

Tamberina. Raha hiveranana ny raharaha dia ny 3 febroary tokony ho tamin’ny 6 ora sy 15 min hariva, 
am-pidirana ny tranony, izy no nosakanan’ireto “andian-jiolahy” niisa dimy nanao “fanamina 
sy samy nitondra ‘basy kalaky mangirana”. Ny telo lahy avy hatrany dia nanambana kalaky azy, ny 
lahy kosa nitarika azy hiditra ny fiara kely manga nandehanany. Teo imason-janany avy nianatra 
niaraka tamin’ny mpiambina azy tsy afa-nanohitra ny raharaha rehetra. Taorian’izay dia hita 
an-damosin’ny fiangonana Fjkm Tranovato Anjoma niaraka tamin’ny bala na kalaky 20 vaovao be sy 
avy nampiasan’ireo “andian-jiolahy” ilay fiara express fotsy nanaovana ny fakana an-keriny. 
tany Mangarano II kosa ilay fiara kely manga nitondrana an’i Nourbhay Saifoudine. 

Na efa novotsotr’ireto mpaka an-keriny azy noho ny fahazoan’izy ireo ireo vola notadiaviny anefa 
Ingahy Nourbhay Saifoudine, dia nilaza kosa ny mpitandro ny filaminana fa mitohy ny fikarohana 
andian-jiolahy mpanao fakana an-keriny manao fanamiana miaramila eto Toamasina ireto… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

