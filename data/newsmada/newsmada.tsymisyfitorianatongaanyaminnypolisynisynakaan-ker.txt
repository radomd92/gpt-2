TSY MISY FITORIANA TONGA ANY AMIN’NY POLISY  : NISY NAKA AN-KERINY NY TOMPON’NY FIDAHOUSSEN | NEWSMADA

Par Taratra sur 23/12/2016 

Ny alarobia alina teo, tokony ho tamin’ny 8 ora alina no nanjavona ny karana iray tompon’ny Fidahoussen 
Tsaralalana. Araka ny fanazavana azo, niala teny an-toerana izy tamin’io ora io, ary tokony namonjy 
teny amin’ny Village des jeux Ankorondrano, saingy tsy tafody. Voalaza fa efa niantso ny fianakaviany 
talohan’ny niaingany teny Tsaralalana, izay efa fomba fanaony, saingy tsy tonga tamin’ny ora 
Nanomboka teo no nitaintana ny fianakaviany satria tsy tafody mihitsy ity karana tompona orinasa 
Tsaralalana ity. Tsy azo an-telefaonina intsony koa izy io nanomboka teo. Raha ny omaly, mikantona 
ny Fidahoussen eny Tsaralalana. 

Rehefa nanontaniana momba ity tranga ity ny polisy, nilaza fa tsy mbola nisy fampilazana olona 
hita na resaka fakana an-keriny teny amin’izy ireo. “Mandray andraikitra avy hatrany ny polisy 
misy fitoriana tonga eo am-pelatanany. Hatramin’izao tsy mbola nisy izany. Matetika ireo karana 
mampilaza ny polisy raha misy fakana an-keriny eo anivon’izy ireo, izay olana matetika amin’ny 
ataon’ny polisy”, hoy ny fanazavana azo. 

Avotra ilay nafenina teny Ambohidratrimo 

Raha ny fanazavana azo, talohan’izao, nisy karana nisy naka an-keriny ihany koa, ka tamina trano 
teny Ambohidratrimo izy io no hita. Iray hafa kosa ary efa tafaverina eny anivon’ny fianakaviany. 
mizaka ny zom-pirenena frantsay avokoa ireto karana nisy naka an-keriny ireto. 

Raha ny vokatra faran’ny azon’ny polisy mikasika ny fakana an-keriny, karana ihany ny atidoha 
fakana an-keriny ireny. Efa nisy tratra farany teo. Miara-miasa amin’ireo jiolahy efa malaza 
kidnapping ihany izy ireo. Amin’ity farany, mety karana ihany ny ambadika? 



Les commentaires sont fermées. 

