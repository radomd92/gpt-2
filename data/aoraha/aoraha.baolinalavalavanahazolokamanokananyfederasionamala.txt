BAOLINA LAVALAVA :: NAHAZO LOKA MANOKANA NY FEDERASIONA MALAGASY • AORAHA

Notoloran’ny Kaonfede­-ra­siona afrikanina (Afrika Rugby) loka manokana, nandritra ny fivoriambe 
isan-taona, tany Marrakech (Maraoka), tamin’ny sabotsy lasa teo ny Federasiona malagasin’ny 
lavalava (Malagasy Rugby). 

Ny fahatsaran’ny fandaharam-piofanana eo amin’ity taranja ity no nahazoan’i Madagasikara an’io 
io. “Mitovitovy amin’ny hoe nahazo tompondakan’i Afrika io loka azontsika io”, araka ny nambaran’ny 
Malagasy Rugby, Marcel Rakotomalala, teny Ankorondrano, omaly tolakandro, tamin’ny fampi­sehoany 
amboara izany. “Mitondra voka-tsoa ho antsika izany satria hitombo ny fanampiana ho azo avy any 
Afrika Rugby hoentina manatanteraka ireo tetikasa ho fampirobo­roboana ny taranja baolina lavalava”, 
hatrany izy. 

Nandritra ity fivoriam­ben’ny Kaonfederasiona, tany Maraoka, ity ihany koa no namoahana ny raiki-pohy 
mifanintsana hiatrehana ny fiadiana ny amboara eran-tany ho an’ny sokajy vehivavy, hotanterahina 
Nouvelle Zélande amin’ny taona 2021. “Isan’ireo fire­nena efatra tsara indrindra eo amin’ny 
vehivavy aty Afrika i Madagasikara, aorian’i Afrika Atsimo sy Kenya ary Ouganda. Hifanintsana 
ekipa efatra ireo ka ireo roa voalohany no hiatrika ny fiadiana ny amboara eran-tany any Nouvelle 
araka ny nambaran’ny filohan’ny Malagasy Rugby hatrany. 











Enregistrer mon nom, mon e-mail et mon site web dans le navigateur pour mon prochain commentaire. 



