FITSARAM-BAHOAKA TAO VOHITRAMBATO : DIMY LAHY NAIDITRA AM-PONJA VONJIMAIKA, KAROHANA NY ZANAKY NY TANGALAMENA – MIDI MADAGASIKARA

Isan’ny olona niharan’ny fitsaram-bahoaka vokatry ny tsaho niniana naely teto Toamasina, mikasika 
vaksinin’ny pesta nampisahotaka vahoaka ny faramparan’ny volana oktobra lasa teo, ity mpampianatra 
ny tontolo iainana izay nitondra ny mpianany hanao fitsidihana ifotony ity. Ny 27 oktobra teo no 
teo anivon’ny tonia mpampanoa lalana sy ny mpitsara mpanao famotorana Toamasiana ireo olona dimy 
ny zandary nahavita izany, ka naharatrana mafy teo amin’ity mpampianatra izay voatery notsaboina 
Antananarivo mihitsy noho ny fahavoazana mafy teo amin’ny lohany. Tsy fahazoana miasa mandritra 
60 andro no azony tamin’ny mpitsabo vokatr’izany, ka raha namoaka ny didy savaranonando ny fampanoavana 
Toamasina dia mifonja vonjimaika ao Ambalatavoahangy avokoa izy dimy lahy ireo. Araka ny fanazavana 
anefa dia tadiavin’ny polisy noho izy nitsoaka taorian’izao fitsaram-bahoaka noho ny tondro 
sy tsaho izao, ny zanaky ny tangalamena izay voalaza ho lehiben’ny Karitie môbily ao Ambodisaina 
izay voalazan’ireo efa voasambotra, fa izy no tena nahatonga ilay tondro molotra sy ny fanelezana 
Raha hiverenana ny raharaha, dia ny alahady 22 oktobra no nitranga ny fitsaram-bahoaka, fotoana 
nielezan’ny resaka momba ny fisiana andian’olona manao vaksiny fanefitry ny pesta, nefa mampalemy 
sy ankizy teto Toamasina. Tsy nanampo na inona na inona fa handalina ny mikasika ny tontolo iainana 
ny zava-boaary no anton-dian’ireto mpianatra am-polony sy ny mpampianatra azy ireto, nefa izao 
ny tsaho sy tondro molotra izao. Nikasa ny hihazo an’ Ivoloina izy ireo ka izao nandalo tao Ambodisaina, 
Vohitrambato, kaominin’i Toamasina suburbaine, distrikan’i Toamasina II izao. 

















Ce site utilise Akismet pour réduire les indésirables. En savoir plus sur comment les données de 


