HCC : NILAZA NY HAMOAKA NY FAHAMARINANA

Taorian’ny namoahan’ny CENI ny voka-pifidianana vonjy maika, ny 27 desambra lasa teo, dia nitodika 
amin’ny Fitsarana avo momba ny lalàmpanorenana daholo ny mason’ny olom-pirenena. Tao anatin’ny 
vitsy dia maro ny fitakiana etsy sy eroa izay miantso an’ireo mpikambana eo anivon’ity rafi-pitsarana 
eto amin’ny firenena ity mba hamoaka ny safidim-bahoaka marina, tamin’iny fifidianana filoham-pirenena 
faharoa iny. Manoloana izany fitakiana mandeha etsy sy eroa izany indrindra dia namoaka fampilazàna 
an’ny daholobe tao amin’ny tranon-kalam-pifandraisany ny HCC, omaly. Raha fintinina dia nitondra 
mikasika ny votoatin-kevitra entiny mitsara ny latsa-bato natao tamin’ny 19 desambra lasa teo 
Fitsarana avo momba ny lalàmpanorenana. Ambarany fa amin’ny fomba matihanina tanteraka, mahitsy 
tsy mitanila na amin’iza na amin’iza ny fomba fiasany. Amim-pahamarinana tanteraka no hitsaran’ny 
ny fifidianana, izany hoe tsy miandany amina kandidà, antoko pôlitika, fikambanana fiaraha-monim-pirenena 
antokom-pinoana sy fiangonana. Manamafy ny Fitsarana avo momba ny lalàmpanorenana fa miasa ho 
tombotsoam-pirenena irery ihany izy ireo fa tsy araka ny resaka miely etsy sy eroa. Na eo aza ny tsindry 
samihafa, karazana fandrahonana atao amin’ity andrim-panjakana ity, fanaratsiana, famafazana 
sy tsaho isan-karazany, dia tsy misy fiantraikany amin’ny asan’izy ireo mihitsy izany, hoy hatrany 
Fitsarana avo momba ny lalàmpanorenana. Tsipihany mazava tsara fa toy ny tamin’ny fihodinana 
ihany, vao tonga eo anivon’ny HCC ny antontan-taratasim-pifidianana avy eny amin’ny SRMV sy ny 
dia niroso avy hatrany amin’ny fanamarinana ireo fitanana an-tsoratra na “procès verbaux” ny 
Raha misy ny tsy fahatomombanana sy ny hosoka, dia mangataka antontan-taratasy hafa ny HCC ary 
ho tonga amin’ny fanisam-bato vaovao. 

