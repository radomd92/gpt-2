AMBOHIMANGA ROVA : MATY NORASARASAIN’NY JIOLAHY ILAY RAIM-PIANAKAVIANA – MIDI MADAGASIKARA

Halatra sy vono olona mahatsiravina no niseho teny Anosiarivo, Ambohimanga, ny alin’ny alahady 
teo. Fianakaviana kely iray no notafihana telo lahy mirongo basy tao an-tranony. Vola roa alina 
no namonoan’ireo jiolahy tamin’ny fomba feno habibiana ity raim-pianakaviana. 

Manondro amin’ny folo ora alina latsaka kely teo ny famataran’ora. Efa renoky ny torimaso ny ankizy, 
toa kosa ka avy nihaino ny tantara an’onjam-peo, fihenon’izy ireo mahazatra ry Ranaivoson José 
Iny izy ireo handeha hamonjy fandriana, haka torimaso sambatra, hiatrehana indray ny ampitso 
no naheno zavatra nikitrina tamin’ny varavaran-kely. Nandeha nijery ny zava-misy ramatoa, ary 
fotoana izay no nampitotongana ny fiainan’ireo fianakaviana ireto. Telo lahy misaron-tava, 
indro fa efa nanambana basy ity farany, nanao amboletra niditra tao an-tokantranon’izy ireo, 
ny fitantaran’ny solontenan’ny fianakaviana iray taminay. Vola avy hatrany, toy ny fanaon’ireo 
no nangatahany. Taitra noho ny fisiana trerona sy tabataba tany alatrano rangahy vadiny ka nijery 
zava-misy. Hataraina tsy misy toa izany ny azy raha nahitana an’ity vadiny eo am-bava-basy, ka 
hatrany dia nanohitra tamin’ny heriny iray manontolo ireto olon-dratsy. Indrisy anefa, izy irery 
manoloana olona telo, miravaka fitaovam-piadina. Notselaran’ireto farany ny antsy ny sandriny 
sy teo amin’ny sofiny. Tsy namelan’ireo jiolahy raha tsy tapitra teo imason’ny vady aman-janany 
ain’ilay raim-pianakaviana, 36 taona. Tsy nisy afa-tsy vola roa alina ariary monja anefa no azon’ireto 
tao amin’ity tokantrano ity. Nitsoaka avy hatrany izy ireo taorian’ny asa ratsy nataon’izy ireo. 
fohy monja taorian’izay no tonga teny an-toerana ny zandary, ary na dia niezaka nanara-dia ireo 
aza, dia tafaporitsaka ihany ry zalahy. Hatreto, araka fanazavana azo, dia mipetraka ny fanontaniana 
amin’ny anton’izao fanafihana miharo famonoana izao. Raha ny fantatra mantsy dia fianakaviana 
izy ireo. Itompokolahy José dia mivelona amin’ny tany, mpiasa amin’ny orinasa afa-kaba kosa ramatoa 
Tsy nisy hoe volabe nipetraka tao amin’izy ireo, raha ny filazan’ilay solontenan’ny fianakaviana 
fa dia io roa alina ariary no hany mba vola tao, kanefa dia izao famoizana ain’olona izao no setriny. 
mandeha ny fanadihadiana sy ny fikarohana ireo olon-dratsy, raha ny fanazavana azo avy amin’ireo 




