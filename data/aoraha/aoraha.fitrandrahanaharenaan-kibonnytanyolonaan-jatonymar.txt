FITRANDRAHANA HARENA AN-KIBON’NY TANY :: OLONA AN-JATONY MARO MITADY TSY HO VOAFEHY ANY IFANADIANA • AORAHA

Misy fifindra-monina mahery vaika any amin’ny faritra Ambohimahasoa, tato anatin’ny andro vitsy 
Zaza amam-behivavy an-jatony maro no manao andiany mankany Ambiabe-Ifanadiana. Hitrandraka 
no anton-dian’izy ireo, araka ny fantatra aloha hatreto. Manahy ny amin’ny mety hisian’ny jiolahy 
olona ireo ny mpitandro filaminana noho ny tsy maha ara-dalàna io fitrandrahana io. 

Raha an-jatony ireo olona tonga tany amin’io toerana io tamin’ny zoma dia nitombo ho avo roa heny 
tamin’ny faran’ny herinandro lasa teo, araka ny loharanom-baovao. Ny mahavariana dia mandeha 
amin’ny zaza amam-behivavy ireo olona. Nisy fanapahan-kevitra, baiko ara-taratasy, nataon’ny 
distrikan’Ifanadiana handroahana ireo olona ireo, tamin’ny zoma lasa teo saingy tsy tanteraka 


Niatrana am-bavam-basy ireo polisy sy zandary am-polony maro niandry ny toromarika avy amin’ny 
sivily hidinana any amin’io toerana io hampiharana ny baikon’ny lehiben’ny distrika. “Nisy fivoriana 
tamin’ireo manampahefana sivily nandinihana ny fomba hanatanterahana ny fanalana ireo olona 
ireo any amin’io toerana io. Tapaka taorian’izay fa fanentanana ireo olona no hatao mba hialan’izy 
moramora fa tsy hampiasa hery. Nifanaraka ihany koa ny rehetra fa hidina any ny lehiben’ny distrika 
aminay mpitandro filaminana hanatanteraka io fanentanana io, anio”, hoy ny loharanom-baovao 
amin’ny mpitandro filaminana, any an-toerana, tamin’ny antso an-tariby, omaly. 



Nilaza ny avy amin’ny polisy misahana ny harena an-kibon’ny tany fa: “efa mahalala ity tranga any 
ity izy ireo ary tsy maintsy hidina any an-toerana hanara-maso akaiky ny zava-misy”. “Rehefa misy 
tsy fanarahan-dalàna, dia tsy maintsy misy ny fandraisana fepetra”, hoy izy ireo. 

Vao tamin’ny faran’ny herinandro lasa teo no nisy vato “tourmaline” iray taonina mahery notrandrahina 
fomba tsy ara-dalàna, tany Ikalamavony, tra-tehak’ireo avy amin’ny Polisy misahana ny harena 
tany. “Manome toky izahay fa tsy hijery fotsiny no sady tsy hamotsotra ny ezaka fanadiovana ny sehatry 
fitrandrahana harena an-kibon’ny tany”, hoy Ravokatra Fidiniavo, minisitry ny Harena an-kibon’ny 
sy ny loharanon-karena stratejika. 









Enregistrer mon nom, mon e-mail et mon site web dans le navigateur pour mon prochain commentaire. 



