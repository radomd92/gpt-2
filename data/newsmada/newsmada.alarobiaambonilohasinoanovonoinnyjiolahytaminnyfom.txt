ALAROBIA AMBONILOHA  : SINOA NOVONOIN’NY JIOLAHY TAMIN’NY FOMBA FENO HABIBIANA | NEWSMADA

Par Taratra sur 30/11/2016 

Teratany sinoa iray 36 taona no hita faty nifatotra tongotra aman-tanana tao an-tranony eny Alarobia 
Tsy vitan’izay fa mbola notapenana koa ny vavany mialoha ny namonoana azy… 



Hatairana ny an’ireo mponina teny Alarobia Amboniloha raha nandre ny fahafatesan’ity teratany 
ity. Manana bar iray eny an-toerana izy ka teo amin’ny manodidina ny tamin’ny 5 ora maraina no nahitana 
razana nihosin-dra teo amin’ny toerana namonoana azy. Nifatotra ny tongotra aman-tanany ary 
koa ny vavany mialoha ny namonoana azy. Nihosin-dra sady feno ratra ny vatany, araka ny fanazavana 
Voalazan’ny polisy misahana ny heloka bevava nanao ny fanadihadiana teny an-toerana fa ny alin’ny 
hifoha talata teo no namonoan’ireo jiolahy ity teratany sinoa ity. Azo heverina ho fanafihan-jiolahy 
nihatra taminy saingy tsy voafaritra mazava kosa hatreto ny vola lasan’ireo olon-dratsy. 

Araka ny fanazavan’ireo mpiasany, isaky ny amin’ny 8 ora alina no mihidy ny bar-n’ity Sinoa niharam-boina 
Rehefa lasa mody daholo ireo mpiasa, manana fahazarana izy manamarina raha efa mihidy tsara avokoa 
varavarana rehetra ao amin’ny bar mialoha ny hodiany any an-trano. Mifanakaiky amin’ity bar ity 
ny trano fonenany, araka ny fanazavan’ireo mpiasany. Tsy fantatra marina anefa izay zava-nitranga 
nisokatra ny varavarana mitsofoka ao amin’ity bar ity tamin’ny fotoana nahitana ny fatiny. Tonga 
an-toerana ny polisy misahana ny heloka bevava nanao ny fanadihadiana rehetra amin’izay olona 
ho tompon’antoka amin’izao vonoan’olona izao. Tsy mbola nisy kosa ireo nosamborina sy nahiahina 
raharaha ity. Naterin’ny BMH eny amin’ny tranom-patin’ny HJRA ny razana taorian’ny fanadihadiana 
nataon’ny polisy. 



Les commentaires sont fermées. 

