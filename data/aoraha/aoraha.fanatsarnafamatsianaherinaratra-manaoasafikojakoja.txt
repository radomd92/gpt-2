FANATSARÀNA FAMATSIANA HERINARATRA - MANAO ASA FIKOJAKOJANA IREO FITAOVANA NY TEKNISIANINA • AORAHA

Mitranga matetika ny fahatapahan’ ny herinaratra tato anatin’ny andro maromaro. Tafiditra tanteraka 
ny fanatsarana ny famatsiana herinaratra ho an’ny mpanjifa ny orinasa Jirama. Miroso amin’ny 
fikojakojana ireo fitaovana mpitondra herina­ratra amin’ny faritra maromaro eto an-drenivohitra 
ny manodidina ny teknisianina, amin’izao fotoana izao. Isan’ny asa atao ny fanoloana ireo andrin-jiro 
tamin’ny hazo efa lo, fanapahana hazo sy fanoloana ireo fitaovana miaro ny herinaratra tsy hifampikasoka 
“isolateurs” ary fikojakojana isaky ny fotoana voafaritra ireo fitaovana mpanova ny tanjaky 
herinaratra na “transformateurs”. 

Hiteraka fikorontanana na fahatapahan’ny herina­ratra ireo asa rehetra ireo, araka ny fanazavan’ny 
ao amin’ny Jirama. Hisy fahatapahana mandritra ny ora iray hatramin’ny adiny roa ny herinaratra. 
hiverina alohan’ny fotoana voafetra kosa izany. Isan’ny voakasika tamin’ny fanapahana, ohatra, 
teny Ilafy, Ambohitrarahaba, Manjaka, Ambatomaro, hatrany Sabotsy Namehana. 

Ankilany, milaza ny mpanjifa fa tokony hisy ny fampandrenesana alohan’ny hanapahana ny herinaratra. 
no mitaraina noho ny fahasimban’ireo fitaovana mandeha amin’ny herinaratra. 

“Tsy misy maharatsy ny asa fikojakojana mihitsy fa tokony hampandre ny mpanjifa aloha ny Jirama 
manapaka herinaratra. Tsy voatery hahalala ny antony avokoa ny rehetra. Ny fantatray dia zara 
mandeha ny herinaratra, ka tokony hanaraka an’izany ny faktiora aloa”, hoy ireo mpanjifa. 

Mitady fiaraha-miasa amin’ireo mpanjifa kosa anefa ny orinasa Jirama mba hampandre azy ireo raha 
ny olana eny amin’ny faritra misy azy mba haha­fahana mandray andraikitra avy hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



