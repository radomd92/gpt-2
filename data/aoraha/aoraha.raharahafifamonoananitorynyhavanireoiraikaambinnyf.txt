RAHARAHA FIFAMONOANA :: NITORY NY HAVAN'IREO IRAIKA AMBIN' NY FOLO LAHY MATIN'NY FOKONOLONA • AORAHA

Eo am-pelatanan’ny Zandarimaria ny fanadihadiana tamin’ny raharaha nahafatesana lehilahy 
ambin’ny folo, tany Emagnobo Taolagnaro, tamin’ny alakamisy 3 oktobra lasa teo. 

Fantatra araka ny nambaran’ny loharanom-baovao akaiky ny famotorana fa niaraka nametraka fitoriana 
an’ireo andian’olona namono azy iraika ambin’ny folo lahy ireo ny fianakaviany. 

«Tony sy milamina ny mponina any Emagnobo, amin’izao fotoana izao. Efa noresahina ihany koa ny 
lehilahy namoy ny ainy. Tsy ahiana ny hisian’ny valifaty. Hidina any an-toerana, amin’ny herinandro 
ny tompon’andraikitra sy ny mpitondra eto Tolagnaro hijery akaiky sy handamina ny zava-misy tamin’iny 
iny. Mitohy ihany koa ny fanadiha­diana. Tsy mbola misy ny fisamborana natao», hoy ny zandary. 

Tsiahivina fa noho ny adina mpivady iray teo an-tanàna no nahatonga ny herisetra sy fifamonoana 
olona maromaro. Tezitra tamin’ny andian-dehilahy am-polony ny fokonolona noho izy ireo voalaza 
naka an-keriny omby tamin’io adina mpivady io. Maty voafira famaky sy voatsindrona lefona ny lehilahy 
ambin’ny folo. 









Enregistrer mon nom, mon e-mail et mon site web dans le navigateur pour mon prochain commentaire. 



