AMBANIDIA : MIRONGATRA NY MPAMAKY FIARA, LASAN’IREO OLON-DRATSY HATRAMIN’NY MOTÊRA – MIDI MADAGASIKARA

Tsy vitan’ny “autoradio” sy ny “batterie” intsony amin’izao fotoana izao no alain’ireo tsy vanona 
fiara fa mivoatra amin’ny ambonimbony, ary lasan’izy ireo hatramin’ny … môtera. Na aiza na aiza 
amin’izao fotoana izao dia tsy misy tsy mikaikaika ireo tompona fiara, mametraka izany any amin’ireny 
fametrahana fiara ireny na ireo mametraka izany eny amoron-dalana. Mirongatra izay tsy izy mantsy 
olon-dratsy mamaky sy mandroba fiara. Talohaloha teo ny teny amin’iny faritra Ampasampito, Anjanahary 
Manjakaray iny. Lasa ny “parebrise”, manjavona ny “batterie”-n’ny fiara, miaraka amin’ireo 
efatra. Amin’izao fotoana izao, mivoatra indray izany satria dia vitan’ireo olon-dratsy mihitsy 
maka ny môtera ao anatin’ireo fiara kelikely, toy ny 4L sns, mijanona amin’ny alina eny amoron-dalana, 
fa hatrany anaty “parking” aza. Toy izay nitranga teny amin’iny faritra Ambanidia iny, ny faran’ny 
lasa teo. Tsy vitan’izay, hoy hatrany ireo izay efa nandalovan-dramaka, fa rehefa tsy ahitany 
inona na inona ao anaty fiara dia simbainy avokoa ireo “capitonnage” amina seza sy ny atin’ny fiara 
Ny ao anaty “capot” dia tsy lazaina intsony, satria dia lasan’izy ireo avokoa rehefa kojakoja azo 
rehetra, eny hatramin’ireo fitaovana elektrônikan’ny fiara aza. Raha ny vaovao dia saika ireo 
sarotra ahitana kojakoja no tena lasibatra amin’izany. Manainga ireo tompon’andraikitra isan-tsokajiny 
izany mba hijery akaiky ireo tranga ireo. Mila fanahara-maso akaiky ihany koa ireo mpivarotra 
maniry ohatry ny anana eto an-drenivohitra. Tsy lavitra mantsy fa eny amin’ireny toerana ireny 
no hamarotan’ireo olon-dratsy ireo kojakojan’ny fiara nangalariny. 




















