ANTSON’IREO « TSY AFA-MANOATRA » • AORAHA

Ireo efa fatra-panaja ny lalàna hatramin’izay tokoa ihany ve no « tsy afa-manoatra », fa tsy maintsy 
ny tian-kano tsy tian-kano eto amin’ity firenena ity? Fitondram-panjakan’ ny fanovàna mahery 
hono, isika izao. 

Nidiran’angano ireo mpanondrana harem-pirenena «tratr’antso». Tankina ny feon’anjomaran’ireo 
zatra abetrobetroky ny fahefana mba nomen’ny vahoaka azy. Sendran’ny patsa iray tsy omby vava 
tavela farany tamin’ny varoboban’ny tanim-panjakana. Fatiantoka iray lavaka ny an’ireo mpanorinorim-poana 
nihevitra ho tsara alokaloky ny mpitondra be kolikoly. Azo babo hatramin’ireo mpitandro filaminana 
tendro amin’ny jiolahy… Santionany amin’ny fanovàna hita sy re ireo. 

Tsy bitika fa tena ngeza, saingy na iza na iza mpitondra dia tokony ho lojikan’ny fahasahiana takin’ny 
valala- bemandry ny fanapahan-kevitra noraisina tamin’ny isan-tsokajin’ ireo fandikan-dalàna 
ireo. Tsy iandrasana dera sy laza izany. Fa mbola tsy ampy aza. Tsy ampy satria tsy zarizary ny tamberim-panarahan-dalàna 
an’ireo « tsy afa-manoatra », ho setrin’ny tahotra sao voasazy. Sao higadra. Sao hanonitra avo 
telo na folo heny tamin’ny hetra tsy voaloa. Fa maninona no misy karazan’olona « afa-manoatra » 
Nahoana no be fihetsem-po amin’ireto vahoaka lazaina fa hoe madinika? Dia tsy olana na hivarotra 
manefa patanty sy hanohintohina ny fahalalahan’ny hafa ary hibahana ny arabe mbamin’ny lalan’ny 
an-tongotra aza. Tahaka ireo mpitatitra mamerina ny fitaovam-pifamoivoizana fahagola, toa 
mampaninona na mamono ny asan’ireo ara-dalàna: mandoa « visite technique »-« assurance »-« droit 
stationnement »-« patente » sy ny sisa, ankoatra ny famelomana tokantrano. 

« Tsy afa-manoatra » fa tsy madinika. Tsy hiantoka asa ho an’ny mpitarika posy sy sarety. Tsy hampidi-bola 
an’ny vady aman-janak’izy ireo. Misy sahy hiteny aza hoe, hamorona fikambanan-jiolahy, angaha, 
handeha hitetateta hanafoana ny fivezivezen’ny posy sy sarety eto Iarivo. Fa « ireo tsy afa-manoatra 
tsy maintsy hanara-dalàna, na ho very fidiram-bola, na ho very fotoana amin’ny fitohanana aterak’ireo 
sy sarety ary ny mpivarotra amoron-dalana, dia matahotra ho voasazy. Aoka mba ho samy tsy afa-manoatra 
fanarahan-dalàna daholo re! Miainga amin’io ny tena fanovàna rehefa mitovy avokoa ny olom-pirenena, 
hijerena vaventy na madinika, eo anatrehan’ny lalàna. 









Enregistrer mon nom, mon e-mail et mon site web dans le navigateur pour mon prochain commentaire. 



