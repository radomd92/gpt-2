KOLIKOLY :: ZANDARY ROA TRA-TEHAKY NY BIANCO TEO AM-PANDRAISANA VOLA • AORAHA

Noraisim-potsiny ireo zandary roa tany Andranomanelatra tamin’ny zoma lasa teo. Nosamborin’ireo 
Birao mahaleotena miady amin’ny kolikoly na ny Bianco avy aty an-drenivohitra izy ireo teo am-pandraisana 
efatra hetsy ariary tamin’olona. Araka ny loharanom-baovao avy eo anivon’ny Bianco dia “olona 
tao amin’ny Zandarimaria tao Andranomanelatra no nakan’izy ireo vola enina hetsy ariary, ka ny 
hetsy ariary no efa voarain’ireo zandary tany aloha”. 

“Nifanao fotoana ilay olona sy ireo zandary roa lahy miasa ao amin’ny zana-tobim-paritra Andranomanelatra 
zoma io hanomezana ireo vola efatra hetsy ariary ambiny. Nisy ny fitarainana tonga taty aminay 
avy hatrany dia nandefa olona tany an-toerana izahay. Tra-tehaka tokoa ireo zandary roa lahy nandray 
vola avy amin’ilay olona. Ankoatra azy ireo dia mbola voatonona ihany koa ny lehiben’izy ireo ao 
Samy hatao famotorana izy telo amin’ny alatsinainy, ka aorian’izay dia hatolotra ny Fitsarana 
ny ady amin’ny kolikoly na ny Pac”, hoy ny loharanom- baovao iray avy eo anivon’ny Bianco. 



Loharanom-baovao hafa no nahafantarana fa voarohirohy nahatrarana zava-mahadomelina ilay 
natao famotorana teny anivon’ny zandarimaria io. Na ny mpitory na ireo zandary voasambotra anefa 
tsy nahazoana fanampim-panazavana momba ity tranga ity. 

“Vao naheno an’io tranga io aho dia niantso ny talen’ny Bianco eto Antananarivo. Nisaotra sy nankasitraka 
tamin’ny fanampiana ataon’izy ireo amin’ny fanadiovana anatiny ataonay ato amin’ny Zandarimaria. 
averiko indray fa tsy izahay tompon’ andraikitra mihitsy no hanao kiantranoantrano na hifampiaro 
fandikan-dalàna ataon’ny zandary. Teo no ho eo ihany aho dia nanao taratasy fahazoan-dalana manenjika 
zandary ireo”, hoy ny jeneraly Ravalomanana Richard, Sekreteram-panjakana miadidy ny Zandarimaria. 









Enregistrer mon nom, mon e-mail et mon site web dans le navigateur pour mon prochain commentaire. 



