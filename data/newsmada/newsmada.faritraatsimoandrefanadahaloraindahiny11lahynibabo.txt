FARITRA ATSIMO ANDREFANA: DAHALO RAINDAHINY 11 LAHY NIBABOKA TSY HANAO DAHALO INTSONY | NEWSMADA

Par Taratra sur 28/08/2018 

Nametraka ny fitaovam-piadiana ka nanaiky hiverina amin’ny fiarahamonina indray ireto dahalo 
ireto ary tsy hanao asan-dahalo intsony tany amin’ny faritra Atsimo Andrefana. Nisy ny lanonana 
ny fiverenan’izy ireo ka nanaovana ny fomba “titiky” nihanianan’izy ireo teo imason’ny vahoaka 
an-toerana fa hanampy ny vahoaka izy ireo manomboka izao. Notanterahina tao amin’ny faritra Atsimo 
izany teo ambany fiahian’ny kaomandin’ny vondron-tobim-pileovana Atsimo Andrefana. Araka 
fanazavan’ny zandary, nisy ny hetsika nataon’izy ireo izay nidinana ifotony ka niantsoana ireo 
mba hibaboka. Nohamafisin’ny teo anivon’ny zandarimaria hatrany fa nihena ny asan-dahalo any 
vohitra, indrindra any amin’ireo faritra mena hatramin’ny niverenan’ireo dahalo niova fo ireo 
eo anivon’ny fiarahamonina. Manentana ireo izay mbola miery any anaty ala ny zandarimaria mba 
ireo ny dian’ireto namany ireto. 

Nanampy tamin’ny fampidinana ny tahan’ny tsy fandriampahalemana io koa ny fandraisana ireo tanora 
miisa 157 nirotsaka an-tsitrapo nofanina tao amin’ny borigadin’i Fotadrevo avy amin’ny kaominina 
Fotadrevo, Agnavoha ary Beroy. Nofanina manokana izy ireo, ankoatra ny asa mahazatra manampy 
zandary miady amin’ny tsy fandriampahalemana dia hisahana ny filaminana amin’ny fifidianana 
koa izy ireo. Natao ny 25 jolay 2018 teo ny lanonana nandraisana azy ireo izay nahazo fiofanana nomen’ny 




Les commentaires sont fermées. 

