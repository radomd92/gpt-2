ANDRANOMENA  : « 4×4 » NANDONA NAHAFATY PASITERA – MIDI MADAGASIKARA

Aorian’ny « Taxi-be » dia tompondakan’ny lozam-pifamoivoizana ihany koa ny fiara tsy mataho-dàlana 
eto Madagasikara no asian-teny. Omaly vao mangiran-dratsy, tokony ho tamin’ny 5 ora sy sasany 
dia raim-pianakaviana iray efa mananika ny 60 taona mahery indray no namoy ny ainy nofaohin’ny 
tsy mataho-dàlana iray teny Andranomena. Marihina fa pasitera amin’ny fiangonana zandriny iray 
amintsika ity lehilahy niharan-doza ity. Raha ny fanazavan’ny zanany vavy dia handeha hivoaka 
hanao « commission » amin’ny asa maha mpanompon’Andriamanitra azy ny rainy izao voadonan’ny fiara 
« Niainga tamin’ny 4 ora sy sasany tao an-trano izy hanao « commission ». Nandeha “bus” izy ka niala 
Andranomena. Rehefa niampita anefa izy handeha haka “bus” hafa iray dia notsenain’ity “4×4” nifaoka 
ity “, hoy izy nitantara. Fantatra izao fa noho ny fandehanana mafy no nahatonga an’ilay fiara nahadona 
izay marihina hatrany fa tao anatin’ny faritra tokony hiampitana, na “passage clouté”, tanteraka 
Efa tonga teny an-toerana ny teo anivon’ny “Brigade des Accidents et de la Circulation” nanao ny 
rehetra. Ilay pasitera kosa nentina haingana teny amin’ny hopitaly. Raha ny fanazavana azonay 
dia mbola nahatsiaro saina tsara ilay voadona satria mbola afaka nanome ny findainy an’ity dokotera 
ireo fianakaviany. Mbola azo nametahana «sérum » sy nomena ny fanafody rehetra nilainy izy, saingy 
minitra taty aoriana, tsy tàna intsony ny ainy. Efa vatana mangatsiaka sisa no novantanin’ny vady 
tonga nijery azy teny amin’ny hopitaly. Voalaza fa ny dona mafy nahazo ny lohany no tena nitarika 
fahafatesany. Manoloana izany, tsy nialangalana kosa ny tompon’ilay « 4×4” fa nanome lelavola 
tapitrisa ariary hanampiana ny havan’ny maty. Misokatra ihany koa ny fanadihadiana. 




















