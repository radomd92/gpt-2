AFAKA MIVOAKA IVELAN’I MADAGASIKARA NY VEHIVAVY: FEPETRA ISOROHANA NY HERISETRA NO NORAISIN’NY FANJAKANA   | NEWSMADA

Par Taratra sur 07/10/2019 

Taorian’ny lahatsoratra nivoaka an-gazety, ny asabotsy lasa teo, tao amin’ny Express de Madagascar 
ny tsy fahafahan’ny vehivavy malagasy mivoaka ivelan’i Madagasikara intsony raha tsy mahazo 
avy any amin’ny vadiny, nanambara ny minisitry ny filaminam-bahoaka, Rafanomezantsoa Roger 
naharay fitarainana maro ny tompon’andraikitry ny filaminana tao anatin’ny fotoana maharitra 
ny trangana herisetra mahazo ireo vehivavy miasa mila ravin’ahitra any ivelan’ny Nosy toy ny any 
firenena arabo sy any Sina. Nisy tamin’ireo vehivavy sasany no voatery nampodiana mihitsy satria 
aman’aina ny fampijaliana nahazo azy ireo. Ny fitondrana no niantoka ny fiaramanidina naka ireo 
vehivavy malagasy tany Koweit sy Liban hiverina an-tanindrazana. Tsy ampy fanaraha-maso ny antontan-taratasin’ireo 
niondrana niasa tany ivelany ireo, niteraka ny olana taty aoriana. Rehefa tonga tany amin’ny firenena 
hiasana ireo vehivavy ireo vao niantso vonjy tamin’ny filoha. Ho fisorohana izany tranga izany 
nandraisana ny fepetra tao anatin’ny filankevitry ny minisitra, farany teo, mikasika ny fitakiana 
maromaro ho an’ireo vehivavy mandeha irery na amin’ny andiany manam-bady na tsia, hivoaka any 
firenena efa nahitana olana momba ny tsy fanajana ny zon’olombelona, indrindra ireo mpitady ravinahitra 
Tsy maintsy lazainy mazava ny fidiram-mbola hivelomany any, ny anton-diany sy ny faharetany miaraka 
antontan-taratasy hafa ilaina mahazatra. Betsaka ny vehivavy no tafiditra amin’ny fandrika 
fiondranana , hoy ihany ity minisitry ity fa tsy maintsy noraisina ny fepetra. 

Tsy marina ny vaovao nivoaka 

Noho izany, tsy marina ny filazana fa tsy afaka mivoaka any ivelany intsony ny vehivavy malagasy 
tsy miaraka amin’ny vadiny na koa mahazo alalana avy any aminy. Fanamafisana fepetra hisorohana 
herisetra mianjady rehefa tonga any no natao. 

Mbola nanamafy izany ny filoha tamin’ny tambazotra serasera navoakany ny asabotsy taorian’ny 
lahatsoratra. Tsy misy lalàna ary tsy misy fanapahan-kevitra mihitsy noraisin’ny governemanta 
ankehitriny mandrara ny vehivavy hivoaka irery ivelan’i Madagasikara na koa filazana fa mila 
avy amin’ny vadiny izy. Nambarany fa miahy sy miaro ny vehivavy ary miady ho an’ny fahalalahany 
ny zon’izy ireo no laharam-pahamehana aminy. 

Anisan’ny olona naneho hevitra koa ny minisitry ny Serasera sy ny kolontsaina, Andriatongarivo 
iny lahatsoratra iny. 



Les commentaires sont fermées. 

