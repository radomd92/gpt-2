FANAFIHANA MITAM-PIADIANA : RAMATOA MPAMATSY « KALACH » IREO JIOLAHY, VOASAMBOTRA – MIDI MADAGASIKARA

Ny herinandro lasa teo no voasambotry ny pôlisy avy amin’ny sampana misahana ny heloka bevava ny 
roa, izay atidoha amin’ny famatsiana fitaovam-piadiana mahery vaika an’ireo andian-jiolahy 
eto amintsika. Araka ny fanazavana azo dia vehivavy ny iray amin’izy ireo izay fantatra amin’ny 
hoe « Clotilde ». Tamin’ny alalan’ny laharana an-tariby nifandraisan’ity vehivavy ity sy ireo 
no nahafahana nisambotra ity ramatoa ity. Tamin’ny fisavàna ny tranon’ity farany dia mbola nahitàna 
« kalach » miisa 175 tany aminy ary vodin’ity basy mahery vaika ity. Tamin’ny fanadihadiana ity 
no nanoroany ny namany iray antsoina hoe Sely, izay mpiray petsapetsa aminy amin’ny famatsiana 
ireo olon-dratsy. Fa isan’ny iray nahafahana nahafantatra ireto mpamatsy basy jiolahy ireto 
koa ny fahasamborana olon-dratsy iray fantatra amin’ny anarana hoe Ifalia, izay voasambotra 
Antananarivo. Ity farany dia isan’ireo andian-jiolahy mpanao fanafihana mitam-piadiana tany 
faritra Antsohihy, Mampikony ary Mahajanga iny. Nanamafy moa ity olon-dratsy ity tamin’ny fanadihadiana 
fa io ramatoa iray antsoina hoe « Clotilde » io no tena mpamatsy basy azy ireo. Efa samy nentina teny 
Fampanoavana moa ireto olona roa atidoha tamin’ny fanaparitahana fitaovam-piadiana mahery 
an-tanan’ny jiolahy ireto ary efa samy nadoboka eny Tsiafahy avokoa. I Ifalia kosa dia nomena ireo 
any Mahajanga izay misahana ny famotorana azy sy ireo namany. 




















