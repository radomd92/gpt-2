FENOARIVO ATSINANANA :  NOTORIAN’NY ANABAVINY HO NANOLANA AZY NY ANADAHINY… – MIDI MADAGASIKARA

Efa mahita atao mihitsy ny olona ankehitriny amin’ity tany ity, satria tranga iray isany nahagaga 
fitsarana ady heloka nitsara ny raharaha ny zava-nisy, tao Saranambana Fenoarivo atsinanana 
talata teo, raha nisahana ny raharaha fitorian-dRtoa Torine ny anadahiny ingahy Talata tamin’ny 
fanolanana sy fanaovana fihetsika mamoafady. Nandritra ny fandaharana izay tsy tonga ny mpitory 
nahazo fiantsoana ara-dalana aza, niatrika ny fitsarana ny fitoriana nataony, fa resaka ady tany 
amin’izy mianadahy no nahatonga ity tranga tsy nisy akory ity, nefa nanaovan’ny zandarin’i Fenoarivo 
fanadihadiana lalina, ny taona lasa. Ny ray no itambaran’izy mianadahy ireto ka raha nahare ity 
fa nomen-drainy tany hambolena ho lovany ilay anabaviny, dia nanao ny fomba rehetra hahazoana 
hany ka raha mody namangy ny anadahiny izy ka tsy tafody alina fa natory tany aminy dia io resaka fanolanana 
fanaovana fomba mamoafady io no nentiny nitoriana ny anadahiny. Roa taona niandry fitsarana am-ponja 
anadahiny noho izany, izay fotoana nahafahany namindra ilay tany amin’ny anarany; nefa raha namoaka 
didim-pitsarana ny filohan’ny fitsarana ady heloka nisahana ny raharaha, dia nafahany tamim-pisalasalana 
heloka tsy nataony ingahy Talata. Na afaka am-ponja aza ity tovolahy ity dia matahotra ny hody an-tanàna 
Saranambana noho ny tahotra ny fiarahamonina amin’ny heloka tsy nataony… 




















