FAMPIANARANA AMBONY :: MBOLA MALALAKA NY TONTOLON’ NY ASA AMIN’NY SEHATRA SOSIALY • AORAHA

Mivelatra amin’ny lafiny maro. Anisan’ny mbola vitsy ireo olona mirotsaka amin’ny asa sosialy 
amintsika, raha ny fanazavan’ny talen’ny sekoly ambony tsy miankina iray, etsy Behoririka. Nambarany 
malalaka ny tsenan’asa amin’izany noho io fahavitsian’ny olona misehatra aminy io. 

Maro be ny asa azo atao amin’ny asa sosialy, saingy nisafidy ny hikarakara ireo olona manana fahasahiranana 
kosa ity renim-pianakaviana iray avy any Antsirabe, izay vao nahavita fiofanana mahakasika ny 
ara-tsosialy ity. Mpampianatra tany amin’ny Sekoly ambaratonga voalohany, tany amin’ny EPP 
ny tenany teo aloha ary efa mampianatra eny amin’ny CEG Ivohitra, no izao niverina nanovo fahalalana 
izao. 

“ Isaky ny miambina ireo ankizy manao fanadinana CEPE aho dia mahita hatrany olona gadra manao izany 
izany ary misy rojo vy hatrany. Nahaliana ahy ny mba hahafantatra ny fiainan’izy ireny ka nahatonga 
handranto fahalalana ho lasa mpanabe manokana teto amin’ny sekoly nianarako. Ny eny amin’ny sehatry 
fonja no tena tiako hiasana saingy misy ihany koa ny sehatra hafa azo trandrahina”, hoy Rasoamalala 
Marie Pauline, nandritra ny famoahana ny andiany voalohany tamin’ireo mpianatra navoakan’ny 
ambony momba ny fampandrosoana ara-toekarena ary sosialy, teny Ambohimangakely, ny sabotsy 
teo. 

Ho amin’ity sekoly ity , saika mifantoka kokoa amin’ ny sehatra ara-tsosialy ireo mpianatra satria 
ny 80%-n’izy ireo dia liana amin’izany avokoa. “Hanofana ny mpianatra hiatrika ny fampandrosoana 
hiasa ho an’ny tenany manokana no tena tanjonay”, hoy i Hanitriniaina Elea Chilo, talen’ny sekoly. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Fampianarana ambony :: Mbola malalaka ny tontolon’ ny asa amin’ny sehatra sosialy est apparu 
premier sur […] 

