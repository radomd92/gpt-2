LALANA TAPAKA, LALANA AMBOARINA : MIVAIVAY NY FITOHANAN’NY FIFAMOIVOIZANA | NEWSMADA

Par Taratra sur 17/06/2016 

Lalana amboarina etsy fahatapahan-dalana eroa. Mampisavoritaka tanteraka ny tanàna sy ny fifamoivoizana 
Miteraka fitohanan’ny fiara lavareny ihany koa ka mampimenomenona ny mponin’Antananarivo. 

Nanomboka omaly ny fanapahana ny Araben’ny Fahaleovantena. Tsy hifarana izany raha tsy amin’ny 
volana jona. Mandeha ihany koa ny fanamboaran-dalana etsy sy eroa izay manapaka ny ampahan-dalana. 

Niteraka fikorontanana tanteraka teo amin’ny lafiny fifamoivoizana izany. Manginy fotsiny 
fitohanan’ny fiara lavareny izay mampimenomenona ireo mpiasa sy mpianatra rehetra vao maraina 
ny andro. 

Mikatso tanteraka ny fifamoivoizana. Maharitra ora roa vao tonga amin’ny toerana mifanalavitra. 
ny eny 67 ha, Andraharo, Antanimena, Behoririka, Andravoahangy…. 

Sahirana ihany koa ireo mpandeha taxi-be satria tsy fantatra izay toeram-piantsonan’ny fiara 
Ho an’ireo avy any 67 ha mandalo an’Ampefiloha ka tokony hifarana aty Tsaralalàna, lasa mijanona 
Ampefiloha ka tsy maintsy mandeha an-tongotra ho an’izay hiditra an’Analakely. 

Toraka izany ny avy any Andraharo, mijanona hatreo Antanimena. Tsy maharitra fitohanana ny sasany 
manary ny mpandeha eny an-tsefatsefany eny ary mihodina an-dalana. Mitazam-potsiny ireo mpitandro 
manoloana izany. 



Les commentaires sont fermées. 

