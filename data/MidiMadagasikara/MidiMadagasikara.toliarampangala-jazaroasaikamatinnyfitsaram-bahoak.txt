TOLIARA : MPANGALA-JAZA ROA SAIKA MATIN’NY FITSARAM-BAHOAKA – MIDI MADAGASIKARA

Nanao tohi vakana tato ho ato ny fangalarana zazakely ao Toliara tampon-tanàna sy amin’ireo kaominina 
Afak’omaly, ramatoa iray sahabo ho 40 taona eo, voalaza fa monina ao amin’ny Fokontany Andakoro 
tra-tehaky ny Fokonolona nangalatra zazavavy 6 taona tao Betsingilo Toliara. Raha vantany vao 
ity renim-pianakaviana ity, dia raikitra avy hatrany ny vono sy daroka nihatra taminy, ary saika 
fitsaram-bahoaka ity mpangala-jaza ity raha tsy nalaky tonga ny avy ao amin’ny Dinabe nandamina 
ny raharaha. Rehefa nofotorana lalina ity ramatoa mpangala-jaza, dia tsy nety nanoro mihitsy 
olona hivarotany ny zaza na ny mpaniraka azy. Ny 20 janoary teo, tokony ho tamin’ny iray ora maraina, 
amin’ny Fokontany Miary Ankoronga, Kaominina ambanivohitry Miary, Distrikan’i Toliara II kosa, 
tovolahy iray manodidina ny 30 taona eo no niharan’ny hatezeram-bahoaka rehefa sarona nangala-jaza 
kely vao herintaona monja. Tao anatin’ny torimasony tanteraka no taitra tampoka ny rain’ity zaza 
nahita an’ilay tovolahy tao an-tranony nifaoka ny zanany. Nifanenjehana eran’ ny tanàna ilay 
ka tratra ihany, hoy ny vaovao. 




















