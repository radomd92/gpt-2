FANAMPIANA NY ANY ATSIMO : TONGA NY AMPEMBA 3.000 TAONINA | NEWSMADA

Par Taratra sur 24/12/2016 

Tohana avy amin’ny USAID ny ampemba milanja 3.000 taonina izay hotantanin’ny Pam ny fitsinjarana 
Hahazo izany ireo olona tratran’ny tsy fanjarian-tsakafo mivaivay any amin’ny faritra Anosy, 
ary Atsimo Andrefana. 

Noraisina tao Toliara ny fahatongavan’izany fanampiana izany. Ampy hoan’ireo mponina hiatrehana 
maitso ahitra izao io ampemba tonga io, raha ny filazan’ny Pam. Manan-karena otrikaina ary sakafo 
ny ampemba ary tsara ho an’ny ankizy sy ny reny bevohoka, hoy hatrany ny Pam. 

Mihamafy hatrany ny kere iainan’ny mponina any atsimon’ny Nosy tao anatin’ny telo taona nisesy 
vokatr’ilay toetr’andro El Nino. Maherin’ny 845.000 ireo olona mijalin’ny hanoanana sy ny haintany. 

Raha ny vinavinan’ny fanadihadiana nataon’ny Fews net, hihamafy ny tsy fanjarian-tsakafo amin’io 
taona 2017 io, noho ny haratsian’ny vokatra amin’ireo faritra maro any atsimo. 

Tao anatin’ny taona 2015-2017, nahatratra 20,5 tapitrisa dolara ny fanampian’i Etazonia ho an’ny 
tamin’ny alalan’ny USAID. 



Les commentaires sont fermées. 

