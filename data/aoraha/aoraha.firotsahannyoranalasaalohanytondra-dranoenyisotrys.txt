FIROTSAHAN’NY ORANA :: LASA ALOHA NY TONDRA-DRANO ENY ISOTRY SY NY MANODIDINA • AORAHA

Dibo-drano sahady. Lasa aloha ny tondra- drano eny Isotry sy ny manodidina na dia vao manomboka 
ny fahavaratra. “Efa an-dohalika ny rano ety aminay ety amin’izao fotoana izao, indrindra taorian’ilay 
omaly iny (Ndrl: afak’omaly). Tsy maharaka ny fivoahan’ireo rano miangona izay anisan’ny fototra 
ny rano any an-tokantrano. Sarety no ifamezivezena ety”, raha ny fitarainan’ny mponina teny Isotry. 

Saika dibon-drano avokoa ny lalan-kely rehetra eny an-toerana sy ny toeram-pivarotana. 

Tazana eny an-toerana fa mbola mandeha ny asa ataon’ny minisiteran’ny Fanajariana ny tany sy ny 
misahana ny fananantany amin’ny fanamboarana ireo lakandrano manary rano amin’ny lakandranon’ 
sy Ikopa. Anisan’ny hatao amin’ izany ny eny Isotry, Ambodin’ Isotry, Anatihazo, 67Ha ary Ampefiloha. 

“Ny tanjona amin’ izany dia ny hampihena ny tondra-drano eto an-drenivohitra. Haharitra dimy 
folo andro ny faharetan’ireo tetikasa ireo. Anisan’ny mana- taraiky ny asa anefa ny toetr’andro 
mahatonga izao fiangonan-drano eto Isotry izao. Mbola ao anatin’ny asa tanteraka izahay amin’izao 
izao”, hoy ny mpana-tanteraka ny asa teny an-toerana. 

Marihina fa efa tafiditra ao anatin’ny vanim-potoanan’ny fahavaratra isika izao ary tsy mahagaga 
misy ny rotsak’orana matetika. Hatreto anefa, mbola betsaka ireo toerana mora dibo-drano, toy 
eny Behoririka, 67Ha, Ankazomanga, Ambodivona, Besarety sy ireo faritra iva rehetra. 









Enregistrer mon nom, mon e-mail et mon site web dans le navigateur pour mon prochain commentaire. 



