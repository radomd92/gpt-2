ANKOATRA IREO 21 NARATRA…  : MPIANATRA 6 MATY NILATSAHAM-POTAKA | NEWSMADA

Par Taratra sur 09/12/2016 

Mpianatra enina mianadahy, afakomaly, no indray namoy ny ainy tao anatin’ny fotoana fohy. Maty 
raha iny izy ireo mbola tao an-dakilasy iny indrindra. Tao amin’ny Fkt Mangataboahangy, Ambatofinandrahana 
nitrangan’izany. 

Tsy orana milatsaka, kanefa nirefodrefotra ny varatra tany amin’ny fokontany Mangataboahangy 
ny alarobia teo, tokony ho tamin’ny 2 ora sy sasany atoandro. Mpianatra enina, roa vavy sy efa-dahy 
amin’ny sekoly katolika Sainte Thérèse tany an-toerana no maty nilatsaham-potaka. Voa mafy ihany 
ny mpampianatra iray izay lasa malemy tsy tafatsangana intsony, ary voalaza fa tena voa mafy. Ankoatra 
mpianatra 21 hafa naratra mafy vokatr’ity filatsaham-baratra ity. 

Raha ny fanazavana ihany, mafy ny fipoahan’ny filatsahan’ny varatra tao amin’ilay efitra fianarana. 
torana tsy nahatsiaro tena ireo mpianatra iray lakilasy. Rehefa tonga ireo olona namonjy vao hita 
nisy enina ireo ankizy namoy ny ainy. Novonjena novelomina ireo sasany, ary mbola tsy tonga saina 
sasany noho ny hatairana. Efa notsaboina ny naratra rehetra. Nandrasana ao amin’ny fiangonana 
an-toerana ireo namoy ny ainy rehetra. 

Nandray an-tanana ny raharaha avy hatrany ny tompon’andraikitra rehetra any an-toerana izay 
lehiben’ny faritra Amoron’i Mania sy ny avy amin’ny minisiteran’ny Fanabeazam-pirenena foibe. 

Tranga niseho tato ho ato ny fipoahan’ny varatra amoizana ain’olona. Anisan’ny tranga talohan’izao 
niseho teny Andranofeno atsimo, izay nahafaty olona roa ary naharatrana olona ampolony ihany 


Raha ny fanazavana teknika, fifandonan’ny rivotra mafana sy mangatsiaka eny amin’ny habakabaka 
miteraka ny kotro-baratra sy ny tselatra. Ao ihany koa anefa ny milaza fa misy ny varatra alatsaky 
mpisotasota. Ity tranga farany matetika no tonga ao an-tsain’ny olona raha vao misy toy ity tany 
ity. Ny orana tsy milatsaka, ny varatra milatsaka ary mamono olona. Tsy hay hazavaina ny toe-draharaha 
itony. Fotoan’ny orana izao, mety hitranga ny filatsaham-potaka. Samy manana ny fitandremana 
avy ny rehetra manoloana izany, indrindra ireo mampiasa entana mandeha herinaratra. 



Les commentaires sont fermées. 

