FIOMPIANA TANTELY AO AMPOMBILAVA: NANAMPY NY FIDIRAM-BOLAN’NY TOKANTRANO 26 | NEWSMADA

Par Taratra sur 10/10/2019 

Nomena ny fanampiana, tamin’ny alalan’ny fampianarana sy fampiofanana ireo mpiompy tantely 
Ankarafantsika. Sady afaka miaro ny tontolo iainana manodidina azy izy ireo, no afaka manatsara 
kalitaon’ny fiompiana tantely. 

Fivelomanan’ny mponina manodidina ny valanjavaboary ao Ankarafantsika ny fiompiana tantely 
tohanan’ny tetikasa PRCCC anatin’ny fandaharanasan’ny PAGE-GIZ. Natokana ho azy ireo ity fihariana 
satria tsy afaka mitrandraka ny atiala intsony ho fiarovana ny harena ao anatiny. Mivondrona ao 
kaoperativa ny mpikambama 26, ny taona 2014 ka manana tranon-tantely 10 eo ho eo ny mpikambana tsirairay, 
ny fanazavan’ny filohany, Rameva Kasy, tao amin’ny fokontany Ampombilava. Nomena fiofanana 
momba ny fanamboarana tranon-tantely ny mpikambana, ampianarina azy ireo koa ny fakana ny renitantely 
anaty ala sy ny fikarakarana samihafa. Mbola tohanana amin’ny fitadiavana lalam-barotra ny mpiompy 
hiodina haingana ny vola, hoy ny tompon’andraikitry ny PAGE-GIZ. Manodidina ny 4 km toradroa ny 
hitrandrahan’ny renitantely ny mamin’ny zava-maniry havadika ho tantely ka raha misy mitrandraka 
ala dia rava ny fiompiana. Misy olona miditra ihany anefa ao anaty ala, ary manimba. Mamokatra tantely 
eo ho eo ny tranon-tantely iray ary indroa isan-taona ny fakana ny vokatra, hoy ity filohan’ny fikambanna 
Ny karazan-kazo palissandre no betsaka ao anatin’io velarana io. 

Vahiny no mpaka ambongadiny ny vokatra tantely , 10 000 Ar ny iray litatra ary maka aman-taoniny 


Nanampy ny mponina ny fiompiana tantely satria manana vola amin’ny fitsaboana sy ny fampianarana 
kilonga ny isan-tokantrano raha sahirana teo aloha. 

Manohana ny tetikasa ny Vondrona eoropeanina sy ny BMZ. 



Les commentaires sont fermées. 

