ANTENIMIERAMPIRENENA :: NOROMBAHIN’NY IRD INDRAY IREO TOERANA FILOHA LEFITRA • AORAHA

Lasan’ny vondrona politika “Isika rehetra miaraka amin’i Andry Rajoelina” (Ird) tamin’ny ambongadiny 
koa ireo toeran’ny filoha lefitra enina, eny amin’ny Antenimierampirenena. Taorian’ny nahalany 
taha zato isan-jato an-dRazanamahasoa Christine ho filohan’ity andrimpanjakana mpanao lalàna 
dia solombavambahoaka avy amin’ny Ird no hitazona an’ ireo toerana enina isam-paritany ireo. 
Honoré, lany tany Faratsiho, no filoha lefitra eto Antananarivo, Razafintsiandraofa Brunelle, 
tao Ikongo kosa no an’i Fianarantsoa. Rabenirina Jean Jacques kosa no hitana an’io toerana io ao 
faritanin’i Toliara, i Bavy Michelle Angelica indray no filoha lefitra ho an’i Toamasina, Rahelianta 
no an’Antsiranana ary i Lalao Rahantanirina no hiandraikitra ny toerana filoha lefitra ao amin’ny 
Mahajanga. 

Kandidà tokana avokoa izy enina ireo. Tsy tazana indray ireo vondrona parlemantera ahitana an’ireo 
tsy miankina sy ireo avy amin’ny antoko Tiako i Madagasikara. Hitana ny toeran’ny Kestora voalohany 
i Jean Henri Michel. Kestora faharoa ny depiote Randrianasoloniaiko Siteny ary hiandraikitra 
toeran’ny kestora fahatelo ny depiote avy amin’ny antoko Tiako i Madagasikara, Rabenirina Mamy, 
samy kandidà tokana daholo ihany koa. 









Enregistrer mon nom, mon e-mail et mon site web dans le navigateur pour mon prochain commentaire. 



