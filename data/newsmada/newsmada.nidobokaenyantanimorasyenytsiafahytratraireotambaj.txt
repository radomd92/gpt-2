NIDOBOKA ENY ANTANIMORA SY ENY TSIAFAHY: TRATRA IREO TAMBAJOTRA MPANGALATRA FIARA SPRINTER | NEWSMADA

Par Taratra sur 06/12/2018 

Nidoboka eny amin’ny fonjan’Antanimora sy eny Tsiafahy rehefa avy natolotra ny fampanoavana, 
alatsinainy teo ireto mpangalatra fiara ireto. Saron’ny polisin’ny BC, sakelika fahatelo (BC3), 
Andoharanofotsy ny 29 novambra 2018 lasa teo, ireo olona efatra (vehivavy ny iray) voarohirohy 
tompon’antoka tamina halatra fiara Sprinter 312 iray. Naharay fitarainana ny avy eo amin’ny BC3, 
31 aogositra 2018 lasa teo, fa nisy fiara Sprinter very teny Mahamasina tokony ho tamin’ny 4 ora 
30 mn maraina. Jiolahy roa no tonga naka izany ka nambanan’izy ireo sabatra ny mpamily raha nasain’izy 
niankohoka tao ambany seza kosa ny resevera. Nentin’ireo mpangalatra ny fiara ka rehefa tonga 
amin’ny Complexe Ampefiloha, nasainy nidina izy roa lahy. Fantatra, taorian’ny fikarohana nataon’ny 
fa nanao fitaterana ao amin’ny zotra F Komafila mampitohy ny Cnaps Ampefiloha sy Ambatofotsy ilay 
very, ny 29 novambra 2018, ity. Nataon’ny polisin’ny BC3 avy hatrany ny fitsirihana ilay fiara 
amin’iny faritra Andoharanofotsy iny ka hita fa ity tokoa ity fiara ity. Hita taratra tao avokoa 
marika madinika nahafantaran’ny tompony ilay fiara na efa niova sy nisolo avokoa aza ny zavatra 
anatiny sy ivelany. Nanontaniana ny tompona fiara ilay mpamily ka nasaina niantso azy. Tonga nanatona 
toerana nisy ilay fiara izy ka noraisim-potsiny. Izy indray avy eo no nanoro ny vadiny izay tena 
tamin’ilay halatra sy ireo roa lahy namany hafa. Nandritra ny fanadihadian’ny polisy, fantatra 
efa nanana taratasina fiara Sprinter 312 izay azon’izy ireo tao anaty tambajotran-tserasera 
ireo vao niroso amin’ny asa ratsy. Nohamafisin’ny polisy fa ity vehivavy ity no mpikarakara ny 
fiara angalarina. Ny vadiny kosa, mitady namana hanatanteraka ny halatra. Rehefa avy mangalatra 
izy ireo, soloina avy hatrany ny taratasy rehetra. 



Les commentaires sont fermées. 

