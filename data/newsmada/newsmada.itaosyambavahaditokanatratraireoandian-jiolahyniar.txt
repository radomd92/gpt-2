ITAOSY – AMBAVAHADITOKANA : TRATRA IREO ANDIAN-JIOLAHY NIARAKA TAMIN’NY PINCE COUPANTE | NEWSMADA

Par Taratra sur 30/01/2018 

Voasambotry ny zandary sy ny andrimasom-pokonolona, omaly tamin’ny 1 ora maraina ireo andian-jiolahy 
vehivavy ny iray, tompon’antoka tamin’ny fanafihana tranon’olona tao Ambodivona, fokontany 
kaominina ambanivohitra Ambavahaditokana Itaosy… 

Tratra niaraka tamin’ireto mpamaky trano ireto nandritra ny fisavana nataon’ny zandary ny entana 
avy nangalariny tao amin’ilay tokantrano notafihan’izy ireo. Araka ny fanazavan’ny zandary, 
miisa telo no nanao ny famakian-trano tamin’io fotoana io. Nopitsohan’izy ireo tamin’ny barre 
sy pince coupante ny tranon’olona ka rehefa tafiditra ry zalahy dia nambanany tamin’ny vy maranitra 
antsibe ireo tompon-trano ary nanangona izay entana azo nobataina, toy ny fahitalavitra, radio, 
DVD, baffles… izy ireo. Tafaporitsaka nivoaka tampoka anefa ilay raim-pianakaviana niharan’ny 
ka niantso vonjy sy niantso zandary. Tonga teny an-toerana avy hatrany ny zandary avy ao amin’ny 
fixe Ambavahaditokana ka namonjy niaraka tamin’ireo andrimasom-pokonolona ireo niharam-boina. 
nandositra niaraka tamin’ny entana voalaza tetsy ambony ireo jiolahy kanjo tratra ny iray niaraka 
barre pince, saingy tsy nisy entana. Ity farany indray nanoro teo no ho eo ihany ny tranon’ireo namany 
lahy izay nahatrarana ireo entana very sy entana hafa azon’izy ireo tamin’ny fanafihana teo aloha. 

Ny iray hafa ihany anefa no voasambotra fa tafaporitsaka ilay fahatelon’izy ireo ka ilay vehivavy 
izay nanafina ireo entana ireo no nosamborina noho ny firaisana tsikombakomba amin’ny jiolahy. 



Les commentaires sont fermées. 

