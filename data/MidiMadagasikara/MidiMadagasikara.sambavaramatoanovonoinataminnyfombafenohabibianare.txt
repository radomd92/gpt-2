SAMBAVA : RAMATOA  NOVONOINA TAMIN’NY FOMBA FENO HABIBIANA REHEFA AVY NAOLANA – MIDI MADAGASIKARA

Renim-pianakaviana iray 35 taona eo no hita faty omaly naraina, tao amin’ny fokontany Ambodisatrana 
ao an-tampon-tanànan’i Sambava. Novonoina tamin’ny fomba feno habibiana ity vehivavy ity rehefa 
naolana, ary teo amin’ny “Epi-bar chez Franck” teo aloha no nahitana ny razana. Taorian’ny fizahana 
maintsy natao, dia napetraka tao amin’ny biraon’ny fokontany Ambodisatrana I akaikin’ ny fiangonana 
ny vatana mangatsiakan’ity ramatoa hita faty, niandry ny fianakaviany naka ny razana. Ny talata 
teo, mbola tao amin’ny Fokontany Ambodisatrana I hatrany, dia tovolahy iray mpivarotra 20 taona 
nisy namono ary nahanton’ ireo tsy mataho-tody tamin’ny tady tamina hazo lehibe iray, tao amin’ny 
filalaovam-baolin’i Sambava ny fatiny. Olona sendra handeha hanao fanazaran-tena vao maraina 
amin’ity “Stade Municipal” ity no nahita ny razana, tokony ho tamin’ny enina ora, ka nampandre 
ireo solontenam-panjakana. Manoloana ny firongatry ny vono olona sy halatra lavanila manta ary 
mitam-piadiana mahazo laka, saika isan’andro amin’izao ao Sambava sy amin’ireo Distrika telo 
ny Faritra Sava, dia manaitra ny tompon’andraikitry ny filaminana sy misintona lakolosy fanairana 
mpitondra ny Lehiben’ny andrimasom-pokonolona any an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

