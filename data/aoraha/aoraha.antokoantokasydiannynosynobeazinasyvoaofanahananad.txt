ANTOKO ANTOKA SY DIAN'NY NOSY :: NOBEAZINA SY VOAOFANA HANANA DRAFITRA MATY PAIKA IREO TANORAN’NY « MAROY » • AORAHA

Mitombo isa hatrany. Nivoaka tamin’ny fomba ôfisialy, omaly, ny andiany fahatelon’ireo tanora 
Roots Young (Maroy) , vita fiofanana eo ambany fiahian’ireo tanora eo anivon’ny antoko Antoka 
Dinan’ny Nosy (ADN), tarihin’ny mpitari-dalana, Razafindravahy Edgard. Efapolo izy ireo no 
ny andiany « Fahazavana » ary nampa- hafantarina, tetsy amin’ny « Dôme Rta », Ankorondrano. 

Nivoitra nandritra ny fandraisam-pitenenan’ny solontenan’ireo tanora ao anatin’ity andiany 
ity ny fivoizana ny maha zava-dehibe ny fisafidianana ny anarana nosaloran’ izy ireo. «Fahariana 
nataon’ Andriamanitra ny fahazavana izay hamafa ny haizina. Mahazo mahatoky ianareo fa ny fanofanana 
teto dia hoentina hampan- drosoana ny firenena », hoy Andriamihajatiana Priac, solontenan’ity 
fahatelo ity. 

Ankilan’izay, nomarihin- dRanitratsilo Jimmy, solontenan’ny tanora ADN , fa isan’ny zava-baovao 
amin’izao famoahana ny andiany fahatelo izao ny « fanorenan’ireo tanora niatrika fiofanana ny 
tetikasa eo anivon’ireo fokontany misy azy ». « Izay ilay hoe fanorenana ifotony ary mila mandray 
isika eo amin’ny fampandrosoana ny firenena », hoy izy. 



Nisongadina tao anatin’ ny hafatra napetraky ny mpitari-dalana ny antoko ADN, Zoky Razafindravahy 
ho an’ireo tanora zandry ny « fanomezany toromarika mikasika ny fomba tokony hiatrehan’ izy ireo 
fiainany amin’ ny ankapobeny ». Nambarany fa: « tokony hanana drafitra maty paika hoentina hiatrehana 
fiainana ireto tanoran’ ny « Maroy » ireto ». « Aza mijanona mihitsy raha tsy tratra ny tanjona tianareo 
», hoy izy. 

Tanora manana ny mari-pahaizana « Masters », latsaky ny 35 taona, ireto tanora ao anatin’ity andiany 
Fahazavana » ireto. Taranja maro no ianarana, isan’izany ny momba ny tantaran’i Madagasikara, 
fitantanana, antoko pôlitika, fahaiza-mitantana, teôlôjia pôlitika , fahaiza-miaina, fandrindrana 
pôlitika… Efa mahatratra sivy folo amby zato ireo tanora vita fiofanana teo anivon’ny hetsika « Maroy », eo ambany fiahian’ny antoko ADN. 









Enregistrer mon nom, mon e-mail et mon site web dans le navigateur pour mon prochain commentaire. 



