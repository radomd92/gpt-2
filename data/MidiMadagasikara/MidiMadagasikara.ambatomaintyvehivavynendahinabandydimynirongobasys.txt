AMBATOMAINTY : VEHIVAVY NENDAHINA BANDY DIMY, NIRONGO BASY SY SABATRA – MIDI MADAGASIKARA

Tsy eny an-dalam-be, tsy anaty fiara, tsy miala amin’ny fiara … fa dia lasibatry ny jiolahy avokoa 
Toy ity nitranga tamina ramatoa iray, tetsy Ambatomainty, ny alin’ny alakamisy hifoha zoma lasa 
tokony ho tamin’ny 12 ora tany ho any. Dimy lahy, nirongo basy sy sabatra no indray nanatona azy, 
basy ny nibata ilay ramatoa ary naka ireo zavatra rehetra teny aminy. Araka ny fantatra dia avy niasa 
ramatoa ity, ary naterin’ny fiaran’ny mpiasa teo akaikin’ny trano. Nandrasan’ireo olon-dratsy 
lasa tsara anefa ilay fiara nanatitra azy vao tamy nanatona nanao ny asa ratsiny ireo jiolahy. Niezaka 
ihany ity ramatoa ity saingy herim-behivavy ihany ka nosakanan’ireo dimy lahy mora foana. Basy 
hatrany no niantefa teny aminy ka tsy afa-nikofoka intsony na dia somary nanohitra kely ihany aza. 
azon’ireo olon-dratsy ny pôketra sy ny vola ary ny findainy dia nirifitra nitsoaka nihazo elakelan-trano 
hatrany izy ireo. Tsy fantatra intsony amin’izao izay asiana ny tongotra, noho ity firongatry 
asan-jiolahy ity. Raha vao manomboka mihamaizina tokoa ny andro dia efa tsy atokisana intsony 
eny an-dalana. Toy ny eny amin’ny faritra 67ha iny tokoa mantsy dia malaza izany « bande de 5 » izany, 
mampihorohoro ny eny an-toerana, araka ny filazan’ireo mponina, manendaka sy manafika ireo mpandeha 
na ireo mpitondra fiara. 



