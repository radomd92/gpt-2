ZAVA-MAHADOMELINA :: MPIANDRY FONJA TRA-TEHAKA NIVAROTRA VOVO-DRONGONY • AORAHA

Mpiandry fonja naiditra am-ponja. Taorian’ ny nanolorana ny fitsarana ny raharaha fahatrarana 
vovoka rongony na “heroine”, omaly, dia fantatra fa naiditra am-ponja vonjimaika eny Antanimora ny lehilahy 
mpiandry fonja eny Tsiafahy. Tra-tehaky ny polisy misahana ny zava-mahadomelina eny Ampefiloha 
am-pivarotana “héroine” teny amin’ny Anjelimainty teny Anosy io mpiandry fonja io, araka ny loharanom-baovao 
ny mpanao famotorana. 



“Tokony hamonjy ny toeram-piasany eny Tsiafahy ilay mpiandry fonja no fantatra fa voatazon’ny 
misahana ny heloka bevava. Voarohirohy ho nivarotra “heroine” izy satria saron’ny polisy teo 
izany. Naiditra am-ponja eny Antanimora izy rehefa avy natolotra ny Fitsarana, androany”, hoy 
Didier Djibril, tale jeneralin’ny Fandraharahana ny fonja, omaly. 

“Nisy angom-baovao tonga teto aminay milaza ny fisian’ ny olona mivarotra an’ity kara­zan-drongony 
vaika “heroine” ity. Nohamarinina ny vaovao. Natao ny vela-pandrika. Teo amin’ny Anjelimainty 
afovoan’ny ranon’ Anosy no nifanaovana foto­ana tamin’ny mpivarotra ka polisy ihany no mody nanao 
tamin’ny alatsinainy 21 oktobra teo tokony tamin’ ny 11 ora maraina. Mbola nandrirarira ilay mpivarotra. 
iray taty aoriana vao tonga izy niaraka tamin’ny entam-barotra. Nilaza ny mpividy rehefa nahita 
entana fa hamarinina aloha raha tena izy marina na tsia. 

Rehefa voamarina fa rongony avo lenta ilay izy dia nentina tany amin’ny birao ilay lehilahy mpivarotra”, 
hatrany ny loharanom-baovao. 

Nohamarinina indray ireo entana rehefa tonga teny amin’ny polisy misahana ny zava-mahadomelina. 
fa tena “heroine” tokoa ilay izy ary milanja 349 grama. 









Enregistrer mon nom, mon e-mail et mon site web dans le navigateur pour mon prochain commentaire. 



