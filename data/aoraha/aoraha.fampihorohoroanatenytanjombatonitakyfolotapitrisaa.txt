FAMPIHOROHOROANA TENY TANJOMBATO :: NITAKY FOLO TAPITRISA ARIARY ILAY NAMETRAKA BAOMBA TAO AMIN’NY JUMBO • AORAHA

Toy ireny fahita amin’ny sarimihetsika ireny mihitsy ny zava-nitranga teny Tanjombato, omaly 
Nandritra ny adiny efatra vao tapa-kevitra hanapoaka ny baomba hita tao amin’ny trano fivoahan’ny 
lehibe Jumbo Score eny Tanjombato ireo mpitandro filaminana maro be tonga teny an-toerana, nanomboka 
faramparan’ny tolakandro. Ny olona nilaza ho nametraka io baomba io ihany no niantso ny tompon’ 
magazay lehibe ity raha nampahafantatra azy ny fisian’ny baomba tao. Nitaky vola folo tapitrisa 
izy ho takalon’ny tsy hanapoahany an’izany baomba izany. Nipoaka ny baomba saingy tsy nisy ny fandoavam-bola 
niditra an-tsehatra ireo mpitandro ny filaminana manam-pahaizana manokana amin’ny trangana 
toy itony. 

Nanomboka tamin’ny 4 ora sy sasany tolakandro teo ho eo no fantatra ny fisian’ilay baomba tao amin’ny 
fivoahan’ny lehilahy tao amin’ity tranombarotra lehibe ity. Niantso an-tariby ny vehivavy tompon’andraikitry 
fiarovana ny tranombarotra ny lehilahy iray miteny frantsay mitaky vola. 

“Nilaza izy fa miisa telo ireo baomba napetrany ao anatin’ny tranombarotra ka raha tsy omena azy 
lelavola folo tapitrisa ariary dia hapoakany ireo baomba”, hoy ny fanazavana azo teny an-toerana. 

Fifehezana ny manodidina Tonga teny an-toerana nifehy ny teo ivelany ny avy amin’ny Emmo-Far notarihin’ny jeneraly Rakotondrazaka 
lehiben’izy ireo. Mbola afaka nivezivezy ireo fiara nandalo tamin’ity faritra ity, raha avy any 
“zone Filatex”. 

Tokony ho tamin’ny 6 ora sy sasany kosa no nikatona tanteraka ny fifamoivoizana rehefa nigadona 
Vondrona mpiaro ny sivily eo anivon’ny Tafika. Minitra vitsy taorian’izay tonga ihany koa ny jeneraly 
René, talen’ny fandaminana sy ny angom-baovao eo anivon’ny Etamazaoro jeneralin’ny Tafika. 

Nanomboka nijery ny zava-nisy sy ny fomba ahafahana mifehy ilay baomba ireo manam-pahaizana manokana 
eo anivon’ny Tafika, tokony tamin’ny 7 ora hariva. 

Teo anelanelan’izay, mateti-piavy ny antson’ilay olona mitonona ho tompon’antoka miresaka 
teny frantsay. Indraindray mampiseho ny laharan’ny finday izy, fa matetika dia miafina ny laharana 
araka ny hita teny an-toerana. Milaza izy fa mbola misy baomba roa hafa napetrany ao amin’io tranombarotra 
io. 

Tokony tamin’ny 8 ora alina no tapa-kevitra ireo manam-pahaizana manokana momba ny vanja avy eo 
Tafika sy ireo manam- pahefana tonga teny an-toerana fa hanapoaka ilay baomba. Napetraka ireo fitaovana famonoana 
nampahazoana toerana ny kamiao lehibe iray an’ny mpamonjy voina. Novonoina avokoa ny jiro rehetra 
an-toerana. Tomombana izany rehetra izany sy ireo olona efa vonona hampiasa ireo fitaovana raha 
ka mety misy ny firehetana na fiitaran’ny tranga, vao napoaka ny baomba. Naheno ny fipoahana mafy, 
tokony tamin’ny zato metatra manodidina an’ity magazay fivarotana. 

Ireo manampahefana notarihin’ny jeneraly Marotia René sy ireo lehiben’ny zandary ary polisy 
no afaka niditra nijery ny zava-nisy tao anatiny tao, taorian’io. Tsilian-tsofina no nahafantarana 
potika avokoa ireo fitaovana tao amin’ilay trano fivoahana nisy ilay baomba. Nahitana vatoaratra 
famantaranandro ihany koa tamin’ireo poti-javatra hita. 

Nilaza ny jeneraly Marotia René fa “tsy afaka hilaza ny zava-nisy aloha noho izy ireo tsy mbola afa-po 
Mbola hisy ny hetsika fitsirihana ny atin’ny trano rehetra ataonay rahampitso (Ndlr: anio) ka 
vao ho fantatra ny zava-nisy marina tato”, hoy izy tokony tamin’ny 9 ora sy sasany alina. 









Enregistrer mon nom, mon e-mail et mon site web dans le navigateur pour mon prochain commentaire. 



