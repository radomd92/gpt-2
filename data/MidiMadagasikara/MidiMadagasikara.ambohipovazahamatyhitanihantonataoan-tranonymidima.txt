AMBOHIPO : VAZAHA MATY HITA NIHANTONA TAO AN-TRANONY – MIDI MADAGASIKARA

Omaly tokony ho tamin’ny 11 ora, vazaha iray teratany avy atsy la Réunion no hita faty nihantona 
amin’ny tranony teny Ambohipo. Ny loharanom-baovao no nahafantarana fa ny sakaizany vehivavhy 
tonga tamin’io ora io no nahita izany zavatra izany. Nihantona tamin’ny tady tamin’ny tohatra 
olona, araka ny vaovao hatrany. Ilay ramatoa no niantso haingana ny mpitandro filaminana izay 
teny an-toerana. Hatramin’izao aloha tsy fantatra mazava izay antony nampihantona ity lehilahy 
tamin’ny tady. Misy ireo nilaza fa toa hoe namono tena izy io. Efa misokatra ny fanadihadiana amin’izao 
izao. Teraka tamin’ny taona 1989 ity olona hita faty ity. Izany hoe tena mbola tanora tokoa. 




















