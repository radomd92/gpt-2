ANDRAVOAHANGY AMBONY : MPITONDRA MOTO TSY NANAO AROLOHA, NANOHITRA POLISY, RAIKITRA NY SAKOROKA – MIDI MADAGASIKARA

Niseho azy ho be sandry ity tovolahy iray niaraka tamin’ny olon-tiany raha nosakanan’ny polisy 
samy tsy nisy nanao aroloha izy roa. 

Nosakanan’ny polisy nanao ny asany teo Andravoahangy ambony ireto olon-droa ireto ny sabotsy 
tokony ho tamin’ny folo ora teo. Nodian’ilay tovolahy tsy hita anefa ilay polisy, ary ny lalany 
nizorany. Voatazon’ilay polisy ny tanany iray raha izy nandeha iny ka saika nianjera. Tezitra 
anao lahy ka avy hatrany dia nisafoaka mafy ka ilay mpitandro filaminana indray no norahonany sy 
teny mahery. Vetivevety dia nitangorona ny olona noho ny fihetsika mahery nataon’ity tovolahy 
raikitra teo ny fifamaliana sy ompa isan-karazany. Ilay tovolahy amin’io tsy mitsahatra mamaly 
miezaka miantso amin’ny findainy. Etsy ankilany, ny polisy miezaka hitondra azy ao amin’ny boriborintany 
Niakatra ny mari-pana ka voatery namahana ny basy teny an-tanany ny polisy iray noho ny fihetsik’ity 
ity hatrany. 

Nanaraka ihany ranamana, saingy hevi-dratsy kay no tao anatiny, fa vao niala moramora teo amoron’arabe 
dia niezaka nitsoaka nandositra nanaraka ny arabe mizotra mankany Antaninandro iny. Ilay olon-tiany 
amin’io efa nalefany mialoha. Raikitra ny fifanenjahana, tsy lasa lavitra akory izy dia voasamboatra, 
rahateo tsy afa nanao dingan-dava fa manao irony “jean slim” teritery irony ka tsy afa-nandeha 
ka mora foana ny nanenjika azy. 

Mbola saika hamaly ihany ity tovolahy ity ka voatery nampiasa hery ny mpitandro filaminana iray 
azy. Taorian’izay, nampakarina anaty fiaran’ny polisy ity tovolahy mahery fihetsika ity. Tsikaritra 
mbola be vava ihany izy na dia efa nisy rojo vy aza nitazona ny tanany roa. 



Misaotra betsaka ny polisy fa nanao ny asany izy ary izany manompa polisy izany dia raha izaho aloha 
hampiarina aminy ny sazy ao amin ny lalàna velona.Miseho azy ho tsy refesin mandidy mihintsy ireo 
moto sy scooter ireo.Tohizo hatrany ny asanareo polisy fa raha tsy izany dia mbola hanjaka ry zalahy 
courage 

De tsy tsapany leirony ve fa fiarovana ho azy ny fanaovan casque e? mampalahelo an! Tokony avoaka 
ngezabe ny sarinyireny accident ireny amizay reo tongasaina. 

jiolaham-boto toy ny ankamaroan’ny mpitondra moto sy scooter, aoka tsy ho afa-maina indray. Ary 
ny fahamaivan’doha ny vehivavy gasy sasany manaiky rebirebena @ moto na scooter 


















