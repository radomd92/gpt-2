TOETR’ANDRO :: LASA RIVO-DOZA «CILIDA» ILAY ANDRO RATSY AO AVARATRA-ATSINANAN’NY NOSY • AORAHA

Feno ny fepetra maha rivo-doza ilay andro ratsy niforona ao avaratra-atsinanan’ny Nosy, omaly 
Cilida ny anarana nomena ity rivo-doza ity. 

Tany amin’ny 1 240 km avaratra-atsinanan’ Antalaha no nisy ny ivony, omaly tamin’ny 9 ora maraina. 
amin’ny 65km isan’ora ny rivotra miaraka aminy ary mahatratra ny 90km isan’ora ny tafiotra manodidina 
foibeny. Mikisaka mianatsimo somary atsimo-andrefana izy ka mahafaka 7km isan’ora ihany koa. 
hery hatrany izy ary ao anatin’ny telo andro ho avy saingy tsy hikasika ny morontsirak’i Mada- gasikara, 
ny vinavinan’ ny sampana mpamantatra ny toetry ny andro. Noho izany, hatreto mbola tsy misy ny filazana 
mikasika azy ity. 

Mbola ny Alizay hatrany no mamaritra ny toetry ny andro, amin’ izao fotoana izao.Ho an’ny eto afovoan-tany 
somary hanga-tsiatsiaka ny maraina saingy ho maina hatrany ny andro. Hisitraka orana ny any amin’ny 
avaratry ny Nosy, ao Sava, Analanjirofo ary Toamasina. Arahina erika manify kosa ny any Alaotra 
ary hifandimby ny rahona sy ny masoandro amin’ny faritra sisa. Hanorana arahina kotroka ny any 
Faritra Sofia, Diana, Bongolava, Itasy, Vakinankaratra, Amoron’i Mania, Matsiatra Ambony, 
Atsimo Andrefana ary Anosy sy Androy. Tsy misy fiovana kosa ny mari-pana satria mbola manodidina 
15°C hatramin’ny 25 °C ny mari-pana ambany raha 26°C hatramin’ny 34 °C ny ambony indrindra. 









Enregistrer mon nom, mon e-mail et mon site web dans le navigateur pour mon prochain commentaire. 



