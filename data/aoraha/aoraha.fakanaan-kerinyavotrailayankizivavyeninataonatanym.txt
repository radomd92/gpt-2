FAKANA AN-KERINY :: AVOTRA ILAY ANKIZIVAVY ENINA TAONA TANY MAEVATANÀNA • AORAHA

Votsotra omaly antoandro teo am-pelantanan’ny jiolahy naka azy an-keriny tany Maevatanàna, 
vitsy lasa izay, ary salama tsara ilay ankizivavy enina taona. Ranomaso ny an’ireo ray aman-dreniny, 
tsy nahangona afa-tsy roa hetsy ariary raha 30 tapitrisa ariary no notakin’ireo mpaka an-keriny 
am-pakàna ny zanak’izy ireo tao amin’ny tobin’ny Zandarimaria any Maevatanàna. 

Olona efatra no nalain’ireo jiolahy tany Marokoro-Maevatanàna, herinandro vitsy lasa izay. 
ity ankizivavy zanak’olona mpanivana volamena tao an-toerana ity. Tafaporitsaka ny olona roa 
saingy maty notifirin’ireo jiolahy kosa ny lehilahy iray fahatelo. Naheno io tranga io ny Praiminisitra, 
Christian sy ireo minisitra vitsivitsy dia nidina avy hatrany tany an-toerana tamin’ny alatsinainy 
marsa lasa teo. 

Araka ny loharanom-baovao avy any Maevatanàna dia tsy mitsahatra manohy ny diany mikaroka ireo 
ireo zandary avy amin’ny Gsis ampian’ireo miasa any an-toerana, hatramin’ny omaly. Etsy an-kilan’izay, 
nitsahatra nitaky vola ihany koa ireo jiolahy ho tambin’ny famotsorana io zazavavikely io. Teo 
ny 20 tapitrisa ariary no nijanona ny fitakian’izy ireo vola, araka ny fantatra. 

“Tsy nisy ny vola naloa satria tsy nanaiky handray ireo vola roa hetsy ariary mba voangon’ny ray 
zaza ireo jiolahy. Manahy ny mety ho tratra ihany koa izy ireo satria manomboka hita soritra ny lalana 
Ireo antony roa ireo no heverina fa namotsorana ilay zaza tany Ambohitromby”, hoy ny fanazavan’ireo 
any Maevatanàna. 









Enregistrer mon nom, mon e-mail et mon site web dans le navigateur pour mon prochain commentaire. 



