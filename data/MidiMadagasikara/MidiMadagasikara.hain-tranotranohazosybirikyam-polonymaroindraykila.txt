HAIN-TRANO  : TRANO HAZO SY BIRIKY AM-POLONY MARO INDRAY KILA TETSY ANOSIBE – MIDI MADAGASIKARA

Nirehitra indray Anosibe omaly ! Trano am-polony maro, manodidina ny 30 any ho any no indray kila 
omaly hariva tetsy Anosibe, teo amina faritra fantatry ny rehetra eny an-toerana amin’ny hoe “Ziona”, 
avy amina fiangonana iray eny an-toerana. An-jatony any ho any ihany koa ireo tsy manan-kialofana. 
fa misy hoe mbola ankizy tavela tao anatin’ity trano ity, araka ny filazan’ireo mponina teny an-toerana 
hatreto dia mbola tsy voamarina ny mahakasika izay. Tsy nahitàna tompon’andraikitra afaka manamarina 
mandiso izany rahateo teny an-toerana hatramin’ny ora nialànay teny. 

Tokony ho tamin’ny dimy ora tany ho any no nitranga ny loza, raha ny angom-baovao azo teny an-toerana 
“Trano hazo iray, any ambony any (ndlr any andrefana indrindra) no niatombohan’ny afo. Nitatra 
anatin’ny indray mipi-maso ka izay zaka sisa nentina nanavo-tena ” hoy ny fitantaran’ity renim-pianakaviana 
izay isan’ireo tra-boina tamin’ity loza ity. Ilay renim-pianakavina izay mbola isoritana fitaintainana 
mahakasika ireo ambin’ireo ankohonany, izay mbola tsy hitany. Miezaka miaro fatratra ireo ambina 
sisa avotra sy zakany ny tanany : labatra kely iray, kidoro ary sakaosy feno lamba amin’ireo mpanararaotra. 
zaza eny an-trotrona ihany. 

Misafotofoto be ihany ny resaka mandeha eny en-toerana mahakasika ny nahatonga ity trano hazo 
nirehitra voalohany ity : ankizy nilalao nampirehitra afo ny an’ny sasany, ny hafa kosa nilaza 
afo saika haninginana dia nianjera. Fa ny iraisan’ny rehetra dia hoe afon-tsaribao tsy voafehy 
nahazo ilay rindrina hazo maina ary nitatra avy eo. Nampian’ny rivotra harivariva ihany koa ka 
teo dia nandripaka tanteraka ireo trano am-polony maro. Sarotsarotra rahateo ihany koa ny famonoana 
ny fifehezana ny afo, eny fa na dia efa fiaraben’ny mpamonjy voina dimy aza no tonga teny an-toerana, 
vitsy taorian’ny nitrangan’ny loza. Ny antony, tsy misy afa-tsy lalan-tokana iray, elakelan-trano 
ho 50 metatra any monja no ahafahana miditra ao amin’ilay toerana. Hatramin’ny ora nialàny teny 
tokony ho tamin’ny fito ora tany ho any, dia trano maromaro no mbola mirehitra saingy efa voafehy 
hitatra kosa ny afo. 

Raha ny mikasika ireo niharam-boina kosa dia fantatra fa mpiray vodirindrina mahatsapa adidy 
fiaraha-monina no mandray sy mampiantrano azy ireo hatreto. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

