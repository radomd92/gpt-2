AMBOSITRA RENIVOHITRA : MANAO ANDIANY AM-POLO IREO JIOLAHY MANAFIKA TOKANTRANO – MIDI MADAGASIKARA

Mitohy ny vaky trano eto an-tampon’ny tanàna. Ny herinandro lasa teo, dia nandrenesana vaky trano 
isan’alina ary toa mitovitovy avokoa ny fomba entin’ireo jiolahy manao ny asa ratsiny, 

mandeha amin’ny andiany tsy latsaka roapolo lahy, ary iray ka hatramin’ny tranom-ponenana, na 
telo na efatra no lasibatra amin’izany, sady mitondra fitaovam-piadiana, toy ny famaky, antsy 
lela, lefona, basy vita gasy, sns… Famaky no nentin’ireo jiolahy mamaky varavarana na varavarakely 
ny sasany manao tampim-baravarana, toy nitranga ny zoma alina lasa teo tokony ho tamin’ny 11 ora 
tao Ampitahana. Lasa avokoa ny entana ao an-trano ary talohan’izany tao Vatovory, Ambohimiadana, 
sy ny sisa. 

Tsy andrenesam-peo ireo manampahefana hatramin’izao, miainana anaty tebiteby ny vahoaka isan’alina. 
araka izany fa miharatsy andro aman’alina ny toe-javatra misy eto amin’ny renivohitry ny faritra 
Mania, fa manam-petra ny zava-drehetra. 




















