LOZA TENY AMPITATAFIKA :: NOAFAHANA ILAY MPAMILY NAHAFATY TOVOLAHY TELO • AORAHA

Noentina teny amin’ny Fampanoavana, afak’omaly, ny tatitry ny fanadihadiana tamin’ny lozam-pifamoivoizana 
teny amin’ny vahilava Ampitatafika, tamin’ny alin’ny talata 30 jolay lasa teo, izay namoizana 
telo. Nahazo fahafahana vonjimaika ny mpamily nitera-doza, eo am-piandrasana ny fotoam-pitsarana 


Maty tsy tra-drano, tamin’io alin’ny talata nisehoan’ny loza io, ny tovolahy roa, sivy ambin’ny 
taona sy valo ambin’ny folo taona. Nindaosin’ny fahafatesana teny amin’ny hopitaly, afak’omaly, 
tovolahy iray, manodidina ny roapolo taona, izay tra-doza niaraka tamin’izy ireo. 

Tsiahivina fa andian-jatovo dimy nanosika sy nitarika sarety teny amin’ny vahilava Ampitatafika 
niharam-boina ireo. Avy nanatitra entan’olona teny Fenoarivo izy dimy mianadahy ary nikasa hamonjy 
eny Ampitatafika. Avy tao aorian’izy ireo ka nitodi-doha hiakatra aty an-drenivohitra ny fiara 
kamiao marika «Mercedes 409». Voadonan’ity fiara ny sarety. Nipitika izy dimy mianadahy. Namoy 
ainy teo no ho eo ny tovolahy roa. Naratra ny tovolahy sy vehivavy iray. 

«Tsy nahatsiaro tena teny amin’ny hopitaly, nandritra ny fotoana nitsaboana azy, ilay tovolahy 
Tsy tana ny ainy, herinandro taty aoriana», hoy ny zandary. Voatazona teny amin’ny zandary, nandritra 
herinandro hatramin’ny fotoana niakarany teny amin’ny Fitsarana, ny mpamily. 









Enregistrer mon nom, mon e-mail et mon site web dans le navigateur pour mon prochain commentaire. 



