JLY ANDRIANJANAKA NJATOARISOA: “TSY MPITAHIRY JIOLAHY NY ZANDARIMARIAM-PIRENENA”        | NEWSMADA

Par Taratra sur 21/09/2019 

“Tsy mpitahiry jiolahy ny zandarimariam-pirenena. Noho izany, miasà tsara, miasà mafy. Misy 
ny fepetra horaisina amin’ny zandary tsy miasa araka ny tokony ho izy. Mitohy hatrany ny fanadiovana 
indrindra fa ny ady amin’ny kolikoly”, hoy ny kaomandin’ny zandarimariam-pirenena, ny Jly Andrianjanaka 
nandritra ny famindram-pibaikoana teo amin’ny kaomandin’ny vondron-tobim-pileovana Itasy, 
tao Miarinarivo. Nohamafisin’ity manamboninahitra ambony eo anivon’ny zandarimariam-pirenena 
fa mitohy ny fanadiovana anatiny eo anivon’ny zandarimariam-pirenena. Tsy maintsy hampiharina 
lalàna amin’ireo zandary tratra manao fandikan-dalàna, indrindra ireo mpiray tendro amin’ny 
Tontosa, afakomaly, ny famindram-pibaikoana teo amin’ny lietnà Kly Ralaikoa Tinarivo Armandin, 
teo aloha, sy ny kaomandy vaovao, ny lietnà Kly Andriamijoro Jean Charles. Tamin’izany no nanolorana 
kaomandy vaovao ny sabatra izay mari-pamantarana ny maha manamboninahitra misahana andraikitra 
azy eo anivon’ny fibaikoana ny zandarimariam-pirenena. Zava-dehibe eo anivon’ny Foloalindahy 
famindram-pibaikoana toy izao. Fampisehoana ampahibemaso izany fa mifehy ireo miaramila ao 
faritra iadidiany izy ka mila arahina sy tanterahina ny baikony. Nitarika sy nanome voninahitra 
lanonana ny kaomandin’ny zandarimariam-pirenena, ny Jly Andrianjanaka Njatoarisoa, notronin’ireo 
sivily sy miaramila maro ao an-toerana. 



Les commentaires sont fermées. 

