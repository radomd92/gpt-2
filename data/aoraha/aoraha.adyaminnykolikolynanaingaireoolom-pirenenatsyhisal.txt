ADY AMIN’NY KOLIKOLY :: NANAINGA IREO OLOM-PIRENENA TSY HISALASALA HITORY AN’IREO OLONA AMBONY NY PRAIMINISITRA • AORAHA

Mora lazaina, tsy sarotra tenenina, saingy tsy vitan’ny vava. Nanainga an’ireo olom-pirenena 
tsy hatahotra ny hitory an’ireo olom-panjakana sy manampahefana ambony manao kolikoly ny Praiminisitry 
marimaritra iraisana, Ntsay Christian, nandritra ny fitsidihana nataony tany amin’ny Faritra 
Mania, ny faran’ny herinandro teo. 

«Efa mipetraka avokoa ireo rafitra rehetra hahafahana manenjika an’izay mpanao kolikoly: ny 
an’ireo olona ambony (Hcj); ny Rafitra misahana ny Fitsarana ny raharahana kolikoly (Pac). Torio 
Fitsarana izahay raha manao kolikoly. Tsy misy intsony ireo olona tsy azo toriana eto amin’ny tany 
ny fanjakana», hoy izy. 

Iray volana teo ho eo izay no tafapetraka tamin’ny fomba ofisialy ny Hcj. Nanome baiko an’ireo tompon’andraiki-panjakana 
an’izay fomba rehetra hamerenana ny hasin’ny fanjakana ihany koa ny Lehiben’ny governemanta. 



Hatramin’izao anefa, mbola tsy nisy akony ny vokatr’ireo Rafi-pitsarana ireo. Diso fantatra 
ny fanararaotam-pahefana nataon’ireo mpitondra nifandimby teto, na vono olona: « Raharaha 10 
». « Raharaha 2002 ». « Raharaha Alatsinainay mainty » sy « Raharaha 07 febroary» ary ny krizy tamin’ny 
2009. Halatra volam-panjakana sy harem-pirenena tamin’ny tetezamita. Ireo fanodinkodinam-bolam-panjakana 
Repoblika fahefatra ity, niampy an’ireo ahiahina kolikoly tamin’ny fitoriana fanonganana ny 
nataon’ireo depiote tamin’ny taona 2015 sy ny fandaniana ny lalàm-pifidianana farany teo… 

Tsy mbola nisy ihany koa ny fampahafantarana ny fisian’ny fitoriana an’ ireo manampahefahana 
na tsia. Vao herinandro lasa izay no nijoro ny Fitsarana manokana misahana ny fanondranana hazo 
an-tsokosoko. Enim-bolana no fe-potoana nomena azy ireo hitsarana an’ireo olona voarohirohy 
Araka ny tatitra nataon’ny Birao mahaleo tena misahana ny ady amin’ny kolikoly (Bianco) dia raharaha 
no efa natolotra ny Fitsarana. Tsy mbola nisy akory ny vokatra mahomby, hatramin’izao. Olona iray 
hatreto no notazonina vonjimaika any am-ponja ary mbola tsy nivoaka foana ny didim-pitsarana 
azy. 









Enregistrer mon nom, mon e-mail et mon site web dans le navigateur pour mon prochain commentaire. 



