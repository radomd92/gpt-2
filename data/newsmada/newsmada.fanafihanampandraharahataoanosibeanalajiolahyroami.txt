FANAFIHANA MPANDRAHARAHA TAO ANOSIBE AN’ALA : JIOLAHY ROA MIARAKA AMIN’NY BASY KAROHIN’NY ZANDARY | NEWSMADA

Par Taratra sur 11/10/2016 

Mitohy ny fikarohana ataon’ny zandary ireo jiolahy roa naman’ireo tompon’antoka tamin’ny fanafihana 
ara-toekarena tao Anosibe An’ala, ny zoma teo. Voalaza fa mbola misy fitaovam-piadiana mahery 
any amin’ireto jiolahy karohina ireto. 

Tsiahivina fa saron’ny zandary tao Alatsinainy Bakaro, ny asabotsy teo tamin’ny 5 ora hariva ireo 
dimy nanafika mpandraharaha tao Anosibe An’ala. Miisa fito lahy ry zalahy nitondra basy Kalachnikov 
sy basy lava iray hafa no nanao fanakan-dalana mampitohy an’Antandrokomby sy Anosibe An’ala. 
tamin’izany, ny mpandraharaha miisa efatra izay nitaingina môtô roa. Lasan’ireo jiolahy tamin’izany 
vola mitentina 80 tapitrisa Ar. Nifanehatra tamin’ny zandary nanao fisafoana anefa ireo jiolahy 
fotoana io. Nitifitra avy hatrany izy ireo ka nandalovan’ny bala teo amin’ny molony ilay zandary 
Afaka nitifitra ihany kosa anefa ny zandary iray hafa naman’ilay voatifitra, saingy tafaporitsaka 
olon-dratsy. Nitohy hatrany ny fanarahan-dia nataon’ny zandary izay nampian’ny fokonolona 
Voalaza fa nanofa taksiborosy iray ry zalahy ka tratra tao Fitsinjovana Bakaro. Mbola hita tany 
ireo ny ambim-bola sy fitaovana samihafa. 



Les commentaires sont fermées. 

