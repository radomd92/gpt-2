FAMETRAHANA FEPETRA FANEMORANA FIFIDIANANA :: MANOKATRA VARAVARAN’NY ADIHEVITRA AMIN’IREO KANDIDÀ RAKOTOVAO RIVO • AORAHA

Miezaka mamono afo. Milaza ny fahavononany hisokatra amin’ny adihevitra manoloana an’ireo fepetra 
napetrak’ireo kandidà mikasika ny raharaham-pifidianana ny Filoham-panjakana mpisolo toerana, 
Rivo. Naverimberiny nandritra ny tafatafa fohy nataony tamin’ny mpanao gazety, teny amin’ny 
Panorama, omaly, fa vonona hihaino sy handinika an’ireo fehin-kevitra nosoniavin’ireo kandidà 
amby roapolo, izay nametraka fepetra mirona amin’ny fane-morana ny fifidianana izy. « Tsy tokony hivaona amin’izay voafaritra ao anatin’ny Lalàm-panorenana anefa izany », araka 
fanazavan’ity filohan’ny Antenimierandoholona teo aloha ity sady nanipika fa «ny an’ny fanjakana 
ny fanajana ny lalàna ». 

« Raha toa ka miala amin’ izany dia miditra amina raharaha manahirana isika. Izany anefa tsy milaza 
hoe manampin-tsofina ny fitondram-panjakana. Ny azy dia tsotra : hajao ny lalàna », hoy hatrany 
Rivo. Manahy mafy ny filoham-panjakana mpisolo toerana sao hampiditra an’i Madagasikara ao anatina 
manahirana ny mety hisiana fandikana ny Lalàm-panorenana. « Lavitr’ezaka ny eritreritry ny sasany 
mila ny hanovana ny Lalàm-panorenana. Aleo aloha ny vahoaka hifidy an’izay Filoham-pirenena 
ho lany eo », hoy ihany izy. 



Ny Praiminisitra lehiben’ny governemanta, Ntsay Christian aloha hatreto dia tsy mbola nahenoana 
manoloana an’ity fikononkononana fitakiana mirona amin’ny fanemorana ny fifidianana filoham-pirenena 
Voalaza sahady fa misy ny karazana ady mangatsiaka eo amin’ny Filoham-panjakana mpisolo toerana 
Rivo sy ny lehiben’ny governemanta. Hita taratra izany nandritra ny fandefasana mivantana tamin’ny 
aman-jerim- panjakana an’ilay adihevitra teo amin’ireo kandidà mitaky ny fanitsiana ny lisi-pifidianana 
ny fananganana ilay Fitsarana manokana misahana ny fifidianana (CES) sy ilay Filankevitra an-tampony 
ny raharaham-pifidianana, tamin’ny zoma lasa teo. 

Araka ny tsilian-tsofina dia tsy nitovy hevitra tamin’izany ny Praiminisitra sy ny Filoham-panjakana 
nahatonga ny fanapahana sy famerenana matetika an’ilay adihevitra. Ireo mpikambana eo anivon’ny 
izay tsy tonga nanatrika an’ity fifanatrehana teny Nanisana ity. 









Enregistrer mon nom, mon e-mail et mon site web dans le navigateur pour mon prochain commentaire. 



