TAN-TSOROKA HO AN'NY RENIVOHITRA :: HANAO BE HO AN'ANTANANARIVO I ANDRY RAJOELINA • AORAHA

“Mbola misy trosa tsy voaefako ho an’ Antananarivo”. Io fehezan-teny io no namaritan’ny Filoham-pirenena 
Rajoelina ny faha­vononany hitondra ny anjara birikiny amin’ny fanarenana ny renivohitra. Nambarany 
tsy hipetra-potsiny mano­lo­ana an’ireo olana sedrain’ny renivohitra ny tenany, ka hi­dina 
hamaha olana miaraka amin’izay Ben’ny tanàna vaovao ho lany eo. 

“Hihaino ny hetaheta­nareo izahay ary hidina isam-pokontany mihitsy. Amin’ny volana janoary 
dia efa hatsangana avokoa ireo toe­ram-pidiovana sy toeram-pivoahana eto Antananarivo. Hapetraka 
toeram-pisa­kafoanana ho an’ireo mpianatra eny amin’ireo Epp”, hoy ny Filoha taorian’ny fanolorana 
kamiao sy dabam-pako ho an’Antananarivo, tetsy Mahamasina, ny sabotsy teo. Nampahatsiahiviny 
koa fa hisy ny tetibola 10 000 tapitrisa ariary natokany hanampiana ny kaominin’Antananarivo 


Ankilan’izay, hijery manokana an’ireo vehivavy sahirana ara-pivelomana eo anivon’ireo boriborintany 
Antananarivo miaraka amin’ ny ben’ny tanàna vaovao ihany koa i Andry Rajoelina. “Hodinihina ny 
haha­fahana manampy anareo vehi­vavy tsy an’asa, eny fa na ireo mpanasa lamba aza dia hotsinjovina”, 
hatrany izy. Nandritra ny lahateny nataony no nanararaotan’ny Filoham-pirenena nanamba­ràna fa tsy hihemotra 
tsy maintsy hanatanteraka an’ireo fanamby napetrany izy. “Izaho miezaka hatrany mampiakatra 
Madaga­sikara. Ny sasany lany andro misintona antsika hidina ihany. Isika tsy ho variana amin’ny 
ataon’ireo vitsy an’isa fa hiroso hatrany hampan­droso ny firenena”, hoy i Andry Rajoelina. 

Nohamafisiny hatrany fa tsy eto Antananarivo ihany no hametrahany an’ireo vinam-pampandrosoana 
fa manerana an’i Madagasikara mihitsy. 









Enregistrer mon nom, mon e-mail et mon site web dans le navigateur pour mon prochain commentaire. 



