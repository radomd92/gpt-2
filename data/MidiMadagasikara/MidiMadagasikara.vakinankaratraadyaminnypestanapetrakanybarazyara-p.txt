VAKINANKARATRA : ADY AMIN’NY PESTA, NAPETRAKA NY BARAZY ARA-PAHASALAMANA – MIDI MADAGASIKARA

Napetraka eto Antsirabe sy ny manodidna ihany koa amin’izao ny « point de contrôle sanitaire » na 
ireo fiara mitondra mpandeha mandalo na mivoaka an’Antsirabe. Natao izao mba ahafahana manara 
sao misy amin’ireo mpandeha no ahitana aretina hafahafa na misy pesta mihitsy. Tanjon’ity paik’ady 
moa ny tsy hiparitahan’ny valan’aretina. Toerana telo eto Antsirabe no namenatrahana ny « point 
contrôle sanitaire », ny lalam-pirenena faha 7, izany hoe vao miditra an’Antsirabe, ao Antsapanimahazo- 
ireo taxi-brousse dia mandalo fizahana avokoa, miampy ireo mpandeha rehetra ka raha misy aretina 
amin’ireo mpandeha dia avy hatrany dia handraisana fepetra sahaza azy, araka ny fanazavana. Ny 
faharoa dia ao Mandaniresaka, izany hoe ireo fiara avy any Atsimo rehetra dia mandalo fizahana 
ihany koa. Ny farany moa dia ao Tsivanitrinikamo, amin’ny RN34. Nambaran’ny talem-paritry ny 
eto Vakinankaratra fa efa misy ny fanafody sy fitaovana ampiasana amin’izany toerana izany. Misy 
koa ny “ambulance” an’ny BNGRC hitondrana ireo marary raha sanatria misy. Ahitana mpiasan’ny 
mpitandro filaminana sy ny ATT ary ny Croix Rouge ny « point de contrôle sanitaire rehetra ». 




















