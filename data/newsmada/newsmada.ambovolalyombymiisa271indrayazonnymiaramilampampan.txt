AMBOVOLALY: OMBY MIISA 271 INDRAY AZON’NY MIARAMILA MPAMPANDRY TANY | NEWSMADA

Par Taratra sur 10/09/2019 

Nandritra ny fisafonaa nataon’ireo miaramila mpampandry tany notarihin’ny lehiben’ny ZRPS 
ny Jly Andriamasimanana William Michel tao amin’ny kaominina Befandriana Atsimo dia hita fa misy 
famotsiana omby halatra amin’ny alalan’ny fanamboarana bokin’omby sandoka nataon’olom-boafidy 
an-toerana. Nanao fanadihadiana avy hatrany ireo tompon’andraikitra misahana ny ZRPS Alpha 
voamarina tamin’izany ny fisian’ireo omby miisa 271 avy ao amin’ny fokontany Ambovolaly. Tsy 
mazava ny momba ireto omby ka voatery notazonina mandra-pahatongan’ireo tompon’andraikitry 
Dinabe mba hanara-maso ny fahamarinan’ireo omby efa manana boky mazava tsara. Nohamafisin’ireo 
misahana ny ZRPS Alpha fa manao izay ho afany ireo miaramila mpampandry tany amin’ny famongorana 
asan-dahalo ao anatin’ny fanajana ny zon’olombelona. Eo koa ny fisian’ireo tambajotrana mpanadio 
halatra izay miray tendro amin’ireo malaso, tsy azo leferina mihitsy fa tsy maintsy fongorina 
ireny, araka ny nambaran’ity manamboninahitra ambony ity. 



Les commentaires sont fermées. 

