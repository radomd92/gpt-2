RAHARAHAM-PIFIDIANANA :: HANALA AN’IREO MANAM-PAHEFANA MITANILA AMINA KANDIDÀ NY PRAIMINISITRA • AORAHA

Tsy hitsitsy. Nisongadina tamin’ny fanambaràna nataon’ny Praiminisitra, Ntsay Christian, 
amin’ny Faritra Diana, ny faran’ny herinandro teo, ny fanehoany fahasahiana handray andraikitra 
mety hisian’ny fampiasana ny fahefam-panjakana mialoha sy mandritra ny fifidianana. Notsipihiny 
fa hosoloina avy hatrany ireo olom-panjakana mety hitanila amina kandidà mandritra izany. 

« Tokony hotandrovina mandrakariva ny tsy fiandaniana amin’ny atsy na ny aroa », hoy izy. Noantitranteriny 
fa fifidianana mangarahara sy madio ary eken’ny rehetra ny tanjona sy laharam-pahamehana imasoan’ireo 
eo anivon’ny governemanta tarihiny. 

Nohamafisiny ihany koa fa ilaina ny fitoniana mialoha sy mandritra ary aorian’ny fifidianana 
hotanterahana eto amintsika. Nambaran’ny Praiminisitra fa hifantoka amin’ny fandinihana momba 
datim-pifidianana ireo mpikambana eo anivon’ny governemanta ankehitriny. 









Enregistrer mon nom, mon e-mail et mon site web dans le navigateur pour mon prochain commentaire. 



