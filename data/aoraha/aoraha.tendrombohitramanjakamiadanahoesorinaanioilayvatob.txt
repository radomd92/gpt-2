TENDROMBOHITRA MANJAKAMIADANA :: HOESORINA ANIO ILAY VATO BE MITATAO ENY AMBOHITSIROA • AORAHA

Anio no fantatra fa hanesorana ny vatobe mety hisy fahavakisana eny amin’ ny faritra Ambohitsiroa, 
Hisy, araka izany, ny fandaminana manokana hotanterahina mandritra ny fotoana fanesorana izany 
tsy hisian’ny loza mety hiseho amin’ny mponina manamorona ity vato ity sy ireo mpandeha mivezivezy 
an-toerana. 

Voalaza fa mety hafindra amin’ny toerana voatokana ireo mponina manamorona sy ireo mety voakasiky 
fanesorana io vato io, eny an-toerana.“Mety hisy ny fahatapahan’ny lalana eny amin’ny lalana 
Rapiera eo anelanelan’ny biraon’ ny Pôlisy sy ny sampanan-dalana mankany Andohalo mandritra 
fotoana voafetra mba hiarovana ny ain’ny manodidina hatrany”, hoy ny tompon’ andraikitra iray 
anivon’ ny Birao nasionaly misahana ny fiarovana ny loza voajanahary na BNGRC, omaly. 

Voalaza ihany koa fa efa nisy ny fidinana an-tsehatra niarahan’ny tompon’ andraikitra eo anivon’ny 
ny kaominina Antananarivo renivohitra sy ny sampana mpamonjy voina nandinihana ny zava-doza 
hiseho mandritra ny fanesorana ity vato eny Ambohitsiroa ity. Ekipa maro izay ahitana ny avy ao 
minisiteran’ny Fanajariana ny tany, ny kaominina Antananarivo renivohitra, ny pôlisy sy ny sampana 
voina no hiara-misalahy amin’ny fanesorana ilay vato. Tanjona ny hanesorana izany milamina ary 
hiteraka fandratrana olona. Tsiahivina fa efa nanambara ny avy ao amin’ny BNGRC fa mila mailo hatrany 
mponina mipetra eny amin’ny faritra avo ny amin’ny mety hisian’ ny fivakisan’ny vato mandritra 
fotoam-pahavaratra. 









Enregistrer mon nom, mon e-mail et mon site web dans le navigateur pour mon prochain commentaire. 



