ANKORONDRANO  : TRATRA IREO JIOLAHY MPIKAMBANA AO AMIN’NY VONDRONA MPAMPIHOROHORO | NEWSMADA

Par Taratra sur 25/04/2017 

Nidoboka am-ponja avy hatrany ireo roa lahy voasambotry ny polisy misahana ny heloka bevava, sakelika 
teny Ankorondrano, ny herinandro teo. Araka ny fanazavan’ny polisy, nisy olona tonga nametraka 
tao amin’ny polisin’ny BC fa nahazo fandrahonana avy amin’olona iray mitonona ho mpikambana ao 
vondrona mpampihorohoro Daesh. “Ho vonoinay ianao sy ny fianakavianao. Izahay dia mpikambana 
amin’ny Daesh ary manana fitaovam-piadiana marobe”, hoy ilay jiolahy, araka ny fampitam-baovao 
amin’ny polisy hatrany. Nanao fikarohana avy hatrany ny polisy ka tratra tamin’ny alalan’ny fitsirihana 
finday ny jiolahy iray teny Ankorondrano. Niaiky izy fa azy tokoa ilay finday nentiny nampihorohoro 
olona nametraka fitoriana teny amin’ny polisy. Ilay zaodahiny taloha anefa no notondroiny ho 
nampiasa ilay puce-n’io finday mialoha izao. Na teo aza izany, niaiky ireo jiolahy fa nampihoroho 
finday. 



Les commentaires sont fermées. 

