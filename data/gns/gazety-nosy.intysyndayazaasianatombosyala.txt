INTY SY NDAY : AZA ASIANA TOMBO SY ALA

Anio alina no hifarana ny fampielezan-kevitra ho amin’ny fifidianana mpanolotsaina sy ben’ny 
amin’ireo kaominina manerana ny Nosy. Raha tsiahivina dia nisy kaomina tsy nahitana mpifaninana, 
ho ben’ny tanàna na ho mpanolotsaina. Nisy koa kaomina izay ben’ny tanàna tokana ihany, ary nisy 
tsy nahitana lisitry ny ho mpanolotsaina. 

Amin’ny ankapobeny kosa dia hiroso amin’ny fifidianana ny Alarobia izao. Saika voaresaka nandritra ny fampielezan-kevitra ny fisarihana ny fisainan’ny mpifidy amin’ny 
“izahay no kandida miaraka amin’ny fitondrana foibe ka izahay fidiana fa tsy hanampy ny kaomina 
nifidy ny kandida tsy miaraka aminy ny fitondrana foibe”. Raha vantanina dia hoe “ny kandida atolotry ny “Ird” ihany no hahazo fanampiana avy amin’ny fitondrana 
rehefa lany ben’ny tanàna”. 

Hatreto koa dia mahagaga fa tsy mitondra fanitsiana ny amin’izany ny fitondram-panjakana foibe 
mitsipaka ny fahamarinam-pototr’izany teny izany. Sanatriavin’ny vava ve dia midika fa manome 
an’izany ny mpitondra fanjakana foibe? 

Na izany na tsy izany; misarika ny fisainan’ny mpitondra fanjakana foibe ihany izahay hanao fanambarana 
ofisialy fa ny foto-kevi-dehiben’ny fifidianana toa izao hatao ho amin’ny ben’ny tanàna izao 
fanaporofoana ny finiavan’ny fitondram-panjakana foibe hanaja ny lalampanorenana, izay manipikia 
fiantohana ny antsoina hoe “fitsinjaram-pahefana”. Ny vahoaka izany no omena ny fahefana hanapaka 
heveriny fa mendrika ny hitantana ny raharaham-piaraha-monina eo anivon’ny kaomina misy azy 
Ny fitondram-panjakana foibe dia didian’ny lalàna hijery izay fomba hampanjary izany fitsinjaram-pahefana 
ka tsy rariny ary tsy hitsiny raha toa ka hisy ny tombo sy ala, tsy mendrika ny fitondram-panjakana 
ny mijery tany avo avaratra. Efa nilaozan’ny toetrandro, raha ny tokony ho izy, ny fiheverana fa 
vahoaka tsy nifidy ny kandida miray volo amin’ny fitondrana foibe dia hofaizina na hatao kenda 
tsy omena famatsiam-bola, ohatra, tsy hojerena raha misy fampivorana tokony hoentin’ny mpitondra 
foibe. Tsy ny mahafinaritra ny mpitondra fanjakana foibe na ny mahadiavolana ny sainy sy izay mahafa-po 
no hibaiko azy amin’ny fitantanan-draharaham-panjakana fa izay rariny sy hitsiny ka voafaritry 
fotokevitra ankapoben’ny didy aman-dalàna. Tsy fahefana manokan’ny fitondrana foibe koa na 
manokana na fitaovana azy samirery amin’ny anarany no tantaniny fa an’ny vahoaka; vokatry ny adidy 
ny andraikitra mbamin’ny anjara-biriky nentin’ny vahoaka, ka mitantana izany no anjarany fa 
ny manararaotra izany ho amin’ny tombontsoany manokana. 

Mpitranga teto mantsy izany hoe “ny toerana nahazoan’ny filohampirenena voafidy vato betsaka 
voakarakara fa ny tsy nifidy azy dia natao zanak’ikala hafa”. Aoka tsy hitranga intsony izany fa 
havalon’ny tantara. Rehefa mibanjina ny fampandrosoana sy fampivoarana ankapobeny ny fitondram-panjakana 
dia mba tsy hiala ao amin’ny rafi-pisainany ny hoe “raha mbola misy kaomina tratra aoriana amin’ny 
sy ny fivoarana, na iray aza, dia mbola isan’ny firenena mahantra i Madagasikara. Noho izany, ataovy 
tantana ny fitondran’ny rafi-pitantanan-draharaham-panjakan foibe ny kaomina rehetra, ny 
rehetra, ny fokontany rehetra, ka na iza na zovy olona nofidian’ny vahoaka ho ben’ny tanàna dia 
maintsy ireharehan’ny mpitondra fanjakana foibe fa resy lahatra amin’ny fampanjariana ny tena 
izy, ary tena mahazaka sy vonon-kanaja ny soatoavin’ny demokrasia satria izany no toetsaina baikoin’ny 
repoblikana. 



