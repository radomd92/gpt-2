MINISITRY NY FIAROVAM-PIRENENA: “AOKA IZAY NY FIRAISANA TSIKOMBAKOMBA AMIN’NY DAHALO…” | NEWSMADA

Par Taratra sur 21/03/2019 

“Aoka izay ny firaisana tsikombakomba na fampindramana basy na fivarotana bala ireo dahalo satria 
ihany no hamonoan’izy ireo ny rahalahintsika…”, hoy ny minisitry ny Fiarovam-pirenena, Jly Rakotonirina 
Richard… 

“Ny asa fampandriana fahalemana ny tany, ny fiarovana ny ain’ny vahoaka sy ny fananany dia matetika 
aman’aina amintsika mpitandro filaminana. Manafatra ny mpitandro filaminana rehetra (zandary, 
Tafika) mba tsy hiray tsikombakomba amin’ireo dahalo ireo amin’ny fanomezam-baovao. Aoka izay 
firaisana tsikombakomba na fampindramana basy, indrindra fa ny fivarotana bala amin’ireo olona 
satria ireny ihany no hamonoan’izy ireo ny rahalahintsika”, hoy ny minisitry ny Fiarovam-pirenena, 
Jly Rakotonirina Léon Richard, omaly nandritra ny fanaovam-beloma farany ny GST Rakotomalala 
Théogène lavon’ny balan’ny dahalo tany Betrandraka Tsaratanàna. Miasa ao amin’ny hery vonjitaitran’ny 
Fort Duchesne (FIGN) ity zandary lavo am-perinasa ity. Notanterahina teny amin’ny toby FIGN tao 
Camp Lieutnant Colonel Mohajy Andriamahasolo Fort Duchesne ny fanaovam-beloma farany ity zandary 
ity. Maty voatifitry ny dahalo, ny alatsinainy teo, tao amin’ny fokontany Antsirasira, kaominina 
distrikan’i Tsaratanàna izy. Nakarina teo amin’ny laharam-boninahitra zandary kilasy faharoa 
ary nomena ny mari-boninahitra “Chevalier de l’ordre national”. Sekreteram-panjakana miadidy 
zandarimariam-pirenena, ny Jly Ravalomanana Richard sy ny kaomandin’ny zandarimariam-pirenena, 
Jly Andrinjanaka Njatoarisoa no nitarika ny fanaovam-belomana ara-miaramila ity zandary lavo 




Les commentaires sont fermées. 

