AMBOHIDRANO: TRATRA IREO DIMY LAHY NAMONO MPANAO BIRIKY | NEWSMADA

Par Les Nouvelles sur 28/06/2019 



Voasambotry ny zandary avy ao amin’ny sampana fikarohana heloka bevava eny Fiadanana sy ny zandary 
ao amin’ny borigadin’i Sabotsy Namehana ireo jiolahy miisa dimy voarohirohy ho tompon’antoka 
fahafatesana mpanao biriky telo lahy tao Andavaka Mahitsikely, fokontany Ambohidrano Andrefana, 
ambahivohitr’i Sabotsy Namehana, ny alahady 23 jona 2019 maraina. Araka ny fampitam-baovao, 
efatra ireo mpiasa mpanamboatra biriky izay vao avy nandray ny tambin-karamany mitentina 4 hetsy 
no niharan’ny fanafihan-jiolahy miisa enina tamin’io fotoana voalaza etsy ambony io. Vokany, 
ny ainy ny telo lahy raha naratra mafy kosa ny iray ka very tamin’izany ny vola rehetra tao an-trano. 
natao ny fanadihadiana niarahan’ny zandary avy ao amin’ny fikarohana heloka bevava sy ny zandary 
ao amin’ny borigadin’i Sabotsy Namehana, olona dimy indray voasambotra satria nahitana porofo 
tamin’ny fandraisana anjara tamin’ity vonoan’olona feno habibiana ity. 



Les commentaires sont fermées. 

