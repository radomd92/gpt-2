BEHORIRIKA : FIVAROTAN-TSINOA NIREHITRA, AMAN-JATONY IREO TSENA MAY – MIDI MADAGASIKARA

May ny « Golden center » tetsy Behoririka, omaly tolakandro. Fipoahana avy amina fitaovana fanaovana 
soudure » tao ambany rihana no nahatonga ny loza, ary nihazo ireo tsenam-barotra an-jatony isany 
anatin’ity trano lehibe ity. Vinaniana ho an-tapitrisany maro no teti-bidin’ireo entana may. 

Feon-javatra nipoaka mafy, narahana setroka mainty nijolofotra avy ao ambany rihana no nahataitra 
olona maro, mpiantsena sy mpivarotra tao amin’ity trano lehibe fivaron-tsinoa tetsy Behoririka 
Tokony ho tamin’ny telo ora sy sasany tolakandro teo ho eo. Raha ny fanazavan’ny iray tamin’ireo 
an’ity tsena lehibe ity dia hoe, nisy fanitarana tsenam-barotra tao ambany rihana, ka nampiasana 
« soudure ». Tsy fantatra mazava izay niseho fa nirehitra ity farany, ary nitarika « court-circuit 
sy nahamay ireo karazana tariby isan-karazany tao amin’ity tsena lehibe ity. Saika entam-barotra 
amin’ny plastika ny tany ambany rihana ka poa toa izay dia nandray ny afo sy nidedaka. Taty ambony 
fivarotana entana elektrônika, finday sy solosaina, ary tao ihany ny koa ny fitafiana isan-karazany, 
mora may avokoa. Vetivety dia niitatra araka izany afo, nandevona ireo fivarotana an-jatony isa 
amin’ity trano ity. Nisahotaka avokoa ny olona, samy niezaka namonjy ny ainy, nivoaka ny trano. 
Efa nanomboka tsy azo niainana intsony tao, noho ny setroka » hoy ny mpivarotra iray, izay tsy afa-nanoatra 
namonjy ny entany. « Izay namonjena ny aina sisa no hany natao ». Tonga avy hatrany teny an-toerana 
mpamonjy voina tao Tsaralalàna, nanao izay ho afany nifehy ny afo. Narahan’ny mpitandro filaminana 
eo, nandamina ny olona sy niaro ireo hany entana avotra. Amin’izao tsena faran’ny taona izao, nifanitsa-kitro 
mpiantsena sy mpivarotra eny amin’iny faritra Behoririka iny. Azo eritreriretina amin’izany 
mety hamaroan’ny olona tao amin’iny trano fivarotana ity. Tsy nisy anefa aloha ny aina nafoy nandritra 
fahamaizana nitranga teny an-toerana ity, hoy ireo mpitandro filaminana, izay mbola teny an-toerana. 
ora nanoratanay ihany koa dia mbola tsy maty ny afo ary miezaka mamono izany ireo mpamonjy voina. 
nampano sarotra ihany koa izany, noho ny hasarotry ny fidirana tao amin’ity toerana ity. 

Tokony hisy fanaraha-maso ataon’ny Fanjakana tokoa ny amin’itony toerana itony, indrindra fa 
trano lehibe eo Behoririka ireo. Samy tsy misy manaraka ny fenitra tokony ho izy avokoa mantsy na 
momba ny trano, ny fivoahana ohatra raha misy loza toa izao, na ny resaka herinaratra sy ireo karazam-tariby 
Manginy fotsiny ny fe-piaina hiainan’ireo mpivarotra ao amin’ireny toerana ireny. Amin’ny karazana 
miseho toa izao ohatra, dia ny mety voaaron’ny tranom-piantohana ny tompon’ny trano. Manangana 
izy avy eo. Saingy miala maina toy ny avy nandevin’alika kosa ireo mpanofa sy mpivarotra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

