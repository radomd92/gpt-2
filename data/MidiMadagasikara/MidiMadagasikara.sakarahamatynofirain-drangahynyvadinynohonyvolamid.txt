SAKARAHA : MATY NOFIRAIN-DRANGAHY NY VADINY NOHO NY VOLA – MIDI MADAGASIKARA

Nitrangana vono olona indray tany Sakaraha, afak’omaly alina. Raha ny fantatra, dia disadisa 
teo amin’ny mpivady efa mpiady lava no niafara tamin’ny vono olona. Tsy nijanona tamin’ny fifamaliana 
ny kotaba sy adin’ireto mpivady, fa nofirafirain-drangahy nentin-katezerana tamin’ny antsy 
teo amin’ny tendany sy ny sandriny havanana ary nanandrify ny lamosiny ramatoa, ka nihijitra eran’ny 
ny rà. Nikiakiaka mafy niantso vonjy ity renim-pianakaviana niharan’ny vono ity, ka io no nanaitra 
mpiara-monina. Noho ny tahotra ny hatezeram-bahoaka dia vaky nandositra kosa ilay lehilahy nahavanon-doza, 
mbola karohina fatratra amin’izao. Nifamonjena haingana namonjy hopitaly kosa ity vehivavy 
kanefa teny an-dalana dia tapitra ny ainy noho ny fahavezeran-drà be loatra, hoy ny vaovao. 




















