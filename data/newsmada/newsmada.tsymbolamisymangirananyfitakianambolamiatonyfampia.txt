TSY MBOLA MISY MANGIRANA NY FITAKIANA  : “MBOLA MIATO NY FAMPIANARANA”, HOY NY SEMPAMA NY NOSY | NEWSMADA

Par Taratra sur 19/06/2018 

Efa miasa ny “céllule de crise” ao min’ny minisiteran’ny Fanabeazam-pirenena mandinika ny fanatanterahana 
fitakiana sendikaly samihafa angatahan’ny mpanabe eto Madagasikara. “Misy ny dinika natao fa 
tsy misy mangirana sy mivaingana aloha hatramin’izao ka mbola miato ny fampianarana ho an’ny sekolim-panjakana 
hoy ny filohan’ny Sempana ny Nosy, Ratolojanahary Arsène, omaly. Tsy ny fiovan’ny mpitantana 
minisitera no tena zava-dehibe fa ny fanatanterahana ny zavatra efa nampanantenain’ny fanjakana 
taona 2016. Voalaza tamin’izany fa homena 100 000 Ar avokoa ny mpiasan’ny minisiteran’ny Fanabeazana 
« indemnité spéciale ». Eo koa ny « reclassement » izay tokony ho nanomboka ny volana janoary 2017 
an’ireo mpampianatra nivoaka avy amin’ny sekoly fanofanana mahatratra amanaliny. Mangataka 
ny sendikà « bonification » ho an’ny mpampianatra Fram efa voaray ho mpampianatra mpiasam-panjakana 
arakaraka ny taona efa nampianarany teo aloha no hanomezana izany. Ho an’ny mbola tsy voaray kosa 
mahazo fanampin-karama isam-bolana avy amin’ny fanjakana, tokony hiakatra ho 200 000 Ar ho an’ny 
250 000 Ar ho an’ny CEG ary 300 000 Ar ho an’ny lycée ny tohana omena fa tsy mahavita ny filana ny sora-bola 
amin’izao fotoana izao, araka ny fahitany azy. 

Eo koa ny fanonerana ny saram-pitsaboana samihafa tokony hisitrahan’ny mpampianatra satria 
ny mpampianatra sy mpiasa eo anivon’ny Dren Analamanga sy ny minisitera foibe be ihany no mahazo 
Takina ny hanapariahana io fanonerana io ho an’ny Dren rehetra. Raha ny tapaka tamin’ny fifanarahana 
taona 2016 niaraka amin’ny fanjakana, hampiharina ny taona 2017 avokoa ireo nefa hatramin’izao 
nisy tanteraka. Nohamafisiny fa efa leo fampanantenana poakaty izahay fa raha tsy misy zavatra 
azo, tsy hiverina mihitsy ny fampianarana an-dakilasy. 

Tokony hahemotra ny tetiandron’ny fanadinana 

“Tokony hihemotra koa ny fanadinam-panjakana samihafa noho ny tsy mbola fitohizan’ny fampianarana 
hoy ny fanambarany. Betsaka ny sekoly tsy nandray mpianatra hatramin’ny 21 avrily lasa teo ka ho 
amin’ny famintana ny fandaharam-pianarana raha ho tazonina ihany ny tetiandron’ny fanadinana 
Mbola mihenjan-droa izany ny tady eo amin’ny sendikà sy ny minisitera. Ny ray aman-dreny sy ny mpianatra 
mitaintaina fatratra amin’ny ho tohin’ny fampianarana sy ny fanadinana. 



Les commentaires sont fermées. 

