ORINASA “HITA” AO ANDRORANGA TOAMASINA : NAATON’NY FANJAKANA ALOHA, VOKATRY NY FOFONA MAIMBO BE AVOAKANY – MIDI MADAGASIKARA

Naaton’ny fanjakana aloha tamin’ny alalan’ny prefektioran’i Toamasina ny fihodinan’ny orinasa 
na “Huilerie Industrielle de TAmatave” mamokatra menaka eto Toamasina, noho ny fofona maimbo 
avoakany izay miteraka tsy fahasalamana ho an’ny mponina manodidina ny orinasa. Eo koa ny tahotry 
prefen’i Toamasina izay misahana ny filaminam-bahoaka ny olana ara-tsosialy sy ny sakoroka mety 
eto Toamasina. Efa nanomboka ny taona lasa iny dia nahatsikaritra ny vahoaka teto Toamasina, sy 
nanao fitarainana tamin’ny tompon’andraikitra maro ihany koa, amin’ny fisian’ny fofona avoakan’ny 
HITA. Mazana ny alina vao mivoaka ny fofona satria mandritra izany no manadio ny menaka ao aminy 
orinasa, ka saika ny fokontany tampon-tanana manakaiky ity orinasa ity dia sempotry ny setroka 
avoakany avokoa. Maro noho izany ireo aretina aterany amin’ireo marefo indrindra fa ny zaza sy 
antitra. Vokany nanao fanairana tamin’ny tamba-jotran-tserasera mikasika izany ny vahoaka 
leo sy marary lava, ka nandray andraikiny ny 08 may teo ny fanjakana tamin’ny fijerena ny tena zava-misy 
tao amin’ity orinasa mpanadio menaka eto Toamasina ity. Niarahan’ny prefektioran’i Toamasina, 
faritra asinanana, ny kaominina Toamasina, ny minisiteran’ny Indostria sy ny tontolo ianana 
ny ONE nanao ny fanamarihana izany. Nandritra ny fisavana natao dia betsaka ny tsy fanajana lalana 
orinasa ity tsikaritr’ ireto mpanara-maso ireto. Teo ny fofona maimbo be ao anatin’ny orisa sy 
ny tsy fananan’izy ireo fitaovana manamaivana ny fofona, ny laboratoara manara-maso ny vokatra 
tsy manaraka ny fenitra sy ny fepetran’ny fahasalamana, ny fanaovana ny menaka anaty tavoahangy 
tsy manaram-penitra, ary ny tsy fitondran’ireo mpiasa fitaovam-piarovana akory mandritra ny 
ataony. Manginy fotsiny amin’izany ny fandikan-dalana amin’ny fanitarana an-tsokosoko ny orinasa, 
tsy mifanaraka amin’ny fahazoan-dalana azony na eo amin’ny haben’ny orinasa izany na eo amin’ny 
ny tontolo iainana. Nilaza ny orinasa fa ny 20 jona izao no ho tonga ny fitaovana rehatra mikasika 
fofona maimbo be izany. 



Fanontaniana : Moa ve toxique le zavatra amboarina ao toy ny ampiasain’i GALANA amin’ny fofona 
avoakany sy Ambatovy amin’ny fofona Amoniaque aparitany sa fofona menaka sakafo toy ny isantokantrano 
saingy hoe en grande quantitée fotsiny? Soa de mba tsara dinihana ihany koa ny SKT satria ao no tena 
ny fofona mihaotra an’i HITA fa saingy hoe orinasa tsy dia lehibe izy ka tsy tazan’olona tsara fa 
amin’i HITA ny olana satria sady matanjaka no lehibe izy io! 

Ny laboratoara manara-maso ny vokatra menaka tsy manaraka ny fenitra sy ny fepetran’ny fahasalamana, 
fanaovana ny menaka anaty tavoahangy izay tsy manaram-penitra: Raha izany rehetra izany no dinihana dia tena « Lafatra » ara-pahasalamana tokoa ve ireo menaka 
erakin’ny vazatany efatra eto Madagasikara sy ny stock ao amin’ilay orin’asa sa tokony hahato 
koa ny fivarotana azy ireo aloha mba hanaovana analyse ara-dalàna? 


















