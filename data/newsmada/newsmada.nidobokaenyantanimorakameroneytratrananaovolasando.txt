NIDOBOKA ENY ANTANIMORA: KAMERONEY TRATRA NANAO VOLA SANDOKA | NEWSMADA

Par Taratra sur 25/07/2019 

Nidoboka avy hatrany eny amin’ny fonjan’Antanimora rehefa avy natolotra ny fampanoavana ireo 
lahy malaza ratsy amin’ny fanamboarana vola sandoka (teratany Kameroney ny iray). Teny amin’ny 
iray eny Andohatapenaka izy ireo no tratran’ny polisy, ny alakamisy lasa teo… 

Malaza ratsy amin’ny fanamboarana vola sandoka sy fisolokiana avo lenta izy roa lahy tratran’ny 
tao amin’ny hotely teny Andohatapenaka ireto. Raha ny tatitra nampitain’ny polisy, lehilahy 
milaza fa hoe mahay manamboatra vola sandoka ka mitady olona izay mila izany vola izany. Safidiany 
olona hanaovan’izy ireo ny asa ratsiny ka ireny mpanao “bizina” ireny no tena hiresahany. Milaza 
olona solokiany izy fa raha manome vola 3 tapitrisa Ar azy ilay olona dia omeny vola sandoka 9 tapitrisa 
ary mody mitondra vola sandoka 20 000 Ar mihitsy izy entiny hisolokiany olona amin’izay toerana 
Nahazo loharanom-baovao avy hatrany ny teo anivon’ny polisy miasa ao amin’ny CSP7 ka nametraka 
paikady rehetra hahafahana misambotra ity olona ity. 

Nahitana taratasy mitovy habe amin’ny vola tena izy… 

Fantatra nandritra ny fanadihadiana nataon’ny polisy hatrany fa mivahiny amina hotely iray eny 
faritra Andohatapenaka ity lehilahy ity ka nidina teny an-toerana avy hatrany ny polisy. Noraisim-potsiny 
amin’ilay efitrano iray ao amin’ity hotely ity ilay lehilahy miaraka amin’ny fitaovana samihafa 
fa fanamboaran’izy ireo vola sandoka, toy ny taratasy sy ny tavoahangy maro samihafa feno ranomainty 
fantatra mazava. Nandritra ny famotorana nataon’ny polisy azy no nilazany fa misy lehilahy iray 
teratany kameroney manampy azy misoloky olona amin’ity resaka vola sandoka ity sady miara-manamboatra 
sandoka aminy. Tra-tehaky ny polisy tsy lavitra ilay hotely ihany koa ity teratany kameroney ity 
tafiditra tao anaty vela-pandriky ny polisy. Niaiky ry zalahy ireo nanditra ny famotorana nataon’ny 
fa miara-miasa ary tsy vao izao fa efa ela no nanao ity asa fanaovana vola sandoka sy fisolokiana 
ity. Natolotra ny fampanoavana izy ireo ka naiditra am-ponja vonjimaika. 



Les commentaires sont fermées. 

