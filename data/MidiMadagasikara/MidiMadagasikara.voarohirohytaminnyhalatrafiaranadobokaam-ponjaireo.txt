VOAROHIROHY TAMIN’NY HALATRA FIARA : NADOBOKA AM-PONJA IREO MPIVADY, NAHAZO FAHAFAHANA NY AMBINY – MIDI MADAGASIKARA

Raha fiara iray manontolo no very teny amin’iny faritra Talatamaty iny dia efa « pièces détachées 
sy karaokam-by sisa no hita teny Masindray. 

Tra-tehaka tamin’izany, ary tompon’antoka mihitsy tao ambadiky ny fangalarana ilay fiara, ny 
roa mpivady. Nisy ihany koa ireo olona nividy ireo kojakojan’ny fiara samihafa, izay voarohirohy 
anatin’izany. Niisa dimy izy ireo. Natolotra teny anivon’ny Fampanoavana ny herinandro teo ireto 
voasambotra noho ny resaka halatra fiara sy fividianana entana halatra teo ary nanaovana fanadihadiana 
teny an-toerana. Fantatra tamin’izany ary fa ny roa, ireo mpivady, tena atidoha nikotrika ilay 
no nadoboka am-ponja avy hatrany. Nahazo fahafahana vonjimaika kosa ireo olona dimy izay voalaza 
« mecanicien » nandrava ilay fiara sy ireo olona nividy ireo kojakoja tamin’izany. 

Raha tsiahivina ny tranga dia very ny voalohandohan’ny volana jolay teo ny fiara 4×4 iray marika 
Hyundai ». An’ny orinasa iray teny amin’iny faritra Talatamaty iny ity fiara ity ary ny mpamily 
amin’izy ireo ihany no niketrika ny fangalarana azy. Roatokom-bolana taty aoriana dia hita ihany 
fiara, teny amin’iny faritra Masindray iny, rehefa nafenin’ireo mpangalatra tany ary nezahina 
tamin’ny alalan’ny kojakojany sisa, rehefa noravaravana tsy nanan’izy ireo antra. Olona fito 
no voasambotry ny zandary. 

Marihana fa nilaza ho tsy nankasitraka velively ny nahazoan’ireo olona dimy, fahafahana vonjimaika 
ireo mpitory, araka ny fanazavàna azo tamin’ireo mpitandro filaminana misahana ny raharaha, 
nikasa ny hametraka fanohanana amin’izany fanapahan-kevitra izany. Ilay fiara very ka hita indray 
dia efa naverina tamin’ny tompony, eny fa na dia banga teo amin’ny 30 isan-jato teo aza ny maha-fiara 
azy. 




















