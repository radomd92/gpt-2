FITSOAHAN’I ARFA HOUCÈNE MIVADY… : MPIANDRY FONJA TELO LAHY NAIDITRA ENY TSIAFAHY | NEWSMADA

Par Taratra sur 06/01/2018 

Mandeha haingana ny fanadihadiana momba ny nahatafatsoaka ireo mpivady frantsay, Arfa Houcine 
Mpiandry fonja telo naiditra am-ponja vonjimaika eny Tsiafahy, ny alakamisy alina teo. 

Natolotra ny fampanoavana izy ireo rehefa nataon’ny polisy fanadihadiana ary izao nidoboka eny 
izao. Nilaza ny filoha lefity ny sendikan’ny mpandraharaha fonja, Andrianirina Ramarolahy, 
manaraka akaiky izao raharaha izao. 

Araka ny fanazavana, teny an-dalana ho an’ny amin’ny fonjan’Antanimora no nisy nanakana ny taxi 
ilay vazaha mpivady. Mpiandry fonja telo ny nitondra azy ireo tamin’izany. 

“Ny 28 desambara rehefa ho an’ny fonjan’Antanimora, nisy fiara 4×4 roa, ka ny iray nitsivalana 
anoloana, ary ny faharoa niandry tao aoriana. Nivoaka tao ireo olona nanambana basy ary nampiditra 
vazaha tao anaty 4×4 ary tsy hita nanomboka teo”, hoy ny fanazavana. 

Andro vitsy taorian’izay, fantatra fa efa tafavoaka any Frantsa izy mivady ireo, ary niampita 
Mayotte talohan’ny nandehanany any an-toerana. Tsy nisy fanazavana ny teo anivon’ny fitondrana 
izany. Nandeha nangina ny fanadihadiana ary izao niafara tamin’ny fampidirana am-ponja mpiandry 
izao. Ireto farany izay mihevitra fa misy ny teti-dratsy nahatafiditra ny naman’izy ireo ka mahatonga 
sendika mijoro hanaraka akaiky ny raharaha. 

Firaisana tsikombakomba 

Azo heverina fa firaisana tsikombakomba avo lenta ity fahatafatsoahana gadra ity. Efa vita paikady 
vita hatramin’ny madinika indrindra matoa nampiasana fiara 4×4, basy sns. Fantatra hatramin’ny 
andehanana. Tsy marary akory ireo vazaha ireo matoa nahavita nitsoaka tsy nisy olana. Mody narary. 
ho azy fa nisy ny firaisana tsikombakomba hatrany amin’ny famoahana taratasy, sns. Tsy mijanona 
amin’ireo mpiandry fonja telo naiditra eny Tsiafahy ireo ny fanadihadiana. Mety ho mpanatanteraka 
fotsiny ireo, fa ny tena atidoha sy ny mpaniraka mbola any ambadika any. 

ity izay voarohirohy ho nikasa hamono ny filoham-pirenena i Arfa Houcine Yerres , tafiditra amin’ny 
kidnapping. Niara niasa tamin’ny filoha sy ny manodidina azy izy io talohan’izao. Mifamahofaho 
raharaha. Tsy mbola nisy fanazavana ofisialy momba ity vazaha ity sy ny vadiny. Miandry ny rehetra 
tsy ho takonana fotsiny amin’ny fampidirana am-ponja ireo mpiandry fonja telo lahy. 



Les commentaires sont fermées. 

