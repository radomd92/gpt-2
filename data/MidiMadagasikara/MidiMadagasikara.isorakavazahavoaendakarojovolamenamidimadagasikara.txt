ISORAKA : VAZAHA VOAENDAKA ROJO VOLAMENA – MIDI MADAGASIKARA

Tokony ho tamin’ny dimy ora hariva, no nitrangan’ilay halatra miharo herisetra omaly. Teratany 
iray nandeha an-tongotra no nosintonin’ny jiolahy iray ny firavaka volamena teny aminy, niaraka 
“pandantif”. Nitsoaka avy hatrany ary rehefa lasa lavidavitra kely dia nanakana fiarakaretsaka 
olon-dratsy. Rehefa tafiditra tao anatiny tao indray izy dia nisy olona nantsoiny an-telefaonina 
haingana, dia tonga teo aminy. Nampidirina tao anat’ilay taxi ary nolanjaina ilay volamena dia 
hatrany dia nosandaina vola. Mitentina 1,2 tapitrisa ariary no vidiny izay nomen’ilay mpividy 
teo no ho eo. Teo dia samy lasa ny roa tonta ary teo koa vao tonga saina ilay mpamily fiarakaretsaka 
hay mpanendaka ilay nentiny. 18 grama ilay volamena raha araka ny fanazavan’ilay teratany vahiny 
amin’ny pôlisy. Midika ity tranga ity fa vola faran’izay haingana ny volamena eo amin’ny boriborintany 
Manarak’izay, efa miasa anaty tambajotra ireo mpanao ratsy. Ny mety indrindra izany, dia ny tsy 
izany rehefa mandeha eny amin’io faritra io… 



