ASAN-DAHALO : REMENABILA, MATY FANIN-TELONY INDRAY – MIDI MADAGASIKARA

Tamin’ny herintaona, nandritra ilay hetsika « opération Tandroka » no efa nodradradraina ho ren-tany, 
fa hoe maty, voatifitra, ilay « olo-malaza » indrindra eto Madagasikara, nandravarava tany amin’iny 
Atsimon’ny Nosy iny. Mipoitra indray anefa izao ny filazana vaovao fa vao tamin’ny volana ambony 
no lavo ny « andrarezina », ka mahatonga indray ny asan-dahalo any Atsimo, raha ny voalazan’ny mpitandro 
Nambaran’izy ireo mantsy fa mety noho ny fahafatesan-dRemenabila no antony mahatonga indray 
asan-dahalo any an-toerana. Araka ny fombafomba any amin’ny faritra Atsimo iny mantsy, dia misy 
atao hoe « avoria », izay famonoana omby rehefa misy maty. Ankevitry ny omby ilainy amin’io fomba 
izay mety tafakatra aman-jatony any ho any no anton’io fangalarana omby any Atsimo io. Raha ny fomba 
araka ny fitantaran’Atoa Ketsason, mponina any amin’iny faritra iny, dia sendra ny nahay azy ny 
jiolahy rain-dahiny ity ka raraka tsikelikely. Remenabila sy ny lefiny vitsivitsy sisa tafaporitsaka, 
tanaty ala kanefa mbola voadaroky ny grenady ihany. Maty vokatry ny ratra nahazo azy tamin’izany 
lehiben’ny dahalo ity, raha ny filazan’ity olona any an-toerana ity. Lasa ihany ny sain’ireo mpanara-baovao, 
maty marina indray ve sa entina hanehoana vokatra isaky ny hetsika atao any amin’ity faritra ity 
? 



