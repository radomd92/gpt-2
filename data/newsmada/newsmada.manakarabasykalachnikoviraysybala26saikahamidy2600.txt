MANAKARA : BASY KALACHNIKOV IRAY SY BALA 26 SAIKA HAMIDY 2 600 000 AR | NEWSMADA

Par Taratra sur 27/01/2016 

Saron’ny zandary tao Manakara, afakomaly ny lehilahy iray saika hivarotra basy Kalachnikov sy 
mitentina 2 600 000 Ar. Tsy fantatra kosa izay nahazoany ity fitaovam-piadiana mahery vaika ity… 



Teo amoron-dranomasin’Ampilao Manakara no tratran’ny zandary ity lehilahy voarohirohy ho nivarotra 
Kalachnikov sy bala ity. Araka ny loharanom-baovao voaray, nahazo loharanom-baovao ny zandary 
mivarotra basy Kalachnikov sy bala izy ka mitentina 2 600 000 Ar hamarotany ny iray amin’izany. 
teny an-toerana avy hatrany ny zandary nanao ny vela-pandrika rehetra ka noraisim-potsiny izy 
tamin’ilay basy Kalachnikov iray miaraka amin’ny bala 26 ary “chargeur” iray. Ny zandary ao Manakara 
misahana ny famotorana mikasika ity raharaha ity. 

Tsy vao izao no nahitana olona mpanao trafikana fitaovam-piadiana mahery vaika toy izao. Maro 
ireo jiolahy mampiasa itony fitaovam-piadiana itony. Misy ifandraisany amin’izany ity raharaha 
basy ity? 

Iza anefa no tena mampiasa itony basy mahery vaika laharana voalohany itony? Ireny niaraha-nahita 
ny zava-nitranga tany Toamasina fa basy Kalachnikov miisa efatra sy bala anjatony ary grenady 
vaika vita sovietika no nampiasain’ireo jiolahy tamin’iny fakana an-keriny iny. Tsy azon’ny 
tazonina anefa itony fitaovam-piadiana itony. Matoa anefa ireny tonga eny am-pelatanan’ny jiolahy, 
ny firaisana tsikombakomba eo amin’ny mpitandro filaminana. 



Les commentaires sont fermées. 

