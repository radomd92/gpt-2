AMPASAMPITO : VEHIVAVY MPAMAKY TRANO, NIFANENJEHAN’NY PÔLISY – MIDI MADAGASIKARA

Miandahy miambavy mihitsy ireo mpanao ratsy, mpanendaka sy mpamaky trano amin’izao. Vehivavy 
tokony ho 32 taona no voasambotry ny pôlisy avy ao amin’ny kaomisarian’ny boriboritany fahatelo, 
amin’iny faritra Météo, Ampasampito iny rehefa avy nifanenjehana eran’ny tanana. 

Ny talata lasa teo dia nisy andian’olona maromaro, niisa teo amin’ny dimy teo, raha ny angom-baovao 
no hitan’ny fokonolona nampiahiahy teny an-toerana. Rehefa nozohiana dia fantatra tamin’izany 
avy namaky trano iray teny amin’iny faritra Ampasampito iny izy ireo. Voatsikaritr’ireo mpifanila 
fa avy nivoaka tamina trano iray teny an-toerana ireto andian’olona ireto kanefa fantatra fa tsy 
ao amin’io trano io mihitsy. Nampilaza avy hatrany ny pôlisy ireo nahita. Tsy nisalasala mihitsy 
ireo mpitandro filaminana fa avy hatrany dia nidina teny an-toerana voalaza. Nandositra avy hatrany 
olon-dratsy raha vao nahatazana ireo pôlisy. Raikitra teo ny fifanenjehana. Tafaporitsaka avokoa 
ankamaroan’ireo tontakely ankoatry ny vehivavy iray izay isan’ireo tompon’antoka tamin’ilay 
ratsy. Nentina avy hatrany natao famotorana moa ny tenany ary natolotra teny anivon’ny Fampanoavana 
vita izany. Fantatra fa nadoboka am-ponja vonjimaika ity vehivavy ity araka ny fanapaha-kevitr’ireo 
mpanao famotorana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

