RN4 ANKAZOBE : TAKSIBOROSY 9 VOATAFIKA, OLONA TELO NARATRA VOATORA-BATO – MIDI MADAGASIKARA

Nitrangana fanafihana taksiborosy ny lalam-pirenena faha-4 (RN4 PK 160), ny alin’ny sabotsy 
alahady. Jiolahy maromaro mitondra basy no nanatanteraka izany tokony ho tamin’ny 12 ora sy sasany 
tao Borokely, fokontany Tsiazokiraro, kaominina Tsaramandroso, distrikan’ Ankazobe.. Nobahanan’ireo 
hazo ny làlana ka raha vao hiditra io toerana io ny fiara voalohany nitarika ireo fiara maromaro 
avy any Mahajanga hihazo an’Antananarivo, dia tora-bato sy tifitra no nitsena azy ireo. Soa fa 
kamiao lehibe iray naharava ilay sakana ka afaka nitsoaka ihany ny fiara rehetra. Na izany aza anefa, 
Spriter iray no fantatra fa potika tanteraka ny fitaratra eo anoloana ka nandratra ny mpandeha 
tao anatiny izay nentina notsaboina haingana tao amin’ny Hopitalin’Ankazobe. Nahitana diam-bala 
koa ny fiara Sprinter iray hafa. Tsy nisy kosa ny aina nafoy. 

Nidina tany an-toerana avy hatrany ny zandary avy ao Ankazobe sy Kiangara ary Manerinerina, raha 
nandre ny zava-nisy hanao ny fanenjehana ireo jiolahy. Tonga tany an-toerana ihany koa ny lehiben’ny 
Groupement » Analamanga ; izay nitondra alika mpitsongo dia avy eny Ivato. Fantatra ary, fa omaly 
ihany dia olona fito (07) ahiahiana ho nadray anjara tamin’ity fanakanan-dalàna ity no efa voasambotra 
tazonina ao amin’ny borigadin’ny Zandary ao Ankazobe. Fitaovana maromaro toy ny famaky, antsibe, 
he » fakana sary, kiririoka, ary ody gasy maromaro no sarona teny amin’izy ireo. Mbola mitohy moa 
famotorana hatreto ka ho hita eo ihany ny ho fivoaran’ny raharaha. Ny tranga toy izao no ilaina ny 
mpitandro filaminana manaraka ireny fiara mpitatitra manao andiany ireny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

