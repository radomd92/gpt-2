FAHASALAMANA : MIFAMENO NY FIAHIANA ARA-TSAKAFO SY NY RANO | NEWSMADA

Par Taratra sur 06/12/2016 

50%-n’ny tsy fanjarian-tsakafo miseho amin’ny ankizy madinika vokatry ny otrikaretina avy amin’ny 
rano tsy madio amin’ny ankapobeny. Miseho amin’ny fivalanana, fisian’ny kankana izay mamparefo 
tsinay izany. Rehefa itrangan’ny aretim-pivalanana matetika ny zaza iray, tsy mitazona ny otrikaina 
sakafo intsony ny tsinay ary miseho ny tsy fanjarian-tsakafo, araka ny fanazavan’ny tomponandraikitra 
amin’ny Action contre la faim (ACF), omaly teny Antaninarenina. Porofo ireo fa tokony hampifandraisana 
fahazoana rano madio sy ny fiahiana ara-tsakafo amin’ireo tetikasa iadiana amin’ny tsy fanjarian-tsakafo 
ifotony. Hatramin’izay, samy manana ny paikady itondrany ny asany ny mpisehatra amin’ny fampahazoana 
sy fidiovana sy ny tetikasa miady amin’ny tsy fanjarian-tsakafo. 

Tsy ahitana soritra ny lafiny fanjarian-tsakafo ny lalàna mifehy ny rano ary ny politikam-pirenena 
an’ny fanjarian-tsakafo tsy manome lanja lehibe ny fampiasana rano madio. Andraikitra iray nataon’ny 
ny ACF sy ny fiarahamonim-pirenena Hina ny namolavola soson-kevitra hampidirana ny fifandrohizan’ny 
ara-tsakafo sy ny fahazoana rano madio ao amin’ny fanavaozana ny politika nasionaly ho an’ny fanjarian-tsakafo 
amin’ny Ofisim-pirenena ho an’ny fanjarian-tsakafo (ONN). Mila miainga avy aty amin’ny fanjakana 
fahatsapana fa mifandray ireo asa roa ireo. Omaly, nivory niaraka ny mpanapa-kevitra nahitana 
tomponandraikitry ny ACF, ny minisiteran’ny Fahasalamana, Rano, solombavambahoaka, ny fiarahamonim-pirenena 
ny maha-zava-dehibe ny fifamenoan’ny fiahiana ara-tsakafo sy ny fampahazoana rano madio. 



Les commentaires sont fermées. 

