SEKOLY FIANARANA BAOLINA KITRA :: HAMPIANARINA TENY VAHINY IREO ANKIZY AO AMIN’NY AJESAIA IVATO • AORAHA

Mamolavola ireo ankizy ao aminy mba ho olona afaka mahay mifandray amin’ireo vahiny ny sekoly fianarana 
kitra Ajesaia Ivato. Mampiavaka an’ity sekoly ity ny fampianarana teny anglisy sy frantsay ho 
ankizy manomboka amin’ny enina taona ka hatramin’ny enina ambin’ny folo taona. 

“ Dimy volana no nijoroan’ny sekoly Ajesaia Ivato. Miezaka ny mamolavola ireo ankizy mba ho tonga 
mahay mifandray amin’ireo vahiny, indrindra rehefa hilalao any ivelany. Fanampiana ireo ankizy 
antony nametrahana ny fianarana teny vahiny ao anatin’ny fandaharana ny sabotsy hariva raha toa 
ny maraina ny fanazarantena”, araka ny fanampim-panazavana noentin’Andrianjakamanana Tsitohaina, 
ny Ajesaia Ivato. 

Mizara roa ireo ankizy miisa dimy amby dimampolo amby zato mianatra teny vahiny. Miaraka mianatra 
mpilalao latsaky ny enin-taona ka hatramin’ny folo taona. Miara-mivondrona kosa ireo ankizy 
telo ambin’ny folo taona ka hatramin’ny ny enina ambin’ny folo taona. Nilaza ihany koa ity filohan’ny sekoly ity fa « hamoaka ireo ankizy ho lasa 
matihanina ho tazana any anaty ekipam-pirenena malagasy sy hilalao amin’ireo klioba matanjaka 
ivelany no tanjonay. Omena ny fototra sy fampianarana manomboka amin’ny fahakeliny ireo ankizy 
hahatongavana amin’izany ». 











Enregistrer mon nom, mon e-mail et mon site web dans le navigateur pour mon prochain commentaire. 



