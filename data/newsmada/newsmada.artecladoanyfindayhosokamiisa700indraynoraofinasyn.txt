ARTEC – LADOANY: FINDAY HOSOKA MIISA 700 INDRAY NORAOFINA SY NOGIAZANA | NEWSMADA

Par Taratra sur 12/09/2019 

Mbola misy ihany ireo mpanafatra entana any ivelany, toy ny finday, minia mandika ny fenitra iraisam-pirenena, 
mihatra eto amintsika ihany koa. Nahitam-bokany indray ny asan’ny Artec sy ny ladoany, nahatrarana 
hosoka, tsy misy “code IMEI”, miisa 700 ary noraofina avy hatrany sy nogiazana. 

Tsy azo leferina intsony ny fampiasana finday hosoka, na nalain-tahaka tsy ara-dalàna eto amintsika. 
misangy amin’izany ny tompon’andraikitra, ary hentitra ny fanaraha-maso, miainga any amin’ny 
entana miditra any amin’ny seranan-tsambo, ny fanarahana ny entana any amin’ireo mpanafatra 
ny mpamongady ary misy koa ny fidinana ifotony eny amin’ny mpaninjara. 



Efa nisy ny fanapotehana ireo finday miisa 1 100 misy famantarana IMEI, saingy tsy nahazo fankatoavana, 
1 aogositra teo. Mitohy ny asa fanaraha-maso ataon’ny Antokon-draharaha mandrindra ny teknolojian’ny 
(Artec) sy ny sampandraharahan’ny ladoany. Avy amin’izany faharaha-maso izany no nahatrarana 
finday nalain-tahaka sy hosoka maherin’ny 700 ka nogiazan’ny ladoany na ny sampandraharahan’ny 
Mpivarotra amboangadiny maromaro no nahitana azy ireo, tratra ara-potoana, ka tsy mbola voaparitak’izy 
teny amin’ny mpaninjara. Mitohy hatrany ny fanaraha-maso na sarotra aza ny asa sy ny olana sedrain’ireo 
Artec sy ny ladoany. 

Miantraika amin’ny kalitaon’ny fifandraisana 

Lazaina fa sandoka na nalain-tahaka ny finday rehefa tsy nahazo fankatoavana ny laharana IMEI-ny. 
atao tsara ny manamarina ny laharana ao amin’ny adiresy site web-n’ny Artec, ny www.artec.mg. 
fa misy fiantraikany any amin’ny hatsaran’ny fifandraisan- davitra ny fampiasana ny finday tsy 
nalain-tahaka. Tsy nisy ny fanaraha-maso ara-teknika azy ireny tamin’ny nanamboarana azy ka 
hampidi-doza ho an’ny mpampiasa azy ny akora nanamboarana azy. 

Njaka Andriantefiarinesy 

Les commentaires sont fermées. 

