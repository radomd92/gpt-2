« OLYMPIADE MATEMATIKA 2016 » : 6 MIANADAHY HISOLO TENA AN’I MADAGASIKARA | NEWSMADA

Par Taratra sur 05/04/2016 

Randrianasolo Fenosoa Samuel, Razanamalala Marie Jacquelone, Rakotomamy Nanjafiharisoa Faniriana, 
Tojonirina Mickael, Hajamampionona Alain Priva, ary Aingatiana Santatriniaina Hosana. 

Ireo izy enina mianadahy hisolo tena an’i Madagasikara amin’ilay fifaninanana iraisam-pirenena 
ny “Olympiade matematika 2016”. Hotanterahina any Hong Kong ny 6 ka hatramin’ny 19 jolay ho avy 
ny fifaninanana. 

Raha ny fanazavan’ny mpikarakara ny “Olympiade matematika” eto amintsika, Rakotondrajao Fanja, 
ho tonga any Hong Kong ny 6 jolay ireo mpitarika ny ekipa hanao ny fandaminana rehetra. Andrasana 
ny fahatongavan’ny ekipa rehetra ny 8 jolay izay efa samy vonona tanteraka hiatrika ny fifaninanana. 

Ankoatra ny fifehezana ny taranja matematika sy ny fahombiazana tamin’ireo ambaratongam-pifaninanana 
anisan’ny fepetra takiana nahafahana nifantina ireo mpianatra amin’ny ambaratonga faharoa 
koa ny fahaizana ny teny anglisy. 

Fotoan’ny serasera sy fivelarana amin’ny tanora avy amin’ny firenena maro io olympiade io ka tombony 
an’ireo mahay miteny anglisy izany. 



Les commentaires sont fermées. 

