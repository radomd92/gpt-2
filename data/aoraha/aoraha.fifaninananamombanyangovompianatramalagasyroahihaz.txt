FIFANINANANA MOMBA NY ANGOVO :: MPIANATRA MALAGASY ROA HIHAZO AN’I NOSY MAORISY • AORAHA

Isan’ireo handray anjara amin’ny fifaninanana mikasika ny angovo, hotanterahina any amin’ ny 
Maorisy i Madagasikara, anio. Mpianatra miisa roa, taona fahairaika ambin’ny folo sokajy C avy 
amin’ny lisea Andrianampoinimerina Sabotsy Namehana, miaraka amin’ny mpampianatra taranja 
azy no hisolo tena antsika amin’izany fifaninanana izany. Ilay tetikasa « du biogaz au lycée Andrianampoinimerina 
Namehana » no hatolotra sy harovan’izy ireo amin’izany. 

« Mifantoka amin’ny famoronana entona azo avy amin’ny fanodinana fako natokana ho an’ny fandrahoana 
io tetikasanay io. Voaaro ny tontolo iainana satria sady mahazo entona no mahazo zezika », hoy Rakotoroalahy 
Nirina, mpampianatra ny taranja fizika ao amin’ny lisea Andrianampoinimerina Sabotsy Namehana. 

Nanome fampaherezana sy vatsin-dalana ho an’izy ireo ny avy ao amin’ny Madagascar National Parks 
ny fianakaviamben’ny lisea ary ny kaominina Sabotsy Namehana, tamin’ny talata lasa teo. 

Hanana mpandray anjara ihany koa ny Nosy Kaomoro, Maorisy ary Seisela. Hibata ny loka famatsiam-bola 
12 300 000 ariary ny mpandresy amin’io fifaninanana io, mba hampandehanany ny tetikasa. 









Enregistrer mon nom, mon e-mail et mon site web dans le navigateur pour mon prochain commentaire. 



