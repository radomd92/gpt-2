TAGNAMARO TENY SOANIERANA: NOTOHIZANA NY FANOTOFANA ILAY LAVAKABE | NEWSMADA

Par Taratra sur 23/09/2019 

Nizara roa ny hetsika nataon’ny minisiteran’ny Serasera sy ny Kolontsaina, ny faran’ny herinandro 
ho an’ny hetsika Tagnamaro. Ny ampahan’ny mpiara-miasa nifanome tanana teny Antaninarenina 
ny manodidina. Nidadasika ny toerana nanaovana fanadiovana teny satria tonga hatreny Ambatomena, 
Ambohidahy, Ambatonakanga. Ny ampahany faharoa nikatroka teny Soanierana. Nifanome tanana 
mpiasa nanadio ny tompon’andraikitra tao amin’ny Samva, ny Groupe SMTP, ny ID Motors ary ny sampana 
voina eto Antananarivo. 

Niara-nientana tamin’ny mponina teny Soanierana ny andiany faharoa ary teny Fiadanana kosa, 
tamin’ny miaramilan’ny Capsat sy ny RTS amin’ny fanohizana ny asa efa natomboka tamin’ny Tagnamaro, 
ny volana aogositra lasa teo. Mbola fanotofana sy fanamboarana ilay lavakabe manapaka ny lalana 
mankeny amin’ny Capsat no nifandrimbonana tamin’izany. Asa goavana no natao fa vita noho ny fanomezan-tanana 
Mbola mitohy ny asa ary ho tanteraka ny tapaky ny volana oktobra. 

Les commentaires sont fermées. 

