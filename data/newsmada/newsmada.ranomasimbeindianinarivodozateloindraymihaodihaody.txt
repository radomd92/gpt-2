RANOMASIMBE INDIANINA  : RIVODOZA TELO INDRAY MIHAODIHAODY | NEWSMADA

Par Taratra sur 31/01/2017 

Mananontanona hanafika an’i Madagasikara ireo rivodoza telo indray miforona ary mifanakaiky 
avaratry ny ranomasimbe Indianina. Io no tatitry ny Meteo France ary naneho ny sary azony amin’ny 
omaly, maraina. 

Tsy fahita hatrizay ary vinavinaina ho isan’ny rivodoza haherivaika ireto mihaodihaody any an-dranomasina 
raha ny fanazavana hatrany. Ahina ny mety hitambaran’ireo rivodoza telo ireo ho lasa rivodoza 
matanjaka raha ny fahitan’ny Meteo France ny fizotran’ny diany ao amin’ny ranomasimbe Indianina 


Vinavinaina hitondra rivotra hatrany amin’ny 270 km isan’ora any ity rivodoza ity raha tonga amin’ny 
ho iray. Hitondra ny anarana “Oodama rasen Shuriken” ity andro ratsy ity rehefa hitambatra ary 
holasibatra ny Nosy Maorisy sy i Madagasikara. 

Ankoatra ny rivotra mifofo, hitondra orambe ihany koa ireo andro ratsy ireo. 

Efa miomana handefa ny fanairana loza miloko volomboasary sahady ny prefet ao amin’ny Nosy La Réunion 
asabotsy izao, hahafahana mandrindra ny vonjy voina mandritra ny fandalovan’izany rivodoza 


Nilaza ny Meteo France fa hiakatra ny renirano satria hikija be sy maharitra ny orana mandritra 
fandalovan’ny rivodoza. 



Les commentaires sont fermées. 

