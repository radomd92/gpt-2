RUGBY - LALAO AFRIKANA 2019 :: HANDRAY ANJARA VOALOHANY ANY MARAOKA NY MAKIS VEHIVAVY • AORAHA

Manomboka miha­mafy ny fanaza­ran­tena. Nanom­boka tamin’ny volana janoary dia efa nanoman-tena 
andro ireo vehivavy mpilalao ny baolina lavalava ho an’ny olona dimy ambin’ny folo. Hiatrika ny 
faha-12 ny Lalao Afrikana, ny 23 aogositra ka hatramin’ny 3 septambra any Maraoka izy ireo. 

Sambany no nisy ny fifani­nanana ho an’ny sokajy seniors, amin’ity lalao ity, raha nisy hatrany 
sokajy tanora tany aloha, araka ny nambaran’i Antsoniandro Randrianorosoa, tale teknika nasionalin’ny 
malagasin’ny baolina lavalava. Mety amin’io ihany koa no hanatanterahana ny lalao fifanintsanana 
fiadiana ny amboara eran-tany hatao any Nouvelle Zélande amin’ ny taona 2021. Efa fantatra fa anisan’ny 
anjara amin’izany fifanintsanana izany i Madagasikara, Ouganda, Afrika Atsimo ary Zimbabwe. 
omanina amin’ity fanazarantena miaraka ity ihany koa ny fifanintsana­na ny Lalao Olympika, izay 
any Tokyo, ny 24 jolay ka hatramin’ny 9 aogositra 2020. 

Vehivavy miisa sivy amby enimpolo no efa nofanina nandritra ny telo volana. Isan’ ireo manohana 
indrin­dra ny rugby sokajy vehivavy, ny Japoney. Nanomboka tamin’ny taona 2017 no efa nandefa 
mpila-tsaka an-tsitrapo, i Yuki Nakano, izy ireo tamin’ny alalan’ny “Agence Japonaise de Coopération 
na ny Jica. 

Mbola nanamafy hatrany izany fanampiana hataon’ny Japoney amin’ny Malagasy izany hatrany ny 
baolina miisa dimampolo ho an’ny Malagasy Rugby, tamin’ ny herinandro lasa teo, nandritra ny fitsidihan’ny 
lefitra misahana ny Raharaham-bahiny japoney, Kenji Yamada, ny fanazarantenan’ireo mpilalao 
Tamin’io fotoana io ihany koa no nijery ifotony ny Kianjan’ ny Makis ity tompon’andrai­ki-panjakana 
ity. Nandritra izany no nihaonany tamin’ny minisitry Tanora sy ny fanatanjahantena, Tinoka Roberto 
ny filohan’ny Mala­gasy Rugby, Rakotomalala Marcel. Araka ny nohazavain’ ity farany dia manantena 
koa ny Federasiona malagasy fa hijery ny fampi­voarana ny fotodrafitrasa ihany koa ny Japoney 
ny minisitry ny Tanora sy ny Fanatanjahantena. 











Enregistrer mon nom, mon e-mail et mon site web dans le navigateur pour mon prochain commentaire. 



