AFENINA NOHO NY… FRANKOFONIA ? : 4’MI AN-JATONY NORAOFINA TENY ANALAKELY | NEWSMADA

Par Taratra sur 16/11/2016 

Manelingelina, na koa hampitsanga-menatra noho ny fandraisana ny frankofonia ? Asa, fa noraofina, 
nafindra toerana, etsy Isotry, ireo 4’Mi efa ho an-jatony, ny alin’ny alatsinainy, teo. Tafiditra 
anatin’ny fanadiovana ny tanàna ihany koa anefa izany. 



Tratran’ny fandraofana faobe ihany koa ireo 4’mi mpirenireny etsy Analakely sy ny manodidina. 
kaominina hitoby ao Isotry ny alin’ny alatsinainy teo ireo mpatory an-dalana rehetra. 

May ny endim-boanjon’ny CUA amin’ny fandraisana ny frankofonia ka andro vitsy alohan’ny hahatongavan’ny 
izao esorina izao koa ny 4’mi. 

Tahotry ny fahafaham-baraka ny vahiny? Henatra manoloana ireo vahiny hivezivezy eto Antananarivo 
fisian’ireo 4’mi mangataka sy matoritory an-dalana etsy sy eroa ka izao nandraisana fepetra haingana 
izao. 

Toy ny fepetra noraisina tamin’ireo posy sy sarety izay tsy tokony hanelingelina ny fifamoivoizana 
hanakorontana ny tanàna izao fepetra noraisina amin’ny mpatory an-dalana izao. 

Etsy andaniny, nilaza ny CUA fa tafiditra ao anatin’ny fanadiovana ny tanàna izay himasoany ny 
ireo tsy manan-kialofana, matory eny ankalamanjana sy eny amin’ny sisin’ny arabe. 

Nanomboka teo Analakely ambanin’ny Arcade nitohy teo Ambodifilao, nandalo teny amin’ny Petite 
ary nifarana teny Ambalavao Isotry ny fanesorana ireo 4’mi mpatory an-dalana. 

Manodidina ny 30 ireo fianakaviana tsy manan-kialofana. Nahatratra 100 mahery araka izany ireo 
nesorina. Nentanina izy ireo mba hiala amin’ireny toerana ireny ary tsy hiverina intsony satria 
ny lalàna, tsy azo atao ny matory an-dàlana. 

Tsy nijanona tamin’ny fanentanana ihany izany fa mba ho fitsinjovana ny hasin’ny maha-olombelona, 
misy toerana vaovao voatokana handraisana azy ireo ao amin’ny Seba (Service d’entretient des 
administratifs) Isotry izay nampitondraina ny anarana hoe «Akany Fianakaviana Miarina ». 

Kendrena hitoby amin’izany toerana izany ireo zaza aman-behivavy. Tsara ho fantatra fa mahazaka 
fianakaviana 80 eo ho eo ity toerana ity. 



Toerana hatoriana ihany 

Tonga teny an-toerana avokoa ireo fianakaviana nentanina. Ny minisitry ny Mponina sy ireo tompon’andraikitra 
avy ao amin’ny CUA no tonga nandray voalohany ireto tsy manan-kialofana ireto ka nanolotra bodofotsy 
tsihy isam-pianakaviana ary sakafo kely. Tsiahivina fa torimaso amin’ny alina ihany no hijanonan’izy 
ao amin’io toerana io (miditra amin’ny 5 ora hariva ary mivoaka amin’ny 5 ora maraina). 

Hisy ny fiahiana ara-tsosialy sy ny fampidirana azy ireo tsikelikely ao amin’ny rafi-piarahamonina 
ny fijanonan’izy ireo ao amin’io toerana io. 

Tsy mijanona hatreo ihany ity hetsika ity fa mbola hitohy manerana ireo toerana rehetra eto an-dRenivohitra. 
ny hanafoanana tanteraka ireo mpatory ankalamanjana mba hanomezana endrika vaovao an’Antananarivo 


Vahaolana maharitra no ilaina tsy hiverenan’ireny olona ireny hanaratsy endrika ny tanàna intsony. 



Les commentaires sont fermées. 

