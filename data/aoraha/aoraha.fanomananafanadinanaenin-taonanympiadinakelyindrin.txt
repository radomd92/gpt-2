FANOMANANA FANADINANA :: ENIN-TAONA NY MPIADINA KELY INDRINDRA HIATRIKA NY CEPE ETO ANTANANARIVO • AORAHA

Foibem-panadinana efatra amby efapolo no handraisana ny fanadinam-panjakana CEPE eto Antananarivo 
taona ity ho an’ny Fari-piadidim-pampianarana Antananarivo renivohitra. Miisa valo amby efa-polo 
enin-jato sy valo arivo sy roa alina ireo mpiadina amin’izany. Enina taona ny zandriny indrindra 
ity fanadinam-panjakana ity raha sivy amby roapolo taona kosa no zokiny indrindra. 

“Samy eny amin’ny CEG Anosibe izy roa vavy ireo no hanao fanadinana”, hoy ny tompon’andraikitra 
ny pedagojia eo anivon’ny Cisco Antananarivo renivohitra, tamin’iny herinandro lasa iny. 

“Nihena ny isan’ireo mpiadina ho an’Antananarivo renivohitra raha oharina tamin’ny taon-dasa”, 
ny fanampim-panazavany. Voalaza fa antony nampihena io antontan’isa io ny fahavitsian’ny zaza 
ny ray aman-dreny ankehitriny. Marihina fa amin’ny 27 aogositra no hotanterahana ny fanadinam-panjakana 
Etsy an-danin’izay, mbola milona tanteraka ao anatin’ny famerenana sy fanomanana io fanadinana 
ireo ankizy ankehitriny. Ho an’ny EPP Analakely, naverina mianatra hariva isan’andro ireo mpianatra 
fanazarana mandra-pahatongan’ny fanadinana. 

“Nampiana ny ora hanaovan’izy ireo famerenana ka mifandimby mampianatra azy ireo ny mpampianatra 
amin’ny kilasy T3, T4 sy T5. Misy fikambanana miantoka ny sakafo antoandron’izy ireo mandritra 
hoy Razafindranaivo Josée Nadia, talen-tsekoly. 

Marihina fa mbola hisy ny fanadinana CEPE andrana faharoa hataon’ny sekolim-panjakana tsirairay 
amin’ny 8 aogositra ho avy izao ankoatra an’ireo efa hataon’izy ireo amin’ny andavanandro. Ity 
farany ity izay ny Cisco no manome ny laza adina saingy samy manana ny fandaminany ny sekoly tsirairay. 









Enregistrer mon nom, mon e-mail et mon site web dans le navigateur pour mon prochain commentaire. 



