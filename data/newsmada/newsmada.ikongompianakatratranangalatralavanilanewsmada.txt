IKONGO: MPIANAKA TRATRA NANGALATRA LAVANILA | NEWSMADA

Par Taratra sur 27/02/2019 

Voasambotry ny polisy ao Ikongo ireo lehilahy roa mpianaka voarohirohy ho nangalatra lavanila 
milanja 32 kg, ny alahady lasa teo tao Sahalagnary. Raha ny fampitam-baovao avy amin’ny polisy, 
ela izy mianaka ireo no mangalatra lavanila maitso ary nambenan’ny polisy hatrany raha nikasa 
an’i Fianarantsoa miaraka amin’ireo lavanila halatra. Nitohy hatrany ny fikarohana sy ny fisavana 
polisy ka tratra tao an-tranon’ilay raim-pianakaviana ireo lavanila maitso efa vita lamina tsara 
anaty kitapo fitondra mandeha. Milanja 32,5 kg ny lanjan’ireo lavanila maitso ireo. Niaiky ny 
vitany izy mianaka ireto nandritra ny famotorana nataon’ny polisy ary nilaza fa efa ela ny nanaovan’izy 
izao asa ratsy izao. Fantatra fa isan’ny distrika matetika ahitana trangana halatra lavanila 
ny ao Ikongo. 



Les commentaires sont fermées. 

