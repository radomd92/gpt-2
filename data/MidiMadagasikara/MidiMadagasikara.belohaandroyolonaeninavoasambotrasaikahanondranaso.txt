BELOHA ANDROY : OLONA ENINA VOASAMBOTRA SAIKA HANONDRANA SOKATRA – MIDI MADAGASIKARA

Olona enina izay voarohirohy ho nikasa hanondrana zana-tsokatra an-tsokotsoko no naiditra am-ponja 
rehefa avy niakatra fitsarana tao Ambovombe Androy, ny fiandohan’ity herinandro ity. Tany amin’ny 
Lavanono, Kaominina Tranovao any amin’ny distrikan’i Beloha no fantatra fa nakan’ireto mpanao 
sokatra ireto ireo zana-tsokatra maromaro. Saika hafatratra tao anaty fiara ireto biby arovana 
no tra-tehaky ny fokonolona teo an-tanàna, ny herinandro lasa teo iny, ary ireto farany avy eo no 
ny mpitandro filaminana, hoy ny vaovao. 




















