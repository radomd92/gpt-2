FAHATAPAHAN-JIRO  : MANOVA NY FOMBA FIAINAN’NY ISAN-TOKANTRANO | NEWSMADA

Par Taratra sur 11/02/2017 

Efa zary fahazaran’ny ankohonana eto Antananarivo sy ny manodidina ny fahatapahan-jiro. Nanova 
fomba fiainan’ny isan-tokantrano izany tato ho ato. Tsy maintsy iainana ny fiainana na manafintohina 
ny delestazy. 



Tsy voafaritra mazava intsony ny fahatapahan-jiro eto Antananarivo na dia misy aza ny lisitry 
faritra sy ny ora hanatanterahana ny delestazy. Miala ao an-trano maraina, tapaka ny jiro. Mody 
an-trano ny hariva, mbola tapaka ny jiro. 

Miverina mampiasa saribao andrahoana sakafo ny ankamaroan’ny olona. Amin’ny fotoanan’ny raharaha 
an-tokantrano mihitsy no tapaka ny jiro ka tsy maintsy mitaina saribao anenjehana ny sakafon’ny 


Torak’izany ny fipasohana ny lamba izay tsy maintsy hatao amin’ny fera saribao vokatry ny fahatapahan-jiro 
sy sesilany tsy misy farany. 

Atao aloha ihany koa ny famerenan-desona sy ny fianaran’ny mpianatra amin’ny hariva satria tsy 
jiro manazava raha tsy amin’ny 10 ora alina, fotoana tokony efa hatoriana. Mahatsapa ny ray aman-dreny 
ny mpampianatra ireo ankizy amin’ny ambaratonga voalohany fa midina ny fari-pahaizan’ny ankizy 
anatin’ny herinandro maromaro nahamafy ny delestazy. 

« Ao anatin’ny telovolana faharoa, herin’ny fampianarana anefa isika ankehitriny izay tokony 
mpianatra mafy satria eto no tena mafimafy ny fianarana izay tokony hanaovana famerenana isan-kariva 
, hoy ny mpampianatra. 

Tsy maintsy vitaina aloha torak’izany ny fikarakarana ny sakafo hariva sy ny fanomanana ny ampitso, 
ny hazavan’ny masoandro satria tsy misy jiro rehefa miha hariva. 

Rehefa mifoha amin’ny maraina, tsy maintsy mandrehitra labozia hanazava ny kenokenona sy ny fiomanana 
mandra-pazavan’ny andro. 

Miampy ny rotorotom-piainan’ny ankohonana eto Antananarivo noho ny hamafin’ity fahatapahan-jiro 
Vao maika mampikorontana ny rarin-tsaina izany rehetra izany tovonan’ny fahantrano efa miantraika 
vilanin’ny rehetra. 



Les commentaires sont fermées. 

