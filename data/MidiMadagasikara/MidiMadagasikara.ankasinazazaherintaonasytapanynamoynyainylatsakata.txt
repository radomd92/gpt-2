ANKASINA : ZAZA HERINTAONA SY TAPANY NAMOY NY AINY, LATSAKA TANATY RANO – MIDI MADAGASIKARA

Ny loza tokoa tsy mampilaza rehefa ho tonga. Zazakely iray vao herintaona sy tapany monja no namoy 
ainy, ny alarobia lasa teo teny amin’iny faritra Ankasina iny. Latsaka tao anaty rano ity zaza ity 
namoy ny ainy nony avy eo. Tokony ho tamin’ny 11 ora antoandro teo no niseho ny loza raha ny loharanom-baovao 
Nanasa lamba teny amin’iny faritra io ny reniny ary nametraka an’ilay zaza teo akaikiny. Nihodina 
monja, nandeha nanahy ireo lamba avy nosasàna ity renim-pianakaviana ity no niseho tampoka ny 
nampoizina. Tsy fantatra mantsy izay nahazo ilay zaza, fa nianjera tao anatin’ilay rano nanasana 
ity zaza ity. Tsy nisy nahita ary tsy nisy akory afaka namonjy. Ilay reniny niverina avy nanahy lamba 
nahita azy efa tsy nihetsika intsony sy toa tsy nisy aina intsony tao anaty rano. Nentina novonjena 
amin’iny tobim-pahasalamana haingana, saingy indrisy fa efa vatana mangatsiaka sisa. Nalefa 
hatrany teny amin’iny tranom-paty moa ny razana natao fitsirihana ary efa nomena ny fianakaviana 
eo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

