IVATO AÉROPORT  : MANAMARIKA NY FAHA-45 TAONA NIJOROANY NY TAXI AGRÉÉ | NEWSMADA

Par Taratra sur 27/04/2018 

Feno 45 taona ny nijoroan’ny vondron’ny kaoperativa Taxi agréé miasa eo amin’ny seranam-piaramanidina 
Hosokafana amin’ny fomba ofisialy, ny asabotsy izao, amin’ny alalan’ny fanompoam-pivavahana 
hatao ao amin’ny FJKM Vavahadin’ny lanitra izany fankalazana ny faha-45 taona izany. 

Hitohy amin’ny fifaninanana fanatanjahantena iarahan’ny Ucoti sy ny sampandraharaha maro amin’ny 
Ivato izany ny atoandro. 

Hotanterahina ny 27 jolay kosa ny ivon’ny fankalazana izay hanetriketrika raha ny tatitra nataon’ny 
lefitry ny Ucoti, Andrianandrasana Rodrigue Samson. Hisy ny fizarana mari-pankasitrahana sy 
ho an’ireo nahavita be teo amin’ity asa ity. 

Voafetran’ny didy aman-dalàna navoakan’ny minisiteran’ny Fitaterana ho 100 ny Taxi agréé miasa 
amin’ny seranam-piaramanidina Ivato. Mivondrona anaty kaoperativa enina izy ireo. Manana ny 
sy ny fifampifehezana anatiny izy ireo. Hentitra ny fanarahana ny bokin’andraikitra hahamarin-toerana 
asa atao sy hanomezana fahafaham-po ny mpandeha.Voafaritra anatin’izany ny saran-dalana iraisana 
ny halaviran’ny toerana. Tsy maintsy fiara latsaky ny 10 niasana ihany koa no ampiasaina hanaovana 
fitaterana manokana ireo vahiny migadona eo amin’ny seranam-piaramanidina izany. Manana hadiry 
dm3 ny fitoeran’entana ary tokony hahazaka olona dimy miaraka amin’ny mpamily ny fiara ampiasaina. 

Hatao indroa isan-taona ny fitiliana ny fiara. Ankoatra izay ny fitiliana manokana izay hentitra 
raha mamaly ny voalaza ao anatin’ny lalàna na tsia ilay fiara. Iarahan’ny sampandraharahan’ny 
an-habakabaka, ny mpitantana ny toeram-piantsonana dia ny orinasa Ravinala Airports, ny zandarimaria 
Ivato, ny ACM ary ny filohan’ny Ucoti sy ny filoha lefitra ny fitiliana ireo fiara ireo. 



Les commentaires sont fermées. 

