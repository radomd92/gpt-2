FANAFIHANA NY M’VOLA : TSY METY MISY MITENY NY MANODIDINA – MIDI MADAGASIKARA

Efa nalefa ny fanadihadiana teo amin’ny manodidina sy ireo izay mety ho nahita ireo jiolahy nanafika. 
mbola tsy namokatra izany hatramin’izao satria nanidy vava avokoa izay nanontaniana. Ny anton’izany 
noho ny tahotra sao hisy valifaty na koa tahotra ny mpitandro filaminana. Hatreto dia miompana 
fitsirihana ny bala izay nitifirana ny rindrina ny fanadihadiana. “Anatin’ny fanadihadiana 
izahay ary ny tsikaritra dia nananosarotra izany ny tsy fijoroan’ny olon-tsotra vavolombelona” 
ny fanazavana azo tamin’ny pôlisy. Raha tsiahivina dia vola 11 tapitrisa ariary tao anaty sakaosy 
nentin’ny olona iray nandeha “scooter” no noraofin’ireo jiolahy roa mitam-basy. Rehefa avy nitifitra 
izy ireo dia nivoaka toa ny olon-tsotra ary nandeha tsy nisy fanahiana teny amin’ny arabe. Izany 
marobe no nahita azy roalahy niaraka tamin’ny basy sy ny vola. Na izany aza anefa tsy nisy iray akory, 
nitantara izay hitany. Tsy mainka ve ny toa izany mandrisika ny jiolahy handroba? 



