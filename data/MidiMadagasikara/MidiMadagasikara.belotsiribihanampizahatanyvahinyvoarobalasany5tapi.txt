BELO TSIRIBIHANA : MPIZAHA TANY VAHINY VOAROBA, LASA NY 5 TAPITRISA AR – MIDI MADAGASIKARA

Mpizaha tany vahiny miisa sivy no niara-dalana, ny roa tamin’izy ireo mbola zaza, teratany malagasy 
ny telo izay mpitari-dalana mpitondra vahiny avy eto Antsirabe. Niharan’ny herisetra sy fandrobana 
ireo ny alahady lasa teo raha nikasa ho any amin’ny toerana antsoina hoe Anisinapela Belo Tsiribihana, 
toerana ity dia mahasarika mpizahatany tokoa. Jiolahy miisa valo lahy no voalaza fa nanao ny fanafihana 
ny roa tamin’izy ireo nitondra basy, araka ny fantatra. Teo am-piomanana hiondrana anaty lakana 
ny reniranon’i Tsiribihana ireto vahiny ireto no nipoitra tampoka ireo jiolahy ary avy hatrany 
nandrahona tamin’ny basy, ny sasany kosa namatotra ireo vahiny sy ny mpitondra azy. Tapitra noraofin’ireo 
avokoa rehefa fananana lafo vidy, ankoatra izay ny vola rehetra tany amin’ireto vahiny ireto, 
fa hatramin’ilay zaza roa aza dia nosavainy ihany koa. Voalaza fa vola 5 tapitrisa ariary no lasan’ireo 
ankoatra ny entana lafo vidy voalaza etsy ambony. Ireo mpitsaika lakana koa nafatotra avy eo nahohoka 
anaty lakana tsy hijery ny tavan’ireo jiolahy. 

Rehefa izany, nitsoaka nandositra ireo jiolahy, niezaka namaha ny fatorany ireo mpitondra lakana 
namaha ireo vahiny, zay vao nampandre ny mpitandro filaminana. Tsy nisy tratra ireo olon-dratsy 
misokatra ny fanadihadiana. 




















