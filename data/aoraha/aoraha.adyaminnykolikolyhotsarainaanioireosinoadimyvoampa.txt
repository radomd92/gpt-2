ADY AMIN’NY KOLIKOLY :: HOTSARAINA ANIO IREO SINOA DIMY VOAMPANGA HO NANONDRANA OLONA AN-TSOKOSOKO • AORAHA

Hisantatra ny raharaham-pitsa­rana andiany fahadimy, eny amin’ny Fitsa­rana manokana misahana 
kolikoly (Pac) 67 Ha, anio ireo Sinoa dimy sy Malagasy efatra voampanga ho nanondrana olona an-tsokosoko. 
efa tokony notsaraina tamin’ny raharaham-pitsarana andiany fahaefatra natao tamin’ny 14 oktobra 
teo izy ity. 

Nahemotra anio ny fotoam-pitsarana noho ny tsy fahatongavan’ny mpandika tenin’ireo Sinoa teny 
Pac 67 Ha tamin’ny andron’ ny fitsarana. Niantso ny fiara­ha-miasan’ny masoivohon’i Shina ireo 
ao amin’ity Fitsarana manokana miady amin’ny kolikoly etsy 67 Ha ity, ka tapaka fa anio no haverina 
ny raha­raha. 

Ankoatra izay dia fantatra fa taratasin’ady valo hafa izay ahitana raharaha vola sandoka, fanondranana 
an-tso­kosoko ary fanodinkodinana volam-panjakana no hotsa­raina eny an-toerana. Olona telopolo 
no voampanga amin’ireo, araka ny fampitam-baovao nomen-dRakotomahefa Mamy Tantely, Tonia mpampanoa 
eny amin’ny Pac 67 Ha, omaly. 

Tsiahivina fa raharaha efatra amby telopolo amin’ ireo roa amby enimpolo tokony hovitaina hatramin’ny 
taona 2019 no efa voatsara. Olona miisa efatra amby telopolo no namoahan’ny Fitsarana didy fana­saziana. 
ireo nogadraina an-tranomaizina, nisy kosa ireo voasazy hiasa an-terivozona, nisy ireo nampandoa­vina 
sy lamandy ary nisy ireo nogadraina sady nampan­doavina onitra. 











Enregistrer mon nom, mon e-mail et mon site web dans le navigateur pour mon prochain commentaire. 



