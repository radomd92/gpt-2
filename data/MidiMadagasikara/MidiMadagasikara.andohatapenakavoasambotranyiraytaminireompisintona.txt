ANDOHATAPENAKA : VOASAMBOTRA NY IRAY TAMIN’IREO MPISINTONA FINDAY ANATY FIARA – MIDI MADAGASIKARA

Voasambotra i Papozy ! Lehilahy iray monina eny amin’iny faritra Andohatapenaka iny, ary efa kalaza 
amin’ny resaka fanendahana sy fisintonana finday anaty fiara no saron’ny pôlisy avy ao amin’ny 
fahafito etsy 67ha, ny talata lasa teo. Vehivavy iray no lasibatra tamin’io fotoana io, raha avy 
ny zanany nandeha nianatra izy. Finday avo lenta iray no lasan’i Papozy tamin’io fotoana io. Ny 
nampoizin’ity mpanendaka rain-dahiny sy ikohizana ity anefa, dia nisy nahafantatra teny an-toerana 
Nametraka fitarainana avy hatrany tany amin’ny pôlisy ilay ramatoa voaendaka. Tsy nisalasala 
koa ilay olona nahafantatra an’i. Papozy, nanoro ny trano fonenany teny amin’iny faritra Andohatapenaka 
Eo anatrehan’ny tsy fandriampahalemana manjaka eny amin’iny faritra iny, dia tsy niandry fotoana 
ireo mpitandro filaminana fa avy hatrany dia nanao bemidina teny an-toerana. Vao nahatazana ireo 
kosa ilay mpanendaka dia nitsoaka, saingy voasambotra ihany nony farany. Omaly moa ity tovolahy 
no natolotra ny Fampanoavana. 




















