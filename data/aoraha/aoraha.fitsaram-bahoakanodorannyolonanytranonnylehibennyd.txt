FITSARAM-BAHOAKA :: NODORAN’NY OLONA NY TRANON’NY LEHIBEN’NY DISTRIKAN’I PORT BERGÉ • AORAHA

Voatery nanavotra aina ny lehiben’ ny distrikan’i Port Bergé sy ny vady aman-janany, omaly. Notafihin’ny 
olona an-jatony maro izy ireo. Nodoran’ireo olona ny tranony, ka may tsy nisy noraisina tao daholo, 
ireo entany, na ireo fitaovam-panjakana. 

Olana teo amin’ny fampidirana am-ponja olona telo voalaza fa nanao tavy sy nitrandraka ala tao 
toerana arovana iray no niteraka an’izao loza izao. Nisy olona am-polony nosamborina, tamin’ny 
Nisy tamin’ izy ireo no voalaza fa naiditra am-ponja vonjimaika. Tezitra ireo andian’olona avy 
amin’ny kaominina Tsimiha-Andranomena I, izay misy an’ilay faritra arovana manodidina ny 74 
hektara, sady toeram-ponenan’ny havan’ireo olona ireo. 

Nitety birao samihafa 

Nandeha an-tongotra niakatra tao Port Bergé izy ireo, omaly, sady nitaky ny famoahana ny havany. “Tao amin’ny tobin’ny zandarimaria izy ireo saingy tsy afa-po dia nankeny amin’ny fonja. Tsy nahafaly 
ireo ihany koa ny tao am-ponja, ka lasa teny amin’ny biraon’ny Bongolava maitso izay mitantana 
faritra arovana ireto andian’ olona ireto. Nopotehin’ izy ireo avokoa ireo fitaovana tao amin’io 
io. Nankany amin’ny talen’ ity Bongolava maitso ity ry zareo, taorian’izay. Nopotehin’izy ireo 
koa ny entana rehetra tao amin’ilay trano. Vita izay dia teny amin’ny tranon’ ny lehiben’ny distrika 
ireo no nandoro ny tranon’ity farany”, araka ny nampitain’ny loha-ranom-baovao avy any an-toerana. 

“Didim-panjakana no nanaovana an’io faritra io ho arovana, telo taona lasa izay. Misy hatrany 
ireo olona manao tavy sy mitrandraka ny faritra na izany aza. Nampitandrina ny Bongolava maitso 
ny herintaona, nitaona ireo olona mba tsy hanohy izany intsony. Nisy ireo niala fa misy kosa ireo 
ny fambolena sy ny fitrandrahana ataony. Izay no nahatonga ny fisamborana tamin’ny herinandro lasa”, 
i Jafasy Bruno, lehiben’ny distrikan’i Port Bergé, tamin’ny antso an-tariby omaly. 









Enregistrer mon nom, mon e-mail et mon site web dans le navigateur pour mon prochain commentaire. 



