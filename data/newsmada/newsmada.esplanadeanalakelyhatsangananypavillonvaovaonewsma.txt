ESPLANADE ANALAKELY: HATSANGANA NY PAVILLON VAOVAO | NEWSMADA

Par Taratra sur 22/07/2017 

Ho fanatsarana ny tsenan’ ny kaominina Antananarivo Renivohitra, hisy ny Pavillon vaovao izay 
ben’ny Tanàna Ravalomanana Lalao, etsy amin’ny Esplanade Analakely. Natokana ho an’ireo mpivarotra 
ampitan’ny pavillon izay tafiditra ao anatin’ny « kiosque » sy ireo mpivarotra sakafo efa teo taloha 
ao amin’ny “Abris vitre” Esplanade Analakely na trano vy izany fotodrafitrasa izany . 

Natao ny fanamboarana satria efa tonta sy simba ny tranon’ireo mpivarotra sakafo ireo. Nisy rahateo 
fangatahan’ireo mpivarotra ny hanamboarana izany. Efa nisy ny fifampidinihana teo amin’ny kaominina 
ny mpivarotra niaraka tamin’ny fametrahana ny tetiandro. Marihana fa atao mitovy amin’ny pavillon 
ny endrik’izany fotodrafitrasa izany . 

Mbola hisy koa ny fanorenana fotodrafitrasa hataon’ny kaominina Antananarivo Renivohitra na 
lot 2 etsy amin’ny parking Esplanade, hametrahana fiara sy mpivarotra amoron-dalana mahazaka 
500. 

Any ambony kosa misy ny “box” hitoeran’ireo mpivarotra tafo lanitra. Tanjona ny tsy hisian’ny 
amoron-dalana intsony eo Analakely sy ny manodidina. Efa misy ny toerana hamindrana ireo mpivarotra 
“abris vitre” mandra-pahavitan’ny fotodrafitrasa ka hotanterahina ao anatin’ny telo volana 
asa. 

Tsiahivina fa lany tao amin’ny fivorian’ny filan-kevitra monisipalin’ny kaominina Antananarivo 
ny taona 2016, fa asiana ny “Avis d’appel à manifestation d’intérêts” mikasika ny tetikasa fanatsarana 
tanàna eo amin’io Esplanade Analakely io, namoahana ny fanapahana laharana faha-009/CM/Délib.16, 
16 désambra 2016 teo. 



Les commentaires sont fermées. 

