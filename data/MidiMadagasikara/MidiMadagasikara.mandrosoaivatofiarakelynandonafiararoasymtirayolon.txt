MANDROSOA IVATO : FIARA KELY NANDONA FIARA ROA SY MÔTÔ IRAY, OLONA TELO NARATRA MAFY – MIDI MADAGASIKARA

Nandriaka indray ny rà teny amin’iny lala-migodanan’Ivato iny omaly. Fiara kely iray no nifatratra 
amina fiara roa, rehefa avy nifaoka môtô teo an-tsisin-dalana. Vokany: olona telo no naratra mafy, 
ilay mpitondra môtô, ny mpamily an’ilay fiara kely ary mpandeha iray hafa tao amin’ireo fiara voadona. 
fantatra mazava izay antony nahatonga ny loza, raha ny filazan’ireo nanatri-maso. Ny hany hita 
an-toerana dia mafy ny fifandonana, antony iray hilazàna fa nandeha mafy ity fiara kely marika 
ity. Heverina fa mety ho tsy nahatana ny familiana intsony ny mpamily teo am-pidirana fiolanana 
nifaoka môtô iray nijanona teo amoron’arabe. Noho ny hamafin’ny fandehanana anefa dia nipitika 
fiara ity ary niafara teny amin’ireo fiara nifanena taminy, fiara tsy mataho-dalana iray sy taxi-be 
iny lalana iny. Potika tsy nisy noraisina ilay môtô “honda” voafaoka voalohany. Nipitika mihitsy 
moa ilay mpitondra izany, raha ny filazan’ireo mponina ihany. Potika ihany koa ny alohan’ny ilay 
nandona, nifanandrify teo amin’ny toeran’ny mpamily, antony nahavoa mafy ity farany. Torak’izay 
koa no nahazo ireo fiara roa hafa voadona. Mpandeha iray tao anatin’ilay taxi-be kosa no naratra 
koa noho ny fahavoazana hatrany. Nentina avy hatrany namonjy toeram-pitsaboana ireto naratra 
raha ny fanazavàna azo teny an-toerana ary efa nahazo ny fitsaboana sahaza azy. Mazàna tokoa dia 
fakam-panahy handeha mafy avokoa ireo fiara mindrana an’iny lalana iny, noho izy io malalaka tsara. 
ihany anefa etsy an-danin’izay ireo fiolanana mety hampidi-doza, toy ity nitranga teo Mandrosoa 
Efa maro rahateo ireo lozam-pifamoivoizana namoizana ain’olona teny an-toerana. Tokony hitandrina 
izany ny tsirairay ary tokony hisy ny fepetra horaisin’ireo tompon’andraikitra isanisany hisorohana 
loza toy izao. 




















