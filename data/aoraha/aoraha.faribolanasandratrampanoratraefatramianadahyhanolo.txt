FARIBOLANA SANDRATRA :: MPANORATRA EFATRA MIANADAHY HANOLOTRA NY « LAZON’ADY » • AORAHA

Samy nanomboka nano­ratra tamin’ny fahatanorany. Gazela Meva, Tsitohery, Aro ary i Riso Lalason 
no hanolotra ny hakanton’ny diam-peniny, etsy amin’ny Cercle Germano-Malagasy, ny tolakandron’ny 
27 oktobra ho avy izao. 

« Lazon’ady», antsan-tononkalo miara-dalana amin’ny hetsika fanaon’ny Faribolana Sandratra 


Azo sokajiana ho isan’ ireo mpanoratra lazondazony amin’ny taona izy efatra mianadahy ireo satria 
nanomboka nampihodina ny Faribolana Sandratra, tany amin’ny taona 1990 tany ho any, niaraka tamin-dry 
José, Lydiary, Elie Rajaonarison, Ilay, Ranöe sy ireo maro hafa…“Lazon’ady”, satria tsy difotry 
fotoana sy ny zava-misy maro nitranga teto amin’ny firenena fa mbola nikiry nanoratra ihany. Noho 
fangatahan’ny mpikambana maro ny antony nika­rakara izao hetsika izao”, hoy i Riso Lalason. Marihina 
“Lazon’ady” ihany koa ny lohatenin’ny boky mirakitra ny tononkalon’izy ireo, izay hokaloina 
an-tsehatra, amin’io fotoana io. 

Anisan’ny mampiavaka ireto mpanoratra efatra mianadahy ireto ny sehatra namolavola ny tsirairay 
anatin’izay fotoana naharitra tsy nahitana azy ireo izay. Misy ny miantsoroka ny asan’ny mpanabe, 
ny eo amin’ny tontolon’ny fitsa­boana, ao ny mikirakira ny sary eo anivon’ny asa fanaovan-gazety…Toy 
koa ny asa soratra ataon’izy ireo. Tsy tononkalo ihany fa samy havanana amin’ny fanoratana tantara 
no mpano­ratra sombin-tantara ihany koa izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



