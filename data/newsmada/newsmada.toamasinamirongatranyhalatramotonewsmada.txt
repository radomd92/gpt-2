TOAMASINA  : MIRONGATRA NY HALATRA MOTO | NEWSMADA

Par Taratra sur 29/12/2016 

Saika raikitra ny fifanjevoana tao Tanambao fahadimy parisela 13/73 Toamasina ny alin’ny Krismasy 
teo. Raha mbola revo tamin’ny fankalazana ny fetin’ny Krismasy ny rehetra, niditra tao an-tranon’olona 
ny tovolahy iray monina sy mipetraka ao amin’ny renim-pianakaviana iray. Nalain’ity tovolahy 
avy hatrany ny moto-n’olona nipetraka teo andavarangana. Tsikaritry ny tompon-trano anefa izany 
mbola navoakany tao an-trano ihany. Tratran’ny tompony teo am-pamelomana ity moto ity ilay jiolahy 
raikitra ny horakoraka sy ny fifanjevoana. Vory lanona avy hatrany ny olona nahitana izany ka nikasa 
fitsaram-bahoaka ilay mpangalatra. Niitatra ny raharaha ka tonga hatrany amin’ny tokantranon’ilay 
mpandraharahan’ny fonja ipetrahan’ity tovolahy tratra nangalatra ity. Voalazan’ny loharanom-baovao 
io ramatoa mpandraharahan’ny fonja io no mitaiza ity tovolahy ity, saingy izy nivadika nanao asan-jiolahy 
Tonga teny an-toerana naka azy ny polisy taorian’izay. Mitohy ny famotorana. 



Les commentaires sont fermées. 

