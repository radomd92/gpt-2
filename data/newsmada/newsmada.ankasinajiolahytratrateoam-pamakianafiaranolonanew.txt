ANKASINA  : JIOLAHY TRATRA TEO AM-PAMAKIANA FIARAN’OLONA | NEWSMADA

Par Taratra sur 30/05/2017 

Saron’ny polisy avy ao amin’ny boriborintany fahafito teny Ankasina, ny asabotsy vao mangiran-dratsy 
jiolahy roa tratra teo am-pamakiana fiaran’olona mipetraka amin’ny sisin-dalana eny amin’iny 
Ampasika iny. Nandritra ny fisafoana nataon’ny polisy tamin’iny faritra iny no nahatazana ireo 
lahy teo am-pisokirana ilay fiara. Nitsoaka avy hatrany ry zalahy raha vao nahatsikaritra ireo 
Raikitra ny fifanenjehana ka tratra ny iray raha tafaporitsaka kosa ilay namany. Nentin’ny polisy 
fanadihadiana ilay jiolahy iray tratra ka tamin’izany no nahafahana nisambotra ny namany iray 
lavitra teo. Niaiky ry zalahy fa tena mpanao ity asa famakiana fiaran’olona ity. 

Fa saron’ny polisy, ny asabotsy alina teo teny 67 ha koa ireo roa lahy malaza ratsy amin’ny fanendahana 
an-toerana. Misy hatrany ny fisafoana ataon’ny polisy amin’iny faritra ka tamin’izany no nahasamborana 
ireo teo am-panendahana olona tratra hariva mandalo eny an-toerana. Maro ireo olona efa nitondra 
tamin-dry zalahy, araka ny fanazavan’ny polisy. 



Les commentaires sont fermées. 

