BAOLINA LAVALAVA – « GOLD TOP 20 » :: LAVON’NY CNAPS NY COSFA, TOMPONDAKA FARANY • AORAHA

Ratsy fanombohana ny dian’ny klioba Cosfa nandritra ny fifaninanam-pirenena amin’ny baolina 
na ny “Gold Top 20”. Lavon’ny Cnaps tamin’ny isa 21 noho 17 ireo Bebaoty tamin’ny sabotsy lasa teo 
amin’ny kianja Makis Andohantapenaka. Vokatra tsy nampozina ho an’ity tompondakan’i Madagasikara tamin’ny taon-dasa sy laharana faharoa 
fifaninanana teto amin’ny ranomasimbe Indiana, tamin’ny volana avrily teo. 

Nitarika ny lalao ihany ny Cosfa nandritra ny fizaram-potoana voalohany (17 noho 6). Randriambololona 
ao amin’ny Cosfa ihany koa no nanatitra ny baolina nentin-tanana voalohany tany amin’ny minitra 
ambin’ny folo nilalaovana. 

Nivadika anefa ny isa tany amin’ny fizaram-potoana faharoa. Nijanona ho fito ambin’ny folo ny 
azon’ny Cosfa. Nifoha tamin’ny torimasony kosa ny mpilalaon’ny Cnaps tany amin’ny efapolo minitra 
tamin’ny fizaram-potoana faharoa. Vao lalao voalohany anefa iny. Ho hita indray ny vokatra amin’ny fihaonanana manaraka. Hitohy 
faran’ny herinandro kosa ny lalao ho an’ireo klioba hafa eny amin’ny kianja Makis hatrany. 











Enregistrer mon nom, mon e-mail et mon site web dans le navigateur pour mon prochain commentaire. 



