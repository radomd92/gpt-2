AMBATONDRAZAKA : MITOHY MIJOJO NY  ORANA, MARO IREO TRANO NO  DIBO-DRANO – MIDI MADAGASIKARA

Nirotsaka toa saika isanandro ny orana taty Ambatondazaka tato ho ato. Saika tsentsina avokoa 
ireo lakandrano eto amin’ny tampon-tanana noho ny fanarian’ireo mponina fako amin’ireo lakandrano 
. Niakatra araka izany ny rano ka betsaka ireo efa ho any am-balahana ny rano ao an-trano, potika 
entana, tafiditra any an-trano ny loto sy ny fotaka, indrindra amin’ireo toerana iva toy ny tao 
Abatoara sy Amparihikely. Nidina ifotony nanadio izany tatatra izany niaraka tamin’ireo fitaovana 
nomen’ny BNGRC ny prefekitiora sy ny kaominina ary ireo tsara sitrapo teto amin’ny renivohitry 
faritra, ka nahafaly ireo vahoaka izany. Nanambara ny ben’ny tananan’Ambatondrazaka, Atoa Rafidimanana 
fa tokony tsy hanary fako ao anaty tatatra intsony ny mponina fa lasa manentsina ny tatatra izany 
mahatonga tondradrano eto amin’ny renivohitra. 




















