MAHAJANGA: MATY ROTIKY NY BALAN’NY JIOLAHY NY MPIAMBINA KIOSKA IRAY | NEWSMADA

Par Taratra sur 17/09/2018 



Tsy mandry fahalemana ny ao antampon-tanànan’i Mahajanga, amin’izao fotoam-pialan-tsasatra 
Lasibatry ny jiolahy mirongo fitaovam-piadiana mahery vaika ny mpiambina kioska iray. 

Nandriaka vao maraina indray ny ra tao amin’ny Bois Sacré Mahajanga, ny asabotsy teo. Raim-pianakaviana 
lavon’ny balan’ny jiolahy, ny asabotsy tamin’ny 7 ora maraina. Araka ny fampitam-baovao voaray, 
kioska iray ao an-toerana ity raim-pianakaviana namoy ny ainy ity. Nanafika olona teo amin’ny 
niambenany ireo jiolahy ka nanaraka an-dry zalahy nanenjika avy aoriana ity raim-pianakaviana 
Lasan’ireo mpanafika, nandritra ity fanafihana ity, ny vola hampiasaina ao amin’ilay kioska 
amin’ny Bois Sacré izay toeram-piasan’ilay raim-pianakaviana ihany. Roa lahy nitondra basy 
ireo jiolahy tompon’antoka tamin’ity fanafihana ity sady tsy nisaron-tava. Tsy nihambahamba 
notifirin’izy ireo avy hatrany ilay raim-pianakaviana nanenjika avy aoriana. Vokany, maty tsy 
izy. Lasa nitsoaka niaraka tamin’ny vola kosa ireo olon-dratsy. Nitangorona vetivety ny olona 
nahita ilay raim-pianakaviana voatifitra. Efa somary be olona nifamezivezy rahateo teny an-dalana 
fotoana nitrangan’ny fanafihana io, saingy tsy nanampo na inona na inona raha tsy ny poa-basy nirefotra 
ka nampianjera ilay niharam-boina. Fotoana fohy taorian’izay, tonga nanao fanadihadiana teny 
ny polisy. Mitohy ny fikarohana ireo jiolahy tompon’antoka tamin’ity fanafihana ity. 



Les commentaires sont fermées. 

