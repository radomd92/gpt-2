FANAHIANA FIANJERANA :: VELONA SAHADY NY FITAINTAINAN’ IREO MPONIN’AMBANINAMPAMARINANA • AORAHA

Mbola mandry tsy lavo loha. Mitaintaina sahady ny amin’ny mety hisian’ny fianjerana vato na fihotsahana 
loza isan-karazany ny eny amin’ny fokontany Ambaninampamarinana taorian’ny fiverenan’ireo 
niala tamin’ny tranony eny an-toerana, efa ho iray volana mahery izao. 

“Voalazan’ny teknisian’ny Biraom-pirenena misahana ny loza voajanahary na ny BNGRC fa mbola 
vato roapolo eo ho eo ahiana hianjera amin’ny fotoana rehetra ety amin’ny manodidina . Tsy mbola 
hevitra tapaky ny fokontany amin’ny hanesorana na hamelana ireo olona ireo hipetraka ety mandritra 
fotoam-pahavaratra. Ny fanaovana tatitra sy fangatahana amin’ny tompon’andraiki-panjakana 
no ataonay . Eo koa ny fanentanana ny mponina ho mailo hatrany”, hoy Raharison Jean Claude, filohan’ny 
Ambaninampamarinana , omaly. 

Anisan’ny olana mipetraka ho an’ny tompon’andraikitry eo ny fokontany ny tsy hahafahany manentana 
mponina hiala amin’ny tranony satria tsy mbola misy toerana natokana ho azy ireo. “Ny sivifolo 
mponina no niverina avokoa, afa-tsy ireo rava trano vokatry ny fianjerana farany”, hoy ny fanampim-panazavany. 

Nambaran’ny loharanom-baovao avy amin’ny BNGRC kosa fa miandry ny valin’ny fanadihadiana tamin’ 
fitsirihana ireo vatobe eny Manjakamiadana no hahafantarana ny tokony hialan’ireo mponina na 
eny amin’ny toerana misy azy ireo satria efa fantatra ny tena zava-misy marina miafina any ambanin’ireo 
aorian’izay. Marihina fa efa vita ny fitsirihana saingy mbola miandry ny famoahana ny tatitra 
izany. 









Enregistrer mon nom, mon e-mail et mon site web dans le navigateur pour mon prochain commentaire. 



