FAMPIANARANA AMBONY :: KENDRENA HALOA AMIN’NY FOTOANA IRAY NY VATSIM-PIANARANA • AORAHA

Manam-pikasana hisoroka ny savorovoro lava miseho eny amin’ny fampianarana ambaratonga ambony 
minisitera mpiahy. Fantatra, ohatra, fa haloa amin’ny fotoana iray ny vatsim-pianarana ka ny 
tsirairay no hitantana izany. Eo ihany koa ireo paikady momba ny fomba fiasa handaminana ny fampianarana 
ambony. 

Nampitain’ny minisitry ny Fampianarana ambony sy ny fikarohana ara-tsiansa, Rejo-Fienena Felicitée, 
ny fametrahana tamin’ny fomba ofisialy ny filohan’ny Oniversiten’i Toliara, Razafiarison Andriamanantena, 
ny faran’ny herinandro lasa teo fa: « hoampiharina amin’ny oniversite ny rafitra fanadihadiana 
ny diplaoma hosoka sy ny ady atao amin’ny kolikoly ». 

“Lalan-tokana amin’ny fiakarana grady sy fidirana ho mpampianatra ny fahaizana”, hoy ihany izy. 

Nametraka fandaharanasa ho an’ny telo taona ho avy hitantanany ny oniversite kosa ny filoha vaovaon’ny 
Toliara. “Ny hisoroka ny fitokonan’ny mpianatra mihitsy no tanjoko ka hojerena manokana ny fampandrosoana 
tontolon’ny sosialy sy ny fiainan’ny mpianatra”, araka ny fampanantenany. 











Enregistrer mon nom, mon e-mail et mon site web dans le navigateur pour mon prochain commentaire. 



