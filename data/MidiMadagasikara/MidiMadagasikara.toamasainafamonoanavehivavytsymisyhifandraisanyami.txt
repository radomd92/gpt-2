TOAMASAINA – FAMONOANA VEHIVAVY : TSY MISY HIFANDRAISANY AMIN’NY HALATRA TAOVA – MIDI MADAGASIKARA

Efa niezaka ny nanambatra ireo vatana notapatapahana nandritra ny fahitana ny fatin’ilay tovovavy 
Salazamay atsimo iny, ireo mpitsabo avy ao amin’ny BMH Toamasina mba hanamora ny famantaran’ireo 
mety ho havan’ilay tovovavy novonoina feno habibiana iny. 

Araka ny vaovao azo avy eo anivon’ny polisy misahana ny raharaha, izay nohamafisin’ny tao amin’ny 
ben’i Toamasina, dia tsy mbola nisy naka teo anivon’ny tranom-patin’ny hopitaly ny vatana mangatsiakany, 
efa maromaro ihany ireo efa nijery azy. Ho an’ny mpitandro ny filaminana misahana ny fanadiadiana 
raharaha, dia nomarihan’izy ireo fa tsy misy ifandraisan’ny halatra taova na mpaka rà ity raharaha 
ho azy ireo dia resaka valifaty na fialonana na resaka fahafantaran-javatra no mety anton’izao 
olona nahatsiravina izao. Efa misy rahateo ny vaovao voahangon’izy ireo, izay eo am-panadihadiana 
ireo mpitandro ny filaminana, ireo hamahana ny tsiambaratelon’ny tranga nisy. 

Araka ny angom-baovao hatrany, dia tsy hita tamin’izao fotoana nahafaty ity tovovavy ity izao 
koa ny vadiny. Hatreto tsy hay izay mety ifandraisany amin’izao vono olona feno habibiana izao, 
fantatra na nisy namono tahaka am-badiny ihany koa izy ka eo am-pikarohana azy ny mpitandro ny filaminana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

