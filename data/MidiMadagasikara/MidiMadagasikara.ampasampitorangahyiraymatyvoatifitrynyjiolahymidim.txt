AMPASAMPITO : RANGAHY IRAY MATY VOATIFITRY NY JIOLAHY – MIDI MADAGASIKARA

Nirefodrefotra ny basy, nandriaka indray ny rà teny amin’iny faritra Ampasampito iny, omaly vao 
Rangahy iray, 42 taona, no maty voatifitry ny jiolahy tao an-tokantranony. Araka ny fantatra dia 
efa-dahy mirongo basy sy fitaovam-piadiana hafa no tonga tao amin’ity trano iray ity teny an-toerana. 

Somary hafahafa ihany ity fanafihan-jiolahy ity, araka ny nambaran’ireo pôlisy tonga teny an-toerana. 
nisy zavatra nalain’ireo olon-dratsy mantsy tao amin’ity tokantrano iray ity, kanefa dia fitaovam-piadiana 
vaika no nentin’izy ireo. Raha ny fantatra dia tokony ho tamin’ny roa ora maraina teo hoe no niseho 
fanafihana ity. Kotaba teo an-tokotany no nanaitra ireto olona tao amin’ilay tokantrano, izay 
nisy afa-tsy ity lehilahy namoy ny ainy ity sy ny reniny. Raha vao nivoaka ny trano anefa ity raim-pianakaviana 
nijery izay zava-nisy, avy hatrany dia ny balan’ireo jiolahy no niantefa teny aminy. Niantefa 
amin’ny kibony ary nivoaka tao amin’ny lamosiny. Lavo avy hatrany izy. Nijininika ny rà. Na dia 
nenina nentina teny amin’ny toeram-pitsaboana aza ity raim-pianakaviana ity dia tsy tana ny ainy, 
ny habetsak’ireo rà very, ary angamba mety ho nahazo taova ihany koa ilay tifitra. Tao anatin’izany 
no nanararaotra nitsoaka ireo olon-dratsy, tsy nitondra na inona na inona. Teo vao nikoropaka 
rehetra, niantso mpitandro filaminana, izay tonga haingana teny an-toerana. Toa herim-po very 
ihany anefa ny an’ireto farany, satria dia samy tsy nisy hita teny an-toerana avokoa ireo jiolahy. 
avy hatrany ny siosion-dresaka fa mety ho lonilonim-piaraha-monina tsotra ihany, ary mety ho 
mahafantatra ireto fianakaviana notafihany ihany koa ireo olon-dratsy. Vinavina ihany anefa 
fa ny fanadihadiana ataon’ireo pôlisy ihany no azo anazava ity fanafihana miharo vono olona ity. 
mandeha rahateo ny fikarohana ireo olon-dratsy, raha ny fanazavana azo hatrany. 



