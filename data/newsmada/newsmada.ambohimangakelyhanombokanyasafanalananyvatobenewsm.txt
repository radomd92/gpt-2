AMBOHIMANGAKELY: HANOMBOKA NY ASA FANALANA NY VATOBE | NEWSMADA

Par Taratra sur 14/09/2019 

Raha ny fivoriana nataon’ny teknisianina avy ao amin’ny birao nasionaly misahana ny loza voajanahary 
dia hotanterahina ny alatsinainy izao ny fanalana ilay vatobe etsy Ambohibary, fokontany Tsarahasina, 
Ambohimangakely. 

Niarahana tamin’ny distrikan’Antananarivo izany dinika izany. Efa nisy rahateo ny fidinana 
natao ny 30 aogositra teo ka tapaka fa hovakina tsikelikely ilay vatobe izay mandindona eny an-toerana. 
amin’ny BNGRC ny tohana ara-teknika rehetra. Iarahana amin’ny distrikan’Antananarivo Avaradrano 
amin’ny fanohanan’ny fokontany Tsarahasina sy ny kaominina Ambohimangakely kosa ny fandrindrana 
asa rehetra mifanaraka amin’ny famakiana io vatobe io. 

Hatao ao anatin’ny efa-bolana ny asa famakiana ny vato izay milanja hatrany amin’ny 500 taonina 
Manodidina ny 12 ireo tokantrano tsy maintsy nafindra toerana mba tsy hisian’ny loza mety hitranga 
izany efa-bolana izany. 

Tsy eny Ambohimangakely ihany fa mbola betsaka ny vatobe mitatao amin’ireo toerana avo eto Antananarivo 
Ho avy ny fotoam-pahavaratra, atahorana izy ireny hilatsaka tampoka, indrindra rehefa vonto 
mandritra ny orana. 

Ho an’ny eny Ampamarinana sy ambonin’i Mahamasina rehetra iny, matahotra ny mponina amin’ireo 
saron’ny lobolobo sao hamoa-doza indray. Tsy mahafoy ny toeram-ponenany anefa ireo fianakaviana 
eny fa toa miandry izay higadonany eo fotsiny. 



Les commentaires sont fermées. 

