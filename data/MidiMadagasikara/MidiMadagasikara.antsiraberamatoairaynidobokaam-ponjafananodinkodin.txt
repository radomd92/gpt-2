ANTSIRABE : RAMATOA IRAY NIDOBOKA AM-PONJA FA NANODINKODINA BANDY KELY – MIDI MADAGASIKARA

Ramatoa iray no nidoboka am-ponja teto Antsirabe. Fanodinkodinana zaza tsy ampy taona no vesatra 
azy fa nisakaiza tamina bandy kely 17 taona. 

Tsy mbola manam-bady ilay ramatoa, 38 taona izy raha ny fantatra, mpampianatra dihy no asany. Ankaotra 
dia mpanentana amina toerana fitazaina zaza sahirana amin’ny fikambanana frantsay iray eto Antsirabe 
izy. Isan’ireo zaza tezaina ao amin’ity foibe ity ilay tovolahy 17 taona nisakaiza taminy io. Raha 
fantatra dia efa am-bolana maro no niarahan’izy ireo, voalaza fa tafiditra amin’ny fandaharam-potoanan’ilay 
kely ny fianarana mitendry”piano” any ivelan’ny toby ka amin’izay izy roa no mananaraotra miaraka. 
fotoana no mihidy lava anaty efitra ilay ramatoa sy ny sakaizany bandy kely, nanomboka niahiahy 
tompon’andraikitra ary nanara-maso ny ataon’ilay ramatoa. Inona tokoa fa dia tratra nihidy tao 
efitranon’ilay bandy kely izy roa, ary tsy afa nanda ny zava nitranga tao. Nametraka fitoriana 
hatrany ny tompon’andraikitra ka izao niafara tamina fanagadrana ilay ramatoa izao. 




















