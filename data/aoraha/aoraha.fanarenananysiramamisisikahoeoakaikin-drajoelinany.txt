FANARENANA NY SIRAMA :: MISISIKA HO EO AKAIKIN-DRAJOELINA NY EKIPAN’IREO MINISITRA NOESORINA • AORAHA

Miandrandra ny fiverenan’ny fihodinan’ny orinasa mpamokatra siramamy ao Brickaville tokoa 
mpo-nina any an-toerana, taorian’ ny fahaverezana asa tamin’ny olona efajato eo ho eo. Misy kosa 
ahiahy izay naposak’izy ireo tamin’ny Filohan’ny Repoblika, Rajoelina Andry nandritra ny fandalovan’ity 
tany an-toerena, ny talata maraina teo, ka nampanantenainy an’io fisokafan’ny orinasa io indray. 

Maty momoka foana hatreto, hoy ny solontenan’ireo mpiasa, ny filazana ny famerenana ny fanodinana 
famokarana siramamy, tany Brickaville, ary ny fisian’ireo mpiara-miasa akaiky tamin’ireo minisitra 
aloha, izay hita fa tsy nahavaha olana, no tena mampanahy azy ireo raha mbola tafiditra sy mikatroka 
tetikasa fanarenana ny orinasa Sirama Bricka-ville ireo karazan’olona ireo. 

“Isan’ny antony tsy fahombiazana ireo minisitra vitsivitsy teo aloha sy ny ekipany, izay nitondra 
politika samihafa”, hoy ny iray tamin’ireo solontenan’ ny mpiasa nahazo anjara fitenenena. Voatonona 
aza ny tompon’andraikitra ambony iray ao amina minisitera, izay niara-niasa tamin’ireo minisitra 
nifandimby ka notondroin’ireo solontenan’ny mpiasa molotra mihitsy satria mbola misahana io 
io hatrany, hatramin’izao. 

Ny orinasa Sasm, ankehitriny, no nomen’ny fitondram-panjakana ny adidy sy andraikitra amin’ny 
indray ny Sirama. Efa nampiditra fitaovana fito ambin’ny folo kaontenera ny orinasa Sams, izay 
handray ny orinasa Sirama Brickaville teo aloha nandritra ny fandalovan’ny Filoha tany an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



