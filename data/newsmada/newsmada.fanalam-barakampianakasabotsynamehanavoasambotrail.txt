FANALAM-BARAKA MPIANAKA – SABOTSY NAMEHANA : VOASAMBOTRA ILAY NISANDOKA HO ZANDARY | NEWSMADA

Par Taratra sur 23/12/2017 

Nidoboka eny amin’ny fonjan’Antanimora, ny alakamisy teo ilay lehilahy nanala baraka mpianaka 
alalan’ny fandefasana didy fikarohana tamin’ny adiresy mailaka sandoka amin’ny anaran’ny zandarimariam-pirenena… 

Saron’ny zandarimariam-pirenena teny Sabotsy Namehana, ny 19 desambra 2017 lasa teo ilay lehilahy 
ho nanao fisandohana ho zandary tamin’ny alalan’ny fandefasana taratasy mailaka na “e-mail” 
amin’ny mpanao gazety, ny 6 desambra 2017. Nandefa filazana fikarohana na “avis de recherche” 
nisandoka ho zandary ity tamin’io fotoana io momba ny olona roa mpianaka nolazainy fa mpisoloky 
karohin’ny zandary. Araka ny fanazavan’ny teo anivon’ny zandarimariam-pirenena, ny adiresy 
cirgnmadagasikara12@gmail.com no nampiasainy tamin’izany ka nandefasany ilay filazana didy 
tany amin’ny adiresy mailaka an’ny mpanao gazety. Rehefa teo anivon’ny sampandraharaha fampitam-baovaon’ny 
anefa ny mpanao gazety dia voamarina fa tsy marina ny fisian’ilay vaovao. Nanamafy hatrany ny teo 
sampandraharaha ity fa mpisandoka izay nandefa ilay vaovao. Nandray ny andraikiny avy hatrany 
teo anivon’ny sampandraharaha miady amin’ny cybercriminalité eo anivon’ny zandarimariam-pirenena 
niroso tamin’ny fitsirihana ara-teknika sy fikarohana amin’izay tompon’antoka tamin’ilay 
vaovao tsy marina. Noraisim-potsiny teny Sabotsy Namehana ihany ity lehilahy ity. Heloka anenjehana 
ny fanalam-baraka ireo mpianaka voalaza etsy ambony sy ny fisandohana andraikitra maha zandary. 

Nanamafy ny teo anivon’ny zandarimaria fa manohy ny firosoany amin’ny fampiharana lalina ny fiofanana 
norantoviny ity sampandraharaha miady amin’ny cybercriminalité ity. 



Les commentaires sont fermées. 

