ANALAKELY  : NORAISIM-POTSINY IREO JIOLAHY EFA MPAMERIN-KELOKA | NEWSMADA

Par Taratra sur 14/02/2018 

Tsy afa-bela manoloana ny polisy avy ao amin’ny boriborintany voalohany Analakely, ny asabotsy 
febroary 2018 lasa teo ireo jiolahy roa tompon’antoka tamin’ny halatra sakaosy tao anaty fiara 
manoloana ny toeram-pivarotana fanafody eny Tsaralalana. Lasan’ireo jiolahy tamin’izany ny 
iray nisy vola 1 400 000 Ar. Nandeha ny fikarohana ka tratra tany amin’ireo jiolahy ny sakaosy nisy 
vola sy finday very tamin’io fotoana io. 

Nohamafisin’ny polisy fa jiolahy efa mpamerin-keloka satria efa nigadra teny am-ponja ny taona 
noho ny fanaovana sinto-mahery sy fitazomana zava-maranitra ry zalahy ireto. 

Fa tratran’ny polisy ny alahady alina koa ireo efa-dahy malaza ratsy amin’ny fanaovana sinto-mahery 
amin’ny Pavillon Analakely. Mody mividy pataloa eny amin’ny sisin-dalana amin’iny pavillon 
ry zalahy kanjo sady manendaka sy mangarom-paosy ireo olona eny akaikin’izy ireo. Nisy, araka 
ny hetsika manokana nataon’ny polisy nanao fanamiana sivily satria marobe ireo olona mitaraina 
afitsok’ireo andian-jiolahy ireo. Noraisim-potsiny teo am-panaovana ny asa ratsiny ity jiolahy 
niaraka tamin’ny jiolahy iray hafa antsoina hoe Dombolo tratra teo Analakely ihany. Misy ny ezaka 
polisy amin’ny famongorana ireo tontakely fa olana iray goavana koa ny firaisana tsikombakomba 
mpivarotra sy ireo jiolahy ka isan’ny mampanano sarotra ny fanenjehana. 



Les commentaires sont fermées. 

