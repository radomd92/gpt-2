MANARINTSOA AFOVOANY: TRANO 31 TAFO MAY, 180 TSY MANAN-KIALOFANA | NEWSMADA

Par Taratra sur 04/07/2018 

Nitrangana haintrano lehibe teny Manarintsoa Afovoany, omaly tokony ho tamin’ny 1 ora maraina. 
miisa 31 no kilan’ny afo tamin’izany, ka trano biriky ny dimy amin’ireo, raha 26 kosa ny trano hazo. 

Miisa 180 ireo tsy manan-kialofana vokatr’izany ary naharatra olona roa. Soa ihany fa tsy nisy 
aina nafoy. Nijoalajoala tanteraka ny afo teny an-toerana, mbola tao anatin’ny haizina sy ny torimaso 
olona rehetra. Raikitra ny antso vonjy sy ny tabataba raha vao niakatra ny afo. Taitra vetivety 
olona ary samy nikoropaka namoaka ny entany sy nanavotra ny tenany. Efa minitra maro taty aoriana 
tonga ny mpamonjy voina. Somary sahirana satria tery ny lalana nisehoan’ny haintrano. Efa akaiky 
ny andro vao maty sy levona tanteraka ny afo. 

Araka ny nambaran’ireo olona teny an-toerana, mety ho niniana natao ity afo nahamay trano maro 
Voalaza mantsy fa nisy nandraraka lasantsy ny varavaran’ny tonkatrano iray ary izay no niteraka 
tsy voafehy. Nahenoana io fofon-dasantsy io teo amin’ilay trano niantombohan’ny afo. Efa manao 
fanadihadiana ny mpitandro filaminana manoloana izany. 

Nilaza ihany koa ny sefom-pokontany eny an-toerana fa matetika isehoana haintrano eny Manarintsoa 
iny. Toy izany koa ny eny Antohomadinika sy ny manodidina. Lasibatry ny haintrano ireo trano amin’ny 
iva matetika. Misy ny milaza fa rehefa mafampana ny resaka politika eto an-tanàna, mitranga hatrany 
firehetana. 

Hanadio ny mpamonjy voina 

Tonga nankahery ireo traboina noho io haintrano io, sy nitondra fanampiana, ny kaominina Antananarivo 
Horaisina maimaimpoana an-tanana ny fanamboarana ireo taratasy amin’ny fanjakana izay may rehetra 
an-toerana, toy ny kopia, ny kara-panondro, ny bokim-piankohonana, izay rehetra tanterahina 
amin’ny boriborintany voalohany. Hanadio ny toerana may koa ny mpamonjy voina ary horarahina 
ny toerana mialoha ny hanarenan’ireo mponina ny tranony may indray. 

Amin’ny ankapobeny, trano hazo ny mirehitra izay mora azon’ny afo indrindra amin’izao maintany 
misy rivotra izao. Afo kely tsy voavono, lasantsina moto, mety hampidi-doza ka ilana fitandremana 




Les commentaires sont fermées. 

