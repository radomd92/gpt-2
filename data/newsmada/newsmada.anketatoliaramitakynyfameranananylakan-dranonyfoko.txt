ANKETA – TOLIARA  MITAKY NY FAMERANANA NY LAKAN-DRANO NY FOKONOLONA | NEWSMADA

Par Taratra sur 22/02/2016 

Nametraka sora-baventy sy naneho ny tsy fahafaliany manoloana ny biraon’ny fokontany ny mponina 
amin’ny fokontany Anketa, ny 20 febroary teo, noho ny fanampenan’ ny ramatoa iray ny lakan-drano 
rano mankany an-dranomasina. Fotodrafitrasa efa tamin’ny taona 1935 ity lakan-drano ity, mamakivaky 
tanànan’Anketa. Fokontany efatra mahazo tombontsoa avy amin’izany : Anataravay, Anketa Voalohany, 
Bas ary Tsongobory. 

Io no tatatra famoahan-drano ao an-toerana hialana amin’ny tondra-drano mpahazo ny fokontany 
fotoana fahavaratra. Hatramin’izao, tsy ahitam-bahaolana ity raharaha ity ka izao miafara amin’ny 
izao ary hiitatra ambonimbony, raha mbola tsy misy ihany ny fandraisana andraikitry ny fanjakana. 
fa efa niakatra fitsarana ity raharaha ity nefa tsy nahazo rariny ny mponina ao Anketa. Mbola ao 
tokotanin’ilay ramatoa ireo fantsona fandehanan’ny rano nesorin’ny vadintany iray, araka ny 
Jean Noel, solontenan’ny fokonolona. 

“Fandrahonana sy fampihorohoroana no mahazo ny vahoaka izay manohitra ny ataon’ity ramatoa ity”, 
ny filazan’ny mponina ao an-toerana. Tsy atokisan’ny olona ny fitsarana fa na ny zavatra iankinan’ny 
aza, tsy ahazoana rariny ka miafara amin’ny fitokonana toy izao. Azo haverina amin’ny laoniny 
tatatra ity amin’ny alalan’ny asa tana-maro mba hialana amin’ny fahadoboan’ny tanàna. 



Les commentaires sont fermées. 

