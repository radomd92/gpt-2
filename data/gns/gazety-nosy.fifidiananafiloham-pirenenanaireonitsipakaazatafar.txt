FIFIDIANANA FILOHAM-PIRENENA : NA IREO NITSIPAKA AZA TAFAROBOKA DAHOLO

Fitenin’ireo mpamakafaka pôlitika sy ny olom-pirenena matetika ny hoe “ny fomba fanaovana pôlitika 
no anisany namotika an’ity Madagasikara ity ka mila fanarenana”. Raha mijery ny zava-misy eto 
firenena, tao anatin’izao fifidianana filoham-pirenena izao, dia hita miharihary toy ny tafika 
fa tsy araka ny tokony ho izy mihitsy ny fomba fanaovana pôlitika, hany ka tsy mahagaga raha potika 
izao ny firenena. Volana vitsy lasa izay, maro ny mpanao pôlitika no nanohitra mafy ny fanatanterahana 
fifidianana filoham-pirenena ary nanenjika mafy ireo olona rehetra mankasitraka ny hirosoana 
fifidianana filoham-pirenena izay. Ompa mihitsy moa no natao tamin’ny Vaomieram-pirenena mahaleo 
misahana ny fifidianana (CENI), ny Fitsarana avo momba ny Lalàmpanorenana (HCC) sy ny governemantan’i 
Christian izay nambara fa tompon’andraikitra feno amin’ny korontana mety hitranga eto amin’ny 
raha toa ka miziriziry hanao fifidianana. Anisan’ny tena nanohitra ny firosoana amin’izay fifidianana 
ireo mpanao pôlitika mitaky ny tokony hanaovana ny fanorenana ifotony mialohan’ny zava-drehetra 
ireo milaza ho tsy mila ny fianakaviambe iraisam-pirenena. Ankehitriny anefa, amin’izao fihodinana 
izao, dia saika miditra na mandray anjara ao anatin’ilay fifidianana nohenjehina mafy ihany izy 
Mandray anjara satria lasa manohana kandidà daholo ihany izy ireo, ka rehefa tsy manohana ny kandidà 
13 dia manohana ny 25. Tsy ho resahina ny momba ireo mpilatsaka ho fidiana nivondrona tao anatin’ilay 
“Collectif des candidats” satria efa niarahan’ny rehetra nahita ny fihetsika tsy lôjika nataon’ireto 
Ny tena tiana ambara eto dia ireo mpanao pôlitika sasany tsy niditra tao anatin’ny zotram-pifidianana 
noho ny tsy faneken’izy ireo ny fanatanterahana azy. Nitsangana ohatra ny vovonana nantsoina 
“Mandan’ny tia tanindrazana Malagasy” izay notarihin’i James Ratsima. Nanohitra mafy ny fifidianana 
vovonana ity ary niantso ny Malagasy mba hanatevin-daharana azy ireo amin’ny tolona atao hanakanana 
fifidianana. Naverimberin’i James Ratsima foana tamin’izany fa “tetika entin’ny fianakaviambe 
hampiadiana ny Malagasy samy Malagasy ny fifidianana ka tokony tsy ho tafalatsaka ao anatin’ny 
ny vahoaka malagasy”. Ankehitriny anefa, lasa mpanohana mahafatra-po an’ingahy Marc Ravalomanana 
mpanao pôlitika ity, izany hoe lasa mankasitraka ny fifidianana notoherina tany aloha. Azo raisina 
ihany koa ireo mpanao pôlitika maromaro izay nivohy mafy ny fanorenana ifotony na ny “refondation” 
tafaroboka ihany aty aoriana, manohana kandidà amin’izao fihodinana faharoa izao. Isan’izany 
i Henri Rakotomalala na i Riribe, José Vianey ary ny mpitari-dalàna ny antoko Antoka sy Dinan’ny 
Edgard Razafindravahy. Izany trangan-javatra izany no manaporofo fa mbola lavitra ny kitay eto 
Madagasikara ity raha izany fanarenana ny fomba fanaovana pôlitika izany no asian-teny. 

