VOASAMBOTRA IREO NAMONO NY MPIAMBINA ROA LAHY: MPIASAN’NY GASTRO PIZZA IHANY NY IRAY AMIN’IREO EFATRA TRATRA | NEWSMADA

Par Taratra sur 07/09/2018 

11 andro aty aorian’ilay vonoan’olona nahafaty ireo mpiambina roa lahy tao amin’ny Gastro Pizza, 
By-Pass, voasambotry ny polisy ireo jiolahy efatra tompon’antoka tamin’izany. Tsy hafa fa mpiasan’ny 
Pizza ihany ny iray amin’izy ireo. 

Voasambotra tamin’ny fanafihana ny Gastro Pizza By Pass ny olona efatra, tamin’ny nahafatesana 
roa. Fantatra fa tratra omaly ny roa, ary natao omaly ihany ny famerenana ny zava-nitranga. Araka 
loharanom-baovao, mpiasa taloha tao amin’ny Gastro ihany ny iray amin’ireo jiolahy. Mbola misy 
koa ny olona hafa karohina manodidina ity fanafihana ity. Karohina ihany koa ny fitaovana nampiasain’ireo 
ireo, toy ny basy, sns. Misy ihany koa ny “camera” nalain’izy ireo, nandritra ny fanafihana. Voaraikitra 
anatin’io ny zavatra nataon’ireto jiolahy ireto, nandritra ny fanafihana. Na izany aza, efa nisy 
famerenana ny fomba nanafihana sy namonoan’izy ireo ny mpiambina roa lahy. Ny nitifirana azy ireo 
ny nidirana tao anatin’ny Gastro. 

Raha tsiahivina, nitranga ny 26 hifoha 27 aogositra ny fanafihana ka nitifiran’ireo jiolahy ny 
roa teo an-toerana. Maty tsy tra-drano izy roa lahy. Nilaza ny tale jeneralin’ny Gastro Pizza, 
chef Mbinina, fa mpiasa tao taloha ihany ny miray tendro amin’ny jiolahy. “Anisan’ny antony nangalaran’izy 
ny “caméra de surveillance” izany. Mahafantatra tsara ny fomba fiasa sy ny pitsopitsony ao amin’ny 
ireo jiolahy”, hoy ny chef Mbinina. Nanamafy izany ny fahatraran’ny polisy ny iray, ilay mpiasa 
tao amin’ny Gastro ihany. 

Mbola maro ny vokatry ny fanadihadiana momba ity fanafihana ity. Ny firaisana tsikombakomba, 
basy nampiasaina, sns. Hisy ny fanazavana ataon’ny polisin’ny BC Anosy, nandray an-tanana ny 
anio. Efa nahitam-bokany aloha ny fanadihadiana lalina, saingy miandry zavatra maro ny mpanara-baovao. 
ny fampanoavana anio ihany koa izy efa-dahy ireo. 

Miandry vokatra tsara 

Anisan’ny andrasan’ny maro ny momba ny fiparitahan’ny basy amin’ny trangam-panafihana tahaka 
teny amin’ny Gastro ity. Avy aiza ihany ny basy ampiasain’ny jiolahy? Azo antoka fa basy mitovy 
an’ny mpitandro filaminana ny tany amin’ireto jiolahy ireto. Efa re hatrany ny fisian’ny mpitandro 
mampanofa basy na mivarotra basy, saingy tsy tratra hatrany izy ireo. Iza ireo olona ireo? 

Andrasana ihany koa ny paik’ady amin’ny ady amin’ny asan-jiolahy. Efa nanao valandresaka ho an’ny 
gazety ny zandary ny amin’ny ady amin’ny tsy fandriampahalemana amin’izao ankatoky ny fifidianana 
Miandry ny avy amin’ny polisy kosa ny rehetra. Mirongatra ny fanafihana, ny fanendahana, sns. 
ny tratra ireto kanefa mbola maro ny miriaria any ireo jiolahy. Mandry an-driran’antsy ny olona 
miandradra vokatra tsara sy fanomezan-toky avy amin’ny mpitandro filaminana. 



Les commentaires sont fermées. 

