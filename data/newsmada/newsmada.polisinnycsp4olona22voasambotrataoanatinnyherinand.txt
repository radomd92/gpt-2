POLISIN’NY CSP4  : OLONA 22 VOASAMBOTRA TAO ANATIN’NY HERINANDRO | NEWSMADA

Par Taratra sur 27/02/2018 

Nanatanteraka hetsika “Opération coup de poing” ny polisin’ny CSP4 eny Isotry. Olona miisa 22 
tao anatin’ny herinandro, izay ahitana mpanendaka, mpanao sinto-mahery, mpamaky trano, mpividy 
mpanao vola sandoka. Mpidoroka rongony miisa telo ihany koa no tra-tehaka tamin’ny fisafoana 
andro alina niaraka tamin’ny vola 800.000 Ar, ary saika mbola nihevitra ny hanome kolikoly sy tsolotra 
polisy ihany kanefa nanda avy hatrany ireto farany. 

Amin’izao fotoam-pahavaratra izao, miampy ny fahatapahan’ny herinaratra sy ny fiatrehana sahady 
fetin’ny Paska, mihamahazo vahana ireo mpanao ratsy. “Fisafoana andro sy alina, fidinana tampoka 
amin’ireo faritra mafana, fisamborana ireo mpanao sinto-mahery amin’ny alalan’ireo polisy 
fanamiana sivily, fandravana ireo toerana fieren’ireo mpidoroka rongony sy fanomanany mialoha 
asa ratsiny ny hetsika natao”, hoy ny fanazavana. Anisan’ny tratra Rahery sy i Mainty izay mpamaky 
sy mpandray ireo entana halatra. Vao nivoaka ny fonja ny iray amin’izy ireto. Tratra tao an-tranony 
entana maro toy ny « écran plat », « subwoofer », « ordinateur portable », « ordinateur complet » maromaro, 
imprimante » sns. Mitohy ny hetsika. 



Les commentaires sont fermées. 

