FAMENDRAHANA ODIMOKA  : HITETY TOKANTRANO IREO MPANDRARAKA FANAFODY | NEWSMADA

Par Taratra sur 14/05/2018 

Paikady iray ampiasain’ny minisiteran’ny Fahasalamam-bahoaka hiadiana amin’ny aretina tazomoka 
famendrahana odimoka. Tanterahina manerana ny tokantrano rehetra eto afovoantany izany ankehitriny. Fanafody vaovao antsoina hoe Actellic 300CS no ampiasaina. Raha ny fisokajiana siantifika, tafiditra 
anatin’ny fianakavian’ny “Organophpsores” ary ny kilasy misy azy dia Pyrimiphos Methyl. Efa 
fanamarinana sy nahazo fankatoavana amin’ny iraisam-pirenena misahana ny fahasalamana io fanafody 
ary mahaaro ny tokantrano mandritra ny fito volana. Somary mahery fofona ity fanafody ity ka tokony harahina tsara ny toromarika apetraka aorian’ny 


Akatona mandritra ny ora roa ny varavarambe sy varavarankely rehetra. Sokafana midanadana ny 
rehetra mandritra ny adiny roa aorian’izay hidiran’ny rivotra. Fafana ny trano ary halevina anaty 
ny fako na ny vovoka nirarahan’ny fanafody teo. Tsy tokony holokoina na sasana ny rindrina mandritra ny fito volana aorian’ny famendrahana. Azo ampiasaina ary tsy misy atahorana amin’ny fahasalamana ny fanafody. 

Voalanjalanja ny akora ampiasaina aminy ary tsy misy atahorana ho an’ny sokajin-taona rehetra 
an-tokantrano. Marihina fa ny DDT na ny Dichlorodiphényltrichloroéthane dia tsy azo ampiasaina 
amintsika intsony. 

Tsy tokony hisalasala araka izany ny tokantrano hampandroso ireo olona mpamendraka fanafody 
moka. Afaka manatona ny tobim-pahasalamana na ny mpanentana amin’ny fahasalamana akaiky indrindra 
raha misy mampiasalasala. 



Les commentaires sont fermées. 

