DEPIOTEN’I SOALALA : MANARATSY ENDRIKA NY FILOHA RAJOELINA

Solombava voafidy tao amin’ny distrikan’i Soalala any Melaky i Saïd Zakaniaina. Miseho azy ho 
any an-toerana izy, ary mirehareha ho zanaka an-tranon’ny filoha Rajoelina, ka manampatra fahefana 
izany ary miseho azy ho to-teny na aiza na aiza. Namoaka vava mihitsy àry izy taorian’ny nahalany 
ho solombava fa hoesorina amin’ny toerany avokoa ireo mpiasampanjakana ambony ao an-toerana 
toy ny “médecin inspecteur”, ny tonian’ny distrika, ny lehiben’ny Zandary (Cb), ny tonian’ny 
(Chef Cisco)… ary nireharehany aoka izany fa izy ihany no tompon-teny farany amin’ny fanendrena 
fametrahana ny solon’izy ireo. 

Dia noesorina tokoa ireo voatanisa ireo sy ny hafa, saingy hatreto dia ny lehiben’ny zandary (CB) 
voasolo. Etsy ankilany, talohan’ny naha-solombava azy dia nifanaraka tany ambadika tany izy, 
zary bokan-trosa, hoy ny fitenenana. 

Dia nihetsiketsika indray Ingahy solombava ka ilay olona nanan-trosa taminy no narotsany ho kandidan’ny 
“IRK” nofidiana ben’ny tanàna. Tsy lany ity kandidan’Ingahy solombava ity fa any amin’ny laharana 
no nisy azy. 

Dia namoaka vava indray izy fa tsy maintsy hataony izay haha-ben’ny tanàna ny olona akaiky azy. 
nahazo ny laharana faharoa tamin’ireo mpifaninana ben’ny tanàna moa dia azoazon’Ingahy solombava 
noho ilay voalohany lanim-bahoaka. 

Re àry fa nisy fanoloram-bola 50 tapitrisa ho an’ny tompon’andraikitry ny fifidianana tany an-toerana, 
nivadika ny voka-pifidianana. Ny vokatra tao amin’ny fokontany Amborika no navadika tamin’ny 
vola 50 tapitrisa io, ka lasa ilay laharana faharoa no hoe nahazo ny isam-bato be indrindra. Vato 
no azon’izy io tao amin’io fokontany io dia notsinginina tarehi-marika teo anoloany ka nambara 
nahazo vato 306. Ny tsy tsinjon’ireo mpanao hosoka dia 180 no isan’ny mpifidy tonga nandatsa-bato. 
tsy nanaiky an’izany tranga izany ny Fokonolona ka manao fihetsiketsehana any an-toerana amin’izao 
Nirotsaka an-tsehatra nanao fanadihadiana ny tompon’andraikitra mba hamantarana ny tena tompon’antoka 
famadiham-bokatra io. Anio alatsinainy no tokony ho hita fototra izany. Ny re dia lasa nitsoaka 
any Mahajanga Ingahy solombava Saïd Zakaniaina, ary ny trosan’olona taminy koa, nolaviny, tsy 
ny hanonitra azy intsony, satria tsy lany fa tany amin’ny laharana fahatelo ilay tompon-trosa. 
tsiahivina dia nananika ny 300 Tapitrisa ny volan’olona notrosain’ingahy solombava talohan’ny 
nofidiana solombava, ary efa namoahan’ny manam-pahefana didy fikarohana (avis de recherché) 
momba izany, saingy lany solombava moa izy taty aoriana, ka zary madio tampoka. Ny fireharehany 
zanaka an-tranon’ny filohampirenena aloha dia manaratsy endrika ny filoha, ka tokony hampanao 
ny filoha ny amin’izany. Mainka koa fa misy izao resaka fanampara-mpahefana sy fivadiham-pitokisana 
volan’olona notrosaina izao. 





