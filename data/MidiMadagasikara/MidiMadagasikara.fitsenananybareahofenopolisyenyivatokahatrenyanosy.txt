FITSENANA NY BAREA : HO FENO POLISY ENY IVATO KA HATRENY ANOSY – MIDI MADAGASIKARA

Efa mifampitaona ny olona amin’ny fitsenana ny ekipam-pirenena Barea. Omaly dia efa samy nandamindamina 
fandaharam-potoanany ny maro. Mifanandrify amin’izany koa, ny eo anivon’ny fitandroana ny filaminana 
efa miomana amin’ny asany. Raha ny eo anivon’ny polisim-pirenena manokana dia fantatra fa hanisy 
olony izy ireo eny amin’ny làlana izay hizoran’ny Barea. Amin’ny 2 ora sy sasany tolakandro no higadona 
amin’ny seranam-piaramanidina ny mpilalao ary avy harany dia hitety tanàna maro izay sady làlana 
mankaty an-drenivohitra rahateo. Hatreto, raha tsy misy ny fanovàna farany avy amin’ny « comité 
normalisation » izay tompon-teny amin’ny fikarakarana ny fitsenana, dia miala eny Ivato ary mandalo 
Talatamaty, Ambohibao, Digue Andohatapenaka, cité des 67 hectares, Andavamamba, Ampefiloha 
Anosy ny ekipam-pirenena. Tsy ny polisim-pirenena irery no hisahana ny fiambenana, ny fifamoivoizana 
ny fandaminana amin’ny hetsika lehibe toy izao fa ny vondrona telo tonta izay ao anatin’ny Emmo-Sécurité. 
rahateo fa vao haingana isika, ary nandritra ny fetim-pirenena akory aza, no nanana olana tamin’ny 
olona aman’arivony. Isan’ny mbola olan’ny mpitandro ny filaminana eto amintsika ny « gestion 
foule » ary inoana fa efa mandray ny fepetra rehetra izy ireo anio mba tsy hiverenan’izay lesoka 
aloha. Nitarika fahafatesana hatrany mantsy izany ary efa tonga hatramin’ny fanasaziana ny firenena 
nisy fotoana. Mbola tadidin’ny maro ny lalao izay natao teo Mahamasina izay maro tonga ny olona 
tsy voafehy taty amin’ny vavahady ka nisy maty. Niteraka tsy fahazoana mampianatrano lalao iraisam-pirenena 
ny fotoana tsy voafetra izany. Raha misy ny ezaka tokony hatao, indrindra amin’ny fandefasana 
mba hanao fiofanana any ivelany dia tokony io fandaminana olona an’arivony sy an’aliny io no hiompanana 
Torak’izany koa ny anivon’ny sekolin’ny mpitandro ny filaminana tsirairay avy. Na izany na tsy 
mitodika eny Ivato ny mason’ny mpanara-baovao anio ary hiaraka hifaly amin’ny fitsenana ny Barea… 




















