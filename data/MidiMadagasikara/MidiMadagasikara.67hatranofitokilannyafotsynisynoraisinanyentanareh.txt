67 HA : TRANO FITO KILAN’NY AFO, TSY NISY NORAISINA NY ENTANA REHETRA – MIDI MADAGASIKARA

Nahery fitsoka ny rivotra ka vetivety dia niitatra ny afo. Tsy fantatra mazava izay niaviany, tao 
nilaza fa niniana natao ilay izy 

Nitrangana hain-trano nahatsiravina indray ny sabotsy maraina teo tetsy amin’ny 67 ha. Vokatr’izany, 
fito no indray levona. Ny loharanom-baovao voaray teny an-toerana no nahalalana fa iray no nirehitra 
ary dia nifindra tamin’ireo teo akaikiny izany. Trano hazo ity may voalohany ity. Nisy nampandre 
mpomono afo avy ao Tsaralalàna ary tsy dia ela izy ireo dia tonga teny an-toerana. Somary sorotsarotra 
anefa ny niady tamin’ny fahamaizana noho ny tsy fisian’ny rano akaiky. Tamin’ny farany, fito ny 
voalaza fa kila. Ny avy ao Tsaralalana niteny fa dimy no tena tsy nisy azo noraisina mihitsy. Potika 
ny entana rehetra tao anatiny. Hatramin’izao, tsy fantatra marina ny fototry ny afo. Resaka heno 
an-toerana no hilazana fa toa niniana natao ity fandoroana ity. Nitangorona marobe ny olona tamin’io 
io ary samy nanana ny filazany. Ao ny niteny fa nahare fofona lasantsy. Ny sasany nilaza fa nisy olona 
tsy nifankahazo ary dia niafara tamin’ny fandoroana trano. samy honohono avokoa anefa izany rehetra 
Efa mandeha ny fanadihadiana atoan’ny tompon’andraikitra amin’izao fahamaizana izao. Ny valin’izany 
andrasan’ny rehetra. Tsy nisy aloha ny olona naratra na ny aina nafoy tamin’ity firehetan’ny trano 
fa samy afaka nanavotr’aina ny rehetra. 



