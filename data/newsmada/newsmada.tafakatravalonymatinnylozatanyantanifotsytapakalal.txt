TAFAKATRA VALO NY MATIN’NY LOZA TANY ANTANIFOTSY  : TAPAKA LALANDRA ILAY MIARAMILA RAHA NAHITA NY VADY AMAN-JANANY MATY | NEWSMADA

Par Taratra sur 05/01/2017 

Maty vokatry ny fahatapahana lalandra ny miaramila iray rehefa nahita fa maty tsy tra-drano ny 
aman-janany vokatr’ilay loza nahatsiravina niseho tany amin’ny RN7 PK 107 Antemotra Antanifotsy, 
2 janoary lasa teo. 

Anisan’ny mpandeha tao izy telo mianaka, ilay miaramila io izay nanao “stage” CM 1 tao amin’ny Ensoa 
Kaporaly Tafaranjara Lavy Zafiteky, 51 taona, ity maty tampoka ity. Tsy mba anisan’ny naratra 
ny tenany, saingy tsy nahazaka ny fahitana ireo vady aman-janany namoy ny ainy tamin’ilay loza. 
valo isan’ny olona tamin’ity loza ity, raha ny filazan’ny zandary. 

Raha tsiahivina, nifanena tanaty fiolahana ireo fiara telo niharan-doza ireto. Ilay sprinter 
fiara 4×4 avy any amin’ny lalana Antsirabe, nifanena tampoka tamin’ilay kamiao mpitondra entana 
Nifatratra tamin’ny ilany havian’ilay taksiborosy ilay kamiao, raha nidona tamin’ny valahan’ilay 
ilay fiara Toyota 4×4. Ny tao amin’ilay Sprinter izay nahafaty olona telo teo noho eo. Nitombo ny 
maty rehefa tonga teny amin’ny hopitaly, ary izao tafakatra valo izao. Ny tao amin’ireo fiara roa 
kosa, tsy nisy namoizana aina na iray aza. 

Tsy mbola nisy vokatra ny fanadihadiana 

Hatramin’ny omaly, tsy mbola nisy vokatra ofisialy, na mety aiza ho aiza ny vokatry ny fanadihadiana 
mpitandro filaminana momba ity loza ity. Tsy nanome ny momba izay diso tamin’ity loza nitranga 
izy ireo. Manahy ny fianakavian’ny niharam-boina fa ho vitavita ho azy ny raharaha kanefa nisy 
maro nafoy. 

Tany amin’ny Sprinter avy hatrany koa ny tena niantefan’ny tsiny tamin’izao loza izao. Tsy mahagaga 
izy ireo no mitera-doza matetika. Raha ny filazan’ny olona nahita maso, ny tao anatin’ilay Sprinter 
anisan’ny nahatonga ny loza ny fiara 4×4 iray nanaraka ilay Sprinter sy ilay kamiao nangalatra 
tao anaty fiolahana. “Ilay fiara 4×4, nisongona; ilay kamiao, nipoitra tampoka; ilay Sprinter 
mafy. Samy tsy nisy tafala ireo ka nifandona, saingy ilay taksiborosy no tena voa mafy”, hoy ny fijoroana 
nataon’ny mpandeha. 

Aiza ho aiza ny fanadihadiana, matetika very an-javony ny tranga toy izao eto amintsika. Miandry 
valin’ny famotorana ny rehetra. 





Les commentaires sont fermées. 

