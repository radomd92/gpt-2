TSY FANDRIAMPAHALEMANA :: HAPARITAKA ANY AMBANIVOHITRA IREO JENERALY VAO NAHAZO GALONA • AORAHA

Raha tsy misy ny fiovana amin’ny ora farany dia hampihatra ny maha jeneraly azy amin’izay ireo bekintana 
anivon’ny Foloalindahy. Fantatra io, omaly, teny Ivato, nandritra ny lanonana fanolorana ny 
ireo jene-raly miisa enimpolo vao notendrena tamin’ny taona 2018. 

“Hisy toby miaramila vaovao maromaro hatsangana any amin’ny faritra dia ireo jeneraly ireo no 
any hibaiko ireo miaramila amin’ny ady amin’ny asan-dahalo sy ny asan-jiolahy hafa”, hoy ny jeneraly 
Léon Richard, minisitry ny Fiarovam-pirenena taorian’ity lanonana ity. 

Tsy vao omaly fa tamin’ny famindram-pahefana, vantany vao nandray ny asany ny jeneraly Ravalomanana 
amin’ny maha Sekreteram-panjakana miadidy ny Zandarimaria azy vaovao, tamin’ny 25 janoary lasa 
dia efa nilaza fa :“homena asa avokoa manomboka izao ny jeneraly rehetra fa tsy hisy intsony izany 
hipetrapetraka fotsiny handray karama izany”, hoy izy. 

Vita omaly teny amin’ny tokontanin’ny Ivon-toerana fivoriana iraisam-pirenena na CCI eny Ivato 
fanomezana sainam-pirenena misy ny anaran’izy ireo tsirairay ireo jeneraly miisa enimpolo ireo. 
Filohan’ny Repoblika teo aloha, Rajaonarimampianina Hery, no nampiakatra ny galonan’izy ireo 
jeneraly mialoha ny nametrahany fialana tamin’ny taon-dasa. Raha ny mahazatra dia eny amin’ny 
Iavoloha no hanaovana ny lanonana toy izao. “Tsy misy antony manokana fa noho ny maha tery ny eny 
satria betsaka ireo jeneraly tamin’ity andiany ity dia izay no nanaovana ny lanonana tety Ivato”, 
ny jeneraly Rakotonirina Léon Richard, izay nitarika ny lanonana noho ny tsy nahateo ny Filohan’ny 
Rajoelina Andry. 











Enregistrer mon nom, mon e-mail et mon site web dans le navigateur pour mon prochain commentaire. 



