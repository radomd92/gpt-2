MAHAJANGA : VEHIVAVY 2 NIARA-MATY NOHITSAHIN’NY KAMIAO – MIDI MADAGASIKARA

Nitrangana lozam-pifamoivoizana nahafatesana olona tsy manan-tsiny indray tany Mahajanga 
Vehivavy roa no niara-maty voahitsaky ny fiarabe iray mpitatitra vato tao Belobaka, ka maty tsy 
ny ramatoa iray manodidina ny 35 taona, rehefa tonga tany amin’ny hopitaly Loterana kosa no namoy 
ainy ny iray faharoa. Raha ny fantatra dia nanana olana mekanika, tapaka “rotule” tampoka ity kamiao 
ka nanitsaka an’ireto renim-pianakaviana roa nandeha tamin’ny sisin’ arabe. Araka ny tati-baovao 
avy any an-toerana, tato anatin’ny roa andro izao, dia lozam-pifamoivoizana telo samihafa no 
tao Mahajanga tampon-tanàna izay namoizana ain’olona efatra. Afak’ omaly tolakandro, raim-pianakaviana 
no maty nodomin’ny “bus” teo amin’ny Sotema, ary ny anio alina ihany koa, rangahy iray nitondra 
nandeha mafy no maty nianjera raha niala lalan-dratsy tampoka tao Ambalavola. 




















