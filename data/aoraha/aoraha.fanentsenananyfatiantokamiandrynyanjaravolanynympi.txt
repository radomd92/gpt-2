FANENTSENANA NY FATIANTOKA :: MIANDRY NY ANJARA VOLANY NY MPITATITRA IVELAN’NY RENIVOHITRA • AORAHA

Efa nanomboka nandoa ny fanentsenana ny vidin-tsolika ho an’ireo mpitatitra manerana ny Nosy, 
tapaky ny volana jolay lasa teo, ny fanjakana. Nilaza ho tsy mbola naharay izany kosa ireo vondron’ny 
ivelan’ny renivohitra (UCTS) raha efa saika nahazo ny anjarany ny ankamaroan’ny avy amin’ny vondron’ny 
eto an-drenivohitra (UCTU). « Lasa aty amiko no mifatratra ny fanontanian’ireo mpikambana satria 
mpitatitra eto an-drenivohitra efa nandray ny azy avokoa. Manaitra ny tompon’andaikitra izahay, 
mandray an-tanana an’io fanampiana fanentsemana vidin-tsolika io mba hijery akaiky ny momba 
Raha ny tokony ho izy, rehefa mivoaka ny vola dia samy mahazo avokoa », hoy Rakotoarimanana Fidimalalala, 
UCTS. 

Tsiahivina fa fanampiana tsy azon’ireo mpitatitra tamin’ny volana novambra sy desambra 2017 
horaisina izao. Nomarihin’ny avy ao amin’ny Antokon-draharaha misahana ny fitaterana an-tanety 
fa tsy isaky ny kaoperativa no handoavana ny fanampiana fa isaky ny fiara ka izay mahafeno ny antontan-taratasy 
no mahazo. 

« Arakaraka ny vola eo am-pelan-tananay ihany no itsinjarana azy. Ho an’ireo mbola tsy nahazo dia 
ny vola manaraka indray. Mbola mahatratra enina arivo tapitrisa ariary no tsy maintsy haloa amin’ireo 
ireo”, hoy Reribake Jeannot, tale jeneralin’ny ATT. 









Enregistrer mon nom, mon e-mail et mon site web dans le navigateur pour mon prochain commentaire. 



