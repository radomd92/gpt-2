FIDINANA TAO AMIN’NY BORIBORINTANY FAHADIMY :: NOTRONINA OLOM-BOAFIDY MARO NY KANDIDÀ ANDRIANTSITOHAINA NAINA • AORAHA

Nanohy ny fitsidihiny an’ireo fokontany maromaro eo anivon’ny Boriborintany fahadimy indray 
kandidà amin’ny fifidianana ben’ny tanana eto Antananarivo renivohitra, Andriantsitohaina 
omaly. Nisongadina tamin’izany ny fanotronan’ny depiote avy amin’ny vondrona politika miara-dia 
Filoha Rajoelina Andry, Raholdina Naivo sy ireo mpanolotsaina monisipaly toa an-dry Rajerison 
izay resy lahatra amin’ny fanohanana azy. Fokontany folo ao amin’ity boriboritany ity no notsidihin’Andriantsitohaina 
omaly. Isan’izany ny tao Soavimasoandro, Ivandry, Mahatony, Ambodivona, Imamba… 

Nivohitra tao anatin’ny fitakian’ireo mponina nihaona taminy ny fanokafana zotrana taksibe 
an’Imamba amin’ireo toerana eto an-drenivohitra. Teo ihany koa ny fanatsarana ny tsena ao Soavimasoandro, 
fanavaozana an’ireo sekoly ao Imamba, ny fametrahana takamoa eny amin’ireo andrin-jiro amin’ireo 
maizina, ny fampitomboina an’ireo daba fanariam-pako, ny fanamboarana an’ireo lalan-kely ary 
fananganana toerana fanasan-damba sy trano fivoahana. 









Enregistrer mon nom, mon e-mail et mon site web dans le navigateur pour mon prochain commentaire. 



