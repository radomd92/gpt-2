AMBOHIMIANDRISOA ANTSIRABE : FIVAROTANA IRAY, NAJIFAN’NY JIOLAHY AVOKOA NY ENTANA REHETRA – MIDI MADAGASIKARA

Fivarotana iray no lasibatry ny asan-jiolahy tao Ambohimiandrisoa, tapitra noraofin’ireo jiolahy 
ny entana rehetra. 

Toeram-panamboarana ireny finday ireny ity nisy namaky ity tamin’ny herinandro lasa teo. Saika 
mitandahatra no mifanila vodirindrina aminy fa ity fivarotana ity mihitsy no efa tena nokendren’ireo 
Marihina anefa fa manamorona ny ara-be no misy ilay fivarotana ary feno mpiambina ny manodidina 
toerana io. Tany ambadiky ny trano ireo jiolahy no niditra rehefa avy nopotehiny ny rindrina hidirana 
anatiny, trano hazo mantsy ilay fivarotana. Nopohiriny avy eo ny fanalahidin’ilay trano ka teo 
zalahy no niditra. 

Feno entana tao amin’ity toeram-piasa ity, toy ny finday an’olona maro namboarina, tsy finday 
rahateo fa ireny hika farany ireny; ankoatra izay solosaina telo koa no nampiasana tao hoy ny tompon-trano 
Tsy nisy niangana fa dia trano foana sy nadiodio no novantan’ilay rangahy ny alahady 10 jolay raha 
hanokatra ny fivarotany izy. Nalain’ireo mpamaky trano hatramin’ny fitaovam-piasana rehetra, 
unité centrale “ iray no tsy zakan’ireo jiolahy ka napetrany teo anilan’ny trano nifanila taminy 


Raha ny fanazavana hatrany dia misy mpiambina matory foana ao amin’ity trano fiasana ity afa-tsy 
sabotsy ihany. Tamin’io sabotsy alina io mihitsy anefa no nisehoan’ny fahavakisan’ny fivarotana 
tombanana fa olona efa mahafantatra tsara ilay toerana no namaky azy. Efa eo an-tanan’ny mpitandro 
ny raharaha amin’izao fotoana ary fantatra fa misy ny fiaraha-miasa tamina orinasa manana “camera 
surveillance” eo amin’io kartié io ka antenaina fa hisy vokany izany aoriana. 




















