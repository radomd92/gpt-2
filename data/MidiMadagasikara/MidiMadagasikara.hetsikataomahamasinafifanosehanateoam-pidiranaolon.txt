HETSIKA TAO MAHAMASINA : FIFANOSEHANA TEO AM-PIDIRANA, OLONA 20 NARATRA – MIDI MADAGASIKARA

Nisy ny tapaka, tao ny vaky loha, ny tsy nahatsiaro tena, sns. Am-polony maro teo no naratra nandritra 
hetsika iray nataona fahitalavitra tsy miankina tetsy amin’ny Lapan’ny kolontsaina teny Mahamasina, 
Raha ny isa voaray teo anivon’ny hôpitaly, tamin’ny ora nialanay teo an-toerana dia manodidina 
teo amin’ny 20 teo no isan’ireo olona ireo. Mbola misy ihany anefa ny taterin’ireo mpamonjy voina, 
voatery nampiasa fiara maromaro teny an-toerana. Zazakely am-bolana anakiroa no kely indrindra, 
mbola ao anatin’ny tsy fahatsiarovan-tena tanteraka, raha ny fantatra hatrany. Misy amin’ireo 
sasantsany ihany koa no mbola ao amin’ny sampana fameloman’aina. Vokatry ny fifanosehana teo 
no anton’izao fahavoazana nihatra tamin’ireo olona ireo izao. Azo lazaina tokoa mantsy fa nahavory 
maro teto an-drenivohitra tokoa raha ity hetsika iray ity. Vahoaka aman’arivony no tonga teny 
hijery an’ilay hetsika. Mety ho fahadisoana avy amin’ny mpikarakara ve, ka tsy voatsinjo mialoha 
mety hisian’ny olona be dia be toa izao ? Efa nisy ihany anefa ny mety ho fisorohana izay fifanosehana 
satria nanomboka tany amin’ny 10 ora maraina tany ho any no nosakafana ny vavahady fidirana, izay 
misy afa-tsy tokana monja. Ary irony mpiambina sivily irony no natao niambina sy nandamina ny olona. 
Amin’ny hetsika mety hahavory olona maro tahaka izao dia tokony hiantso mpitandro filaminana 
ireo mpikarakara. Efa manana traik’efa manokana amin’ny fomba hifehezana ny olona marobe mantsy 
» hoy ny fanazavan’ny tompon’andraikitra voalohany eo anivon’ny kaomisaria eny Mahamasina. 
Na izany anefa dia efa nandray ny andraikitray ihany izahay, tany amin’ny fandaminana ny fifamoivoizana 
Nanomboka tany amin’ny roa ora tany ho any no nitranga izay, rehefa tsy voalamina intsony ireo olona 
am-pidirana. Nisehoan’izany ihany koa tao anatiny tao, raha ny fanazavana azo hatrany. Tsy vao 
tokoa no nisiana fampisehoana nandratrana olona maro, vokatry ny fifanosehana eo am-pidirana 
teo an-drenivohitra. Inoana fa hisy ny fepetra horaisin’ireo mpikarakara amin’ny manaraka hisorohana 
zava-mitranga toa izao. 



Tena mampalahelo hoe zavatra tsy misy dikany toy nu kopi kole no itaizana ny vahoaka sady ahitan-doza 
ny loza izay efa entin’ny zavatra toy ireny fampisehoana bordelique ireny rahateo 

Izay ilay hoe matiny sitrany ahay 

Izao ilay hoe : matimaty foana na mara-dratra amin’ny zavatra tsy misy dikany ! mampalahelo tokoa 
vahoaka rehefa mahantra loatra fa mora rebirebena amin’ny fanofinofisana sisa . kopy kole ve no 
tena rey olona e! 


















