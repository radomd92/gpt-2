TOAMASINA: TSY NANAJA NY HIRAM-PIRENENA, ROA LAHY NOSAMBORIN’NY POLISY | NEWSMADA

Par Taratra sur 24/08/2018 

Noho ny tsy fanajana sy tsy firaharahana ny fanevam-pirenena sy ny hiram-pirenena malagasy nandritra 
lanonam-panjakana, omaly, nosamborin’ny polisy ireo roa lahy naniratsira ny lanonana. Raha 
fanazavana voaray avy any an-toerana, nisy fitokanana fotodrafitrasa nataona minisitra iray 
Bazarikely Toamasina, omaly. Toy ny mahazatra mialoha ny fitokanana anefa, misy ny firedonana 
hiram-pirenena malagasy aorian’ny fampiakarana ny fanevam-pirenena. Nandritra izany anefa 
nihazakazaka tampoka teo anoloan’ny lampihazo ireto roa lahy ireto. Tsy vitan’izay fa nifampisangisangy 
vanitinitika be tsy nisy toy izany. Vokany, tezitra ny polisy ka niditra an-tsehatra nisambotra 
ireo ary nentina avy hatrany anaovana fanadihadiana any amin’ny biraon’ny polisy. Andrasana, 
izany, ny fanapahan-kevitry ny fitsarana aorian’ny fanolorana azy ireo eny anivon’ny fampanoavana, 
ambaratonga voalohany ao Toamasina. 

Anatra ho an’ny rehetra ny trangan-javatra toy izao. Sady taratry ny fahaiza-miaina, fanomezan-kasina 
haja ny firenena iray ny fanajana ny hiram-pirenena. Miantomboka any amin’ny garabola, efa ampianarina 
ny fanevam-pirenena ny ankizikely. Mety hidirana am-ponja mihitsy ny fanaovana tsinontsinona 
hiram-pirenena iray, indrindra ny tsy fanomezan-kasina ny fanevam-pirenena toy izao. 



Les commentaires sont fermées. 

