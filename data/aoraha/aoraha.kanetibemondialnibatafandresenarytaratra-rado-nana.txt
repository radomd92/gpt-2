KANETIBE – «MONDIAL» :: NIBATA FANDRESENA RY TARATRA-RADO-NANAH • AORAHA

Henjankenjana ihany tamin-dry Taratra sy Rado ary Nanah, mandrafitra ny ekipam-pirenena malagasy, 
tsipy kanetibe, hiatrika ny fiadiana ny amboara eran-tany, ny nandresy an-dry Solo Kely sy Onja 
Liva teo amin’ny lalao famaranana ho an’ny fifaninanana tsapa teny Mahamasina, ny faran’ny herinandro 
teo. 

Tamin’ny alalan’ny isa 13 noho 11 no nivoahan’ izy ireo ho mpandresy tamin’ity lalao ity ary efa 
maro teo amin’io famaranana io izy ireo. Teo amin’ny lalao manasa-dalana anefa dia niondrika teo 
izy ireo tamin’ny alalan’ny isa 13 noho 2 ny ekipan-dry Toutoune. Fifaninanana natokana hifanandrinana 
ekipam-pirenena malagasy ity notanterahina teny amin’ny kianjan’ny CBT Mahamasina ity. Mbola hitohy ny fifaninanana tsapa ho an’ny ekipam-pirenena malagasy mialoha ny fotoana handehanany. Hanainga amin’ny fiandohan’ny volana aogositra ho avy izao izy ireo ary mbola manana 
volana hanomanantena any Frantsa, araka ny fandaharam-potoana. Hotanterahina any Canada amin’ny 
septambra ho avy izao ity fiadiana ny aboara eran-tany amin’ny tsipy kanetibe. 









Enregistrer mon nom, mon e-mail et mon site web dans le navigateur pour mon prochain commentaire. 



