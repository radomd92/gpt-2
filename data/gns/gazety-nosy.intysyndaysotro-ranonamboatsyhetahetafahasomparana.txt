INTY SY NDAY : SOTRO-RANON’AMBOA, TSY HETAHETA FA HASOMPARANA !

Misy fomba fijery iray mandeha koa amin’izao fihetsiketsehan’ny mpiara-dia amin-dRavalomanana 
izao. Zaran’izy ireo aza nahazo vato maro, na nifanahatsahana tamin’ny azon-dRajoelina ihany 
teto Antananarivo, mba hanararaotana hanoherana ny voka-pifidianana. Dia nentanin’izy ireo 
mpomba azy eto. Tsy hoe nahavory vahoaka an’aliny anefa fa amin’arivony ihany. Samy mahita ny eny 
13 May fa ny sary avoaka amin’ny tambajotra sosialy (facebook) moa efa misy fomba ahafahana mampiseho 
fandresena lahatra ny hafa hoe “vahoaka sesehena” na “nangorom-potsy”. Ny hevitra vaovao miseho dia ny fahatsapan-dRavalomanana fa tsy ho tafakatra eo amin’ny toerana 
mihitsy izy raha izao tranga ankapobeny hita ankehitriny izao no fakafakaina. Ny voka-pifidianana mantsy aloha dia mametraka an-dRajoelina eo amin’ny toerana maha-filohampirenena 
amin’ity volana janoary ity ihany, aorian’ny fanambaran’ny Hcc ny vokatra ofisialy. Efa teboka 
tsy hahitan-dRavalomanana irika izany io. Raha toa kosa ka foananan’ny Hcc ny voka-pifidianana rehetra, izany hoe haverina ny fifidianana, 
tsy mbola afaka mieritreritra ny ho lasa filohampanjakana na ho praiminisitra akory aza Ravalomanana. 
kisary iray tetehiny izany dia ny hanakorontana fotsiny mba tsy ho lasan-dRajoelina ny toerana. 
hoe “rehefa tsy ho ahy, hoy izy, dia tsy ho an’io zandrikely io mihitsy”. Dia ara-bakinteny ilay 
“sotro ranon’amboa ka tsy ala hetaheta fa hasomparana” e! 

Noho izany, tsy ny mpomba an-dRavalomanana ihany no afaka mampiseho ny heriny (démonstration 
forces) fa ny rehetra dia tsy azon’iza na iza sakanana ny amin’izany. Ny voka-pifidianana vonjy 
ihany anefa aloha hatreto, araka ny navoakan’ny Ceni, dia efa ibaribarian’ny hoe “iza no manana 
maro an’isa fa tsy voatery ho eny an-dalambe”. 

Ka ny Hcc izany no tokony harovan’ny maro an’isa sy ankahereziny eo anoloan’ny fihetsiketsehana 
itetehan-dry Ravalomanana tanjona mamoehitra ho an’ny firenena. 



