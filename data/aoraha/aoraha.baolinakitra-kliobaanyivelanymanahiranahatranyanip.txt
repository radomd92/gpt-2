BAOLINA KITRA- KLIOBA ANY IVELANY :: MANAHIRANA HATRANY AN’I PARIS SG NY MOMBA AN’I NEYMAR JR • AORAHA

Nigadona tao Parisy indray ny delegasionan’ny ekipan’ny baolina kitra FC Barcelone (Espana), 
Nihaona fanindroany tamin’ny solontenan’ny klioba Paris Saint Germain (Frantsa) izy ireo, mikasika 
hiverenan’i Neymar JR hifindra hilalao ao amin’ny FC Barcelone indray. Milaza ity farany fa itsy 
teratany breziliana no tena mangataka izany. Nandray anjara tamin’ny dinika mihitsy i Nasser 
filohan’ny klioba PSG. Hita tao anatin’ny delegasionan’ny FC Barcelona kosa i Eric Abidal, Javier 
ary André Cury. 

Mikasa handoa 170 tapitrisa Euro ny FC Barcelona raha toa ka 100 tapitrisa farafahakeliny no takin’ny 
miampy famindrana mpilalao sangany hafa ihany koa ho takalon’ny famelana an’i Neymar JR hiverina 
Espana. I Ousmane Dembele, tompondaka eran-tany, anefa tsy mety hifindra ao amin’ny PSG. Toa izany 
koa i Nelson Semedo, izay manizingizina ny hijanona ao amin’ny FC Barcelone. 

Efa nisy ny fivoriana toa izao tamin’ny 13 aogositra lasa teo. Mbola tsy nahitana vokany kosa izany. 
hita ato ho ato indray raha hisy vokany io fivoriana fanindroany omaly io na tsia. Amin’ny 2 septambra 
misasak’alina no hikatona tanteraka ny fe-potoana ahafahana mifindra klioba any Eropa. 











Enregistrer mon nom, mon e-mail et mon site web dans le navigateur pour mon prochain commentaire. 



