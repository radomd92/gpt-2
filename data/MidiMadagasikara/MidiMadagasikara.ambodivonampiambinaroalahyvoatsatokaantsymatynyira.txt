AMBODIVONA : MPIAMBINA ROALAHY VOATSATOKA ANTSY, MATY NY IRAY – MIDI MADAGASIKARA

Nisehoana fanendahana niaro tsindrona antsy indray tetsy Ambodivona, omaly hariva. Mpiambina 
teny amin’ireny tranokely mpizara vola ireny no niharan’ny vonon’ireo jiolahy. Tsatok’antsy 
amin’ny fony no nahafaty ny iray, raha naratra mafy kosa ilay namany. Araka ny fantatra dia saika 
olona, nendahan’ireo olon-dratsy izy roalahy ireto no nivadika tampoka tany amin’izy ireo ny 
Teratany vahiny avy naka vola teo amin’ilay trano kely, no efa narahan’ireto mpanendaka maso. 
teo am-panaovana ny asa ratsiny mihitsy ireo mpanendaka ireo no hitan’ireo mpiambina, ka niditra 
izy ireo. Tratran’ny be no ho vitsy izy roalahy ireto. Raha ny filazan’ireo nanatri-maso mantsy 
maromaro ihany ireo mpanendaka ireo. Tamin’izay indrindra no niantefa teny amin’ilay mpiambina 
ny antsy. Nahazo ny tratrany ary nanatrobaka ny fony. Tsy niandry ela ihany koa fa efa nandratra 
namany iray ny antsin’ireo olon-dratsy. Nitsoaka avy hatrany ireto olon-dratsy vao avy nandavo 
roalahy mpiambina ireto. Nifamonjena nentina tany amin’ny toeram-pitsaboana izy roalahy. Saingy 
ny habetsaky rà very, indrisy fa tsy tana intsony ny ain’ilay iray voatsindrona teny amin’ny fony. 
mahalasa saina tokoa fa efa tsy misy tahotra intsony ireo olon-dratsy, ary tsy mifidy toerana hamelezana 
eny fa na dia toerana misy mpiambina, na ihany koa hoe misy mpitandro filaminana. Ary izay firongatry 
asan-jiolahy izay tokoa no mahatonga ny olona amin’izao fotoana izao, tsy eto an-drenivohitra 
fa na hatrany amin’ny faritra aza, hiroso amin’ny fitsaram-bahoaka. Toa tsy mahafay an-dry zalahy 
akory mantsy ny mahita ireo namany hafa voasambotry ny mpitandro filaminana, izay efa tena manao 
ainy tsy ho zavatra ihany koa. 



