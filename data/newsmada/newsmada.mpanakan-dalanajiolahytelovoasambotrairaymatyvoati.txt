MPANAKAN-DALANA: JIOLAHY TELO VOASAMBOTRA, IRAY MATY VOATIFITRA | NEWSMADA

Par Taratra sur 05/08/2019 

Lavon’ny zandary ny iray amin’ireo jiolahy mpanakan-dalana tao Antaretra, fokontany Sahamadio, 
ambanivohitr’i Vohiposa, ny zoma teo. 

Tratran’ny zandary afakomaly kosa ny telo isan’ireo nandray anjara mivantana tamin’ity fanakanan-dalana 
ka isan’izany i Ndriana, monina ao Tsiarongàka, fokontany Sahamadio izay tsy lavitra ny toerana 
asa fanafihana ary i Samy izay nohamafisin’ny zandary fa atidoha nikotrika izao asa ratsy izao 
isan’ny mpahalala sy nanangona ireo jiolahy ireo izy ka nahatontosan’izy ireo ny fanafihana. 
ny famotorana nataon’ny zandary no nahafantarana fa isan’ireo olona nanafika ireo vazaha nipetraka 
Ialatsara, Ambohimahasoa, i Samy ary ny jiolahy iray tratra farany kosa i Ndimby, monina ao Ankaditany, 
ambanivohitr’Ambatosoa Ambohimahasoa. Ankoatra ireto telo lahy azon’ny zandary sambo-belona 
maty rotiky ny bala ny iray raha nikasa nanohitra ireo zandary nisambotra azy. Nanamafy ny zandary 
ao amin’ny “poste avancé” ao Vohiposa fa mbola mitohy ny famotorana sy ny fikarohana ny naman’ireto 
ireto. Nilaza ny zandary fa mandray hatrany ny loharanom-baovao rehetra izay mety hahitana ireto 
miafina any anaty fiarahamonina any ireto. 



Les commentaires sont fermées. 

