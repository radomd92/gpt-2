BORIBORINTANY VOALOHANY: NALAMINA IREO MPIVAROTRA AMORON-DALANA | NEWSMADA

Par Taratra sur 24/01/2019 

Nandamina ireo mpivarotra teny amin’ny Petite Vitesse sy Antaninarenina ny ekipan’ny boriborintany 
omaly. Anisan’ny miteraka fitohanan’ny fifamoivoizana sy mandoto tanàna ireo mpivarotra amoron-dalana 
misy fotoana izy ireo milatsaka anaty arabe, indraindray ihany koa tsy manadio alohan’ny ialany 
amin’ny toerana avy nivarotany. Izay no mahatonga ny fako misavovona eny amin’ny arabe. 

Araka ny nambaran’Andriamatoa Rakotonirina Maminiaina avy ao amin’ny Boriborintany Voalohany 
ezahana alamina sy entanina ireo mpivarotra mba hanaja ny fahadiovana mandra-pahita ny tena vahaolana 
ho azy. Nisy ihany ireo tsy maintsy nesorina teny amin’ny toerana, toy ny teny Antaninarenina. Araka ny voalazan’ity tompon’andraikitra ity hatrany, efa misy ireo “piqueteur” izay mijanona 
an-toerana mba hampaharitra ny filaminan’ny toerana. Tsy mijanona hatreo ny asa fandaminana sy fanatsaràna ny tanàna fa mbola hitohy hatrany. 



Les commentaires sont fermées. 

