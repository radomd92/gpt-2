ANOSIBE-TSENA : HAMIDIN’I LALAO RAVALOMANANA INDRAY NY « PARKING »

Omaly alakamisy faha 09 may 2019, dia nipetaka indray ny peta-drindrina izay misy soara-baventy 
hoe “ tsy ekena ny hanorenana tsena eo amin’ny “parking”. 

Nisavoritaka izay tsy izy ny mpivarotra teny amin’ny tsenan’ny voamaina sy ireo mpiasa rehetra 
mandraharaha eo amin’ity tsena ity. 

Mandeha dia mandeha ny resaka eny Anosibe-tsena fa hanorenana tsena vaovao indray ity toerana 
fiantsonanan’ny fiarakodia izay mampiditra sy maka entana ao amin’ity tsena lehibe ity. Ny “parking” 
no fiantsoana azy eny an-toerana. Eo amin’ny 50 metatra ny halavany ary hatrany amin’ny 20 metatra 
sakan’ilay toerana. 

Tadiavin’ny ben’ny tanànan’Antananarivo hamidy amin’ny fomba ankolaka indray ity toerana ity 
hoe hanorenana tsena hono. Ny tsena izay efa tafiditra tao anatin’ny drafitra ny fanorenana azy 
hisian’ny toerana hijanonan’ireny fiarabe mpitatitra entana ireny mba hamatsy ny vokatra ho 
mponina eto Antananarivo. 

Niarahantsika nahita fa tsy nijanona nivarotra tany ankolaka ny kaominina Antananarivo sy ny 
izay tarihin’ny ben’ny tanàna Lalao Ravalomanana tao anatin’ny efatra taona nihaviany teo amin’ity 
ity. Porofon’izany ny fanorenany fotodrafitrasa maro tamin’ny sisin-dàlana maro teto Antananarivo, 
ny nitranga teny amin’ny Paraky, ny teo Saorano eo amin’ny sisin-dàlana ary ny manoloana ny EPP. 
ao amin’ny fiantsonan’ny taxi-be 129 mankeny Ambohipo dia nasiany trano hatreny afovoan-dalana. 
etsy amin’ny “Esplanade” Analakely izay nisy ny tsenan’Anjoma hatramin’izay nasiana “pavillons” 
Tsy zoviana amin’ny be sy ny maro intsony ilay trano noravana eny Behoririka manakaiky ny tonelina 
ny maro hafa koa… 

Ireo rehetra ireo nefa dia efa vita varotra ankolaka amin’ny olona hipetraka ao avokoa. Io ilay 
bevava ataon’ny mpitantana ny tanànan’Antananarivo ankehitriny. 

Dia toa izany koa no tadiavina hatao amin’ny tsenan’Anosibe “parking” andrefana izao. 

Tsy manaiky ny hisian’izany ireo mpivarotra ao amin’ny tsenan’ny voamaina ao Anosibe. Natsangan’izy 
ingahy Ravalolahy izay antsoin’ny olona hoe Ravalo, izay delegen’ny tsena hitarika ny hetsika 
fanakanana ny fanorenana tsena eo amin’ity toerana ity. Tsy hanaiky velively ny tetika ratsy kobonina 
hanaovana tsena io toerana io ireto mpivarotra ireto. Midika ho famonoana olona izany satria tsy 
fiarakodia afaka miditra hitondra vokatra intsony ity tsena ity. Manampy azy koa ny mpibata entana 
ireo mpamboly mitondra vokatra eto Antananarivo ka mivarotra ny entany eny Anosibe. 

Filana korontana sy ady no ataon’i Lalao Ravalomanana sy ny kaominina Antananarivo amin’izao 
izao. Fiantsiana ny olona hikorontana tanteraka no dikan’izany satria efa ho tapitra ny fe-potoam-pitondran’ity 
tanàna ity. 



