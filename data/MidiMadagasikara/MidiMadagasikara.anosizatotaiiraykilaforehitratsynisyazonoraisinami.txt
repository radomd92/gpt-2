ANOSIZATO : TAXI IRAY KILA FOREHITRA TSY NISY AZO NORAISINA – MIDI MADAGASIKARA

Ny alarobia alina tokony ho tany amin’ny 10 ora tany ho any, nirehitra ny taxi iray teny Anosizato 
Tsy nisy azo noraisina ilay izy ary ireo nahita dia nitazam-potsiny. Ny loharanom-baovao no nahafantarana 
nisy tsy fetezana ilay fiara tamin’io fotoana io. Niezaka namelona azy ny tompony fa tsy nety mihitsy. 
nisy olona tonga ary samy nijery teo. iray tamin’ireo mpitazana ireo no niteny fa misy tariby tsy 
amin’izay laonina angamba ka izany no tokony ho jerena. Dia raikitra niondrika nitazana izany. 
ny taribihy Novelomina tamin’izay. Toa izay anefa ny nahatonga ny firehetana, satria tonga dia 
afo nirehitra. Nitatra vetivety izany. Nikoropaka ny tompony. Tetsy andaniny, nisy olona nanondraka 
tamin’ny siao ilay fiara. Avy hatrany dia afo nijoalajoala no hita. Dia tsy nisy azo natao intsony 
samy nihataka lavitra ny olona. Ny tompony tamin’izay fotoana izay dia nampalahelo tokoa ny nijery 
ary voalaza fa latsaka hatramin’ny ranomasony. Nisy ihany ny niantso ny mpamonjy voina avy ao Tsaralalana. 
tonga anefa ireo tsy afaka nanao na inona na inona koa. Lasa lavenona tanteraka ilay fiara. Dia tsy 
marina ny antony nampirehitra io fiara io fa samy tonga saina ihany ny rehetra. Nandeha ny resaka 
eo fa raha misy tranga ohatra an’izao, tsy fomba mihitsy ny mamono ny afo amin’ny rano, satria vao 
mampihanaka ny solika ao anatiny izany ary dia tsy ho tana ny firedaredany. Torohevitra no nataon’ny 
fasika na tany no mety hamefena ny afo. 



