TRANO 50 KILA TAO ANKIRIHIRY TOAMASINA  : AFON-DRONGONIN’IREO JIOLAHY NO NAHATONGA NY HAINTRANO | NEWSMADA

Par Taratra sur 03/01/2017 

Vao manomboka ny taona, haintrano niseho tany Toamasina. Trano 50 tafo eo kila forehitra. Niainga 
amin’ny trano hazo nifohan’ny jiolahy rongony ny afo… 



Nisehoana haintrano mahatsiravina tao amin’ny fokontany parisela 11/31 Ankirihiry, tokony 
tamin’ny 12 ora alina ny andron’ny taom-baovao ary tsy voafehy ny afo raha tsy tamin’ny 2 ora sy 45 
maraina. Trano 50 tafo kila forehitra ary anjatony ny olona tsy manan-kialofana. 

Raha ny loharanom-baovao tany Toamasina sy ny fanadihadiana, vokatry ny fifohana rongony tamin’ny 
iray vita amin’ny hazo sy ravinala izay hofana jiolahy ny niatombohan’ny afo. Voalaza fa mamona 
sy nisotro zava-pisotro mahamamo izy ireo, izay fantatra amin’ny anarana hoe Elias na Baina ny 
Mpanendaka ikoizan’ny fokonolona ao an-toerana sy hatreny amin’ny Cité Haras ary Mangarivotra 
jiolahy izay efa karohin’ny mpitandro ny filaminana rahateo. Nifoka rongony tao an-toerana ireo, 
rehefa niakatra izany tsy nahatsiaro intsony fa efa nirehitra ny trano, ary niitatra tamin’ireo 
amin’ny manodidina. Niredareda avy hatrany ireo trano manodidina ny 50 teo an-toerana. Tsy nisy 
tao intsony kosa iretsy mpifoka rongony. 

Nandritra ny fanadihadiana natao teny ifotony ihany koa nahalalana fa tsy misoratra amin’ny fokontany 
jiolahy mpanofa ireto ary nohamarinin’ny tompontrano izany, amin’ny ankapobeany rahateo tsy 
trano hipetrahana fa tsena ity faritra ity. 

Mandeha ny famotorana ataon’ny polisy momba ity haintrano ity. 



Les commentaires sont fermées. 

