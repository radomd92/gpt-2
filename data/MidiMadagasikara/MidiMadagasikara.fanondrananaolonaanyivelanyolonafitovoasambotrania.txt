FANONDRANANA OLONA ANY IVELANY : OLONA FITO VOASAMBOTRA NIARAKA TAMINA PASIPAORO 82 – MIDI MADAGASIKARA

Araka ny vaovao voaray teo anivaon’ny polisy misahana ny fanaraha-maso ny sisintany, dia rava 
tambazotra mpandefa olona any ivelany. Vehivavy fito no indray voasambotra ary nahitana taratsy 
dia maro tao amin’ny trano nisy azy ireo. Manamarika manokana ny polisy, fa amin’ireo voasambotra 
mpianaka ny telo. Izy ireo no voatondro fa tompon’andrikitra amin’ny fanondranana olona. Ny efatra 
dia ireo izay efa miomana ny handeha. 

Naharay vaovao ny polisy, fa misy tambazotra mpandefa olona mankany ivelany (Arabie Saoudite 
Libye ary Koweit) eny Andohan’i Mandroseza. Tsy niandry fa avy hatrany dia nandeha teny an-toerana 
mpitandro filaminana tamin’ny 2 martsa teo. Olona fito no tratra tao. Natao ny fisavana, ka tamin’izany 
nahatratrarana pasipaoro karazany roa ( biometrique sy électronique) hatrany amin’ny 82, taratasy 
avy tany amin’ny faritany sy avy eto Andrenivohitra. Marihina fa, efa misy sonia avokoa izy ireo 
tsy mbola misy anaran’olona, “certificat de scolarité”, tsy misy anarana vita sonia ihany koa. 

Tamin’ny alarobia izy ireo no natolotra ny Fampanoavana ary dia notazonina any am-ponja vonjimaika 
efatra. 



