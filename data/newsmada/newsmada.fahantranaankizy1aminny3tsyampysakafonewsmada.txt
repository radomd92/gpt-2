FAHANTRANA: ANKIZY 1 AMIN’NY 3 TSY AMPY SAKAFO     | NEWSMADA

Par Taratra sur 17/10/2019 



Misokatra ho an’ny rehetra, nanomboka omaly hatramin’ny 20 oktobra izao, etsy amin’ny La City 
ny fanehoana an-tsary ny tontolon’ny tsy fanjarian-tsakafoa, tanterahin’ny Unicef sy ny Pam. 
ao anatin’ny fampahafantarana ny tatitra eran-tany momba ny tontolon’ny ankizy ity fampirantiana 
ity. 

Tanjon’ny fampirantiana ihany koa ny hampivondrona ireo malala-tanana sy mpiara-miombon’antoka 
amin’ny tsy fanjarian-tsakafo nanao ny ainy tsy ho zavatra hatrany. 

Niharatsy ny salanisa nivoaka raha ny tatitra eran-tany navoaka tany Etazonia, ny 15 oktobra teo, 
ny tsy fanjarian-tsakafo mahazo ny ankizy sy ny zaza, araka ny fanairana ataon’ny Unicef. 

Antony mahatonga izany ny fahantrana, ny fivangongoana an-tanàn-dehibe, ny fiovaovan’ny toetr’andro, 
tsy fahaizana mifidy ireo karazan-tsakafo hanina ka manimba ny fahasalamana… 

Ankizy iray amin’ny telo latsaky ny dimy taona (200 tapitrisa) ny mijaly amin’ny tsy fanjarian-tsakafo. 
amin’ny alalan’ny hatavezana be loatra izany ary mankarary ilay zaza. 

Ankizy roa amin’ny telo latsaky ny roa taona kosa ny misakafo tsizarizary ary tsy ampy amin’ny fitomboan’ny 
sy ny fivelaran-tsainy akory ny sakafo haniny. Mitarika amin’ny tsy fitomboan’ilay zaza, ny fahosany 
fahasalamana ary mampidina ny hery fiarovany izany tsy fahampian-tsakafo izany. Mety hitarika 
amin’ny fahafatesan’ilay zaza mihitsy aza ity tsy fahampian-tsakafo mahazo azy ireo ity. 

Lasa tsy miaina milamina ihany koa ireo ankizy mihinana sakafo tsy ara-pahasalamana. Anetsiny 
ankizy maneran-tany tsy manam-pidiny amin’ny sakafo ka lasa tsy mihinana ara-pahasalamana. 
rahateo ny karazan-tsakafo mitobaka kanefa tokony holanjalanjaina izay hanina hitondra fahasalamana 
tsy hiteraka aretina indray avy eo. 



Les commentaires sont fermées. 

