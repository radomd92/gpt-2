FAMONOANA MALAGASY ANY KOWEIT : VOASAMBOTRA ILAY ARABO NAMONO VEHIVAVY AVY ANY AMBANJA – MIDI MADAGASIKARA

Nampihetsika ny fanjakana tany Koweit ny fahafantarana tamin’ny vaovao an-gazety, sy tao anaty 
serasera, nilaza ny fahafatesana tera-tany Malagasy miasa tany an-toerana izay nafenina tao 
vata fampangatsiahana nandritra ny efa-bolana, sy ny fisian’ireo tovovavy Malagasy 80 migadra, 
tovovavy Malagasy 16 marary saina, tao Koweit. 

Raha ny angom-baovao marim-pototra natao dia nisy nandika tamin’ny teny arabo ilay vaovao an-gazety 
voarain’ny fanjakana tany an-toerana, ka nanomboka avy hatrany ny fikarohana noho fahatsapan’izy 
ny zava-nisy tafiditra amin’ny heloka be vava. Nikoropaka torak’ izany koa ny fanjakana Malagasy 
araka ny angom-baovao natao, dia nandefa delegasionina any Koweit koa ny minisiteran’ny raharaham-bahiny, 
akaiky ny raharaha sy ireo Malagasy mijaly miasa any an-toerana. Raha ny vaovao nampitain’ireo 
miasa any Koweit izay manana mpampiasa azy ireo manaja lalana, dia tsy sarotra tamin’ny fanjakana 
an-toerana noho ny fivoaran’ny teknolojia sy fisian’ireo fitaovana fanaraha-maso samihafa, 
ny 21 febroary lasa teo no saron’ny polisy any an-toerana tany Lyban ilay mpampiasa vavy nahavita 
ny mpiasany. 

Mpiasa roa. Ny angom-baovao natao tamin’ireo Malagasy any an-toerana hatrany koa no nahalalana, 
mpiasa roa niasa tamin’ity ramatoa ity no efa novonoiny tahaka izao, ka tera-tany Filipiana ny 
ary ity tovovavy Malagasy avy any Ambanja nefa niasa taminy nandritra ny telo taona ity ny faharoa 
Ho an’ireto Malagasy miasa any Koweit ireto, dia ny tsy fisian’ny masohivoho Malagasy any an-toerana, 
izay mahasolotena azy amin’izany, no tena olana ho azy ireo noho ny tsy fisian’ny fametrahana fitarainana 
sendra olana, satria araka ny angom-baovao hatrany, dia tsy afaka mitazona ny antontan-taratasiny 
mpiasa Malagasy ireto vao tonga any an-toerana, fa tsy maintsy omena ny mpampiasa izany izay miteraka 
amin’ireto mpiasa raha misy ny disadisa ka tsy hahafahan’izy ireo miverina an-tanindrazana. 

Ankoatra izay araka ny fanazavan’ireto mpiasa Malagasy any an-toerana, fa mbola misy vehivavy 
avy any Andasibe Moramanga koa tsy hita popoka hatramin’ny taona 2016, izay nanaovan’ny fianakaviany 
tamin’ny fanjakana izay tokony hanao ny fangatam-panazavana tany amin’ny fanjakana any Koweit 
izay hanaovan’izy ireo antso avo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

