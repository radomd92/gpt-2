AMBATOLAMPY : TOVOVAVY, NAOLANA MPAMILINA TAXI-MÔTÔ – MIDI MADAGASIKARA

Noho ny fitsiriritana diso toerana. Lehilahy iray, mpitondra irony taxi-môtô iray no naiditra 
vonjimaika, noho ny fanolanana nataony tamina tovovavy iray mpianatra, tany amin’iny faritr’ 
iny, ny talata teo. 

Filan-dratsy. Araka ny fanazavana azo, avy tamin’ny lehiben’ny kaomasarian’ny pôlisy ao Ambatolampy, 
tovolahy iray no nosamborina ary natolotra ny Fampanoavana, ny alatsinainy lasa teo. Tsy niafin’endrika 
mantsy ranamana, raha niditra an-tsokosoko tao amina tranona tovovavy iray 18 taona, mpianatra 
an-toerana, sy nanatanteraka ny filan-dratsiny. Raha ny vaovao azo, dia fantany tsara fa mipetra-drery 
tovovavy ity; izay avy any ambanivohitra ary mamita ny fianarany eo an-tampon-tanana. Ny lehilahy 
amin’io dia mpitondra irony taxi-môtô, izay fitaovam-pitaterana miasa be any ambanivohitra 
Azo heverina fa mety efa ho mpitondra an’ity rakalakely ity ny lehilahy ary nentanim-pitsiriritana 
ka niafara hatramin’ny fanaovana zavatra tsy fanao. Ny alatsinainy hariva teo no nidirany tampoka 
an-tranony, tao Ambanimaso, Atsinanan’ny gara ilay mpianatra. Avy hatrany dia notapenany lamba 
vavany ary nafatony ny tongony. Taorian’izay no nanamparany ny filàny. Vita ny nataony, dia nitsoaka 
lehilahy. Ny tsy tao an-tsainy anefa, fantatr’ity tovovavy ity tsara ny endriny sy ny mombamomba 
Taorin’ny fitoriana napetrany teny amin’ny pôlisy, dia noraisim-potsiny ity tovolahy tsy nahay 
ity. Natolotra avy hatrany ny Fampanoavana ny alakamisy teo. Taorian’ny fanadihadian’ireo mpitsara 
famotorana , dia napetraka vonjimaika ao amin’ny fonjan’Ambatolampy ny lehilahy. Izany tokoa 
no tonga amin’ilay hira hoe, « ilay mahalehilahy io ihany … » nampiditra am-ponja. 




















