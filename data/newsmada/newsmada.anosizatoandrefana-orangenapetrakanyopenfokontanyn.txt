ANOSIZATO ANDREFANA-ORANGE  : NAPETRAKA NY “OPEN FOKONTANY” | NEWSMADA

Par Taratra sur 19/07/2017 

Nampahafantarina omaly ny fiaraha-miasa amin’ny fametrahana ny tetikasa “Open Fokontany” ao 
kaominina Anosizato. Iarahan’ny fikambanana Habaka, GIZ sy ny Orange Madagascar izany. 

Mifototra amin’ny fanavaozam-pitantanana amin’ny fampiasana ny teknolojian’ny serasera ity 
Open Fokontany» ity. 

Tsy ho sarotra amin’ny mponina sy ny manan-draharaha ao amin’ny kaominina Anosizato noho izany 
hijery ny antontan-kevitra na antontanisa fa ho azo jerena amin’ny alalan’ny tambajotran-tserasera 
sy mora ampiasaina izany. 

Azo jerena ao daholo ny momba ireo fokontany fito ao amin’ity kaominina ity. Ho mora ny fitadiavana 
sy fiaraha-miasa na ny fikarohana mpampiasa vola hampandrosoana ny tanàna. 

Hanamora ny asan’ny mpitantana kaominina koa anefa ireo antontan-kevitra voarindran’ny Habaka 
ka ahafahana mandray fanapahan-kevitra sy mandrafitra drafi-pampandrosoana. 

Mpanohana goavana amin’ny fampitaovana ny Orange Madagascar. Nanolotra 

«smartphones » 100, « tablettes » 28 sy « box » 3 ahazoana tambajotram-pifandraisana koa ny tale 
ny fifandraisana ao amin’ny Orange Madagascar, Andriamampionona Francia Ratovo, omaly. 

Ireo fitaovana ireo aloha no hiaingan’ny fikambanana Habaka hanombohana ity tetikasa «Open Fokontany 
ity. Harafitra ao anatin’ny fotoana fohy ny rejisitry sy ny karatry ny fotodrafitrasa niomerika 
amin’ny kaominina Anosizato. 

Nampahafantarina tamin’io fotoana io koa ny fiaraha-miasa eo amin’ity kaominina ity sy ny Orange 
eo amin’ny lafiny fifandraisan-davitra sy ny fandefasana na fandraisana vola amin’ny alalan’ny 


Hisy ny fametrahana tambajotra Wi-Fi ao amin’ny biraon’ny kaominina Anosizato Andrefana. Hisy 
ny « Push SMS » izay ahafahan’ny kaominina sy ny fokontany fito mifandray tsy tapaka. 

Tsy ho diso anjara koa ny tanora fa hisy ny fandaharanasa tari-dalana sy torohay ho azy ireo izay 
mpilatsaka an-tsitrapo avy amin’ny Orange ho an’ny tanora ao amin’ity kaominina ity. 



Les commentaires sont fermées. 

