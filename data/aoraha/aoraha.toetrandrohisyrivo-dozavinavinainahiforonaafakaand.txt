TOETRANDRO :: HISY RIVO-DOZA VINAVINAINA HIFORONA AFAKA ANDRO VITSIVITSY • AORAHA

Tombanana hiforona amin’ny faran’ny herinandro na amin’ny fiandohan’ny herinandro ho avy io 
rivo-doza voalohany amin’ity fotoam-pahavaratra ity. Ny tangoron-drahona miforona any amin’ny 
avaratry ny « Cap d’Ambre », izay miteraka oram-baratra mitsitokotoko, no ahiana hivadika rivo-doza, 
ny fanazavan’ny teknisiana ao amin’ny sampana mpamantatra ny toetr’andro, omaly. 

« Any amin’ny 400 km mahery any avaratry ny Nosy no misy an’ilay tangoron-drahona. Mila manara-baovao 
hahafantarana ny fivoarany », hoy Rakotoarison Rivo , teknisiana ao amin’ny sampana mpamantatra 
toetr’andro. Mbola manjavozavo ny lalan’io andro ratsy tombanana hahazo anarana “Ambali” io. 

Lasa aloha kokoa ny fotoanan’ny rivo-doza tamin’ity taona ity raha miforona tokoa i Ambali. “Isaky 
tapaky ny volana desambra matetika no hisian’ny rivo-doza voalohany.Tany amin’ny taona 2005 
nisy rivo-doza niantomboka tao anatin’ ny Krisimasy”,hoy indray iry loharanom-baovao iry. Notsia­hiviny 
tsy misy fiantraikany amin’ny mety ho toetrandro eto amintsika aloha hatreto satria mbola ho maina 
andro anio. 









Enregistrer mon nom, mon e-mail et mon site web dans le navigateur pour mon prochain commentaire. 



