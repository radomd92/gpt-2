AMBALAVAO : MPIANATRY NY CEG MIISA 20, NIFANDIMBY NIHETSIKA AMBALAVELONA – MIDI MADAGASIKARA

Olana iray mbola tsy nahitam-panazavana hatramin’izao eto amintsika, fa “ nahoana no ireo mpianatra 
zaza tsy ampy taona foana no lasibatry ny ambalavelona ? “ Araka ny tati-baovao voaray, kilonga 
izay mpianatry ny Ceg Ambinanindovoka any amin’ny Distrikan’ Ambalavao, Faritra Matsiatra ambony, 
nifandimby nihetsika ambalavelona tao an-tsekoly, tao anatin’ny iray volana. Raha ny fanazavana 
avy amin’ny talen’ ity sekolim-panjakana ity, Rtoa Josephine, dia ankizy eo anelanelan’ny 11 
hatramin’ny 17 taona eo ireo voa, ka ankizivavy ny 16 amin’ireo, ary misy amin’ireto farany, hoy 
mpanabe ity nanamafy, no efa in’ efatra be izao nohetsehin’ity aretina tsy mbola ahitam-panafana, 
avy amin’ny herin’ny maizina ity, toy ny tranga nisy ny zoma teo, ka ankizy roa no niara-novelesin’ny 
mafy. Aretina ratsy azo amin’ny asan-devoly. Ary ireo ankizy rehetra izay mihetsika ambalavelona 
an-dakilasy dia, mirifatra mihazakazaka mafy avy hatrany mankeny amin’ilay trano fivoahan’ny 
Ity Wc ity, araka ny fanazavana azo hatrany, dia nahitana ody gasy mahery nariana tao anatiny, ny 
2010, ary nanomboka ny taona io no nahitana ny trangan’ambalavelona voalohany, tao amin’ny Ceg 
ka niverina nandripaka mafy indray ny aretina tao anatin’ny iray volana. Nomarihan’ity mpanabe 
ity, nandritra ny fanadihadiana natao, fa “ tsy voajanahary ny ambalavelona, ary aretina ratsy 
asan-devoly. ” 




















