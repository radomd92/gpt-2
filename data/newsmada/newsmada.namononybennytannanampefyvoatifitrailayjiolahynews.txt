NAMONO NY BEN’NY TANÀNAN’AMPEFY : VOATIFITRA ILAY JIOLAHY | NEWSMADA

Par Taratra sur 02/11/2017 

Jiolahy roa indray lavon’ny zandary raha telo hafa azo sambo-belona nandritra ny fanakanana ireo 
miisa 12 nirongo basy sy zava-maranitra nikasa hanafika mpanan-karena iray ao Chute de la Lilly 
ny alin’ny 29 oktobra 2017 teo. Tratra tany amin’izy ireo ny basy iray sy bala roa. Nahazo loharanom-baovao 
zandary momba ny fisian’ireto andian-jiolahy mikasa hanafika tao Ampefy. Mivondrona ao amin’ny 
kely iray an’ny mpiambina saha ao Ambatondramijay (4 km miala an’Analavory) fokontany Amparaky 
izy ireo manomana ny fanafihana. Namonjy io toerana io avy hatrany ny zandary ka tratra tao tokoa 
olon-dratsy. Nitifitra avy hatrany izy ireo raha vao nahita ireo zandary. Raikitra ny fifandonana 
anaty haizina ka voatitifitra ny roa. Voasambotra kosa ny telo. 

Rehefa nozahana ireo maty voatifitra dia i Letsivery ny iray. Izy no isan’ny atidoha tamin’ny famonoana 
ben’ny Tanànan’Ampefy volana vitsivitsy lasa izay. Vaomieran’ny fandriampahalemana ary nampiantrano 
jiolahy ireo tao amin’io trano kely fiambenana saha io ny iray amin’ireo azo sambo-belona. 



Les commentaires sont fermées. 

