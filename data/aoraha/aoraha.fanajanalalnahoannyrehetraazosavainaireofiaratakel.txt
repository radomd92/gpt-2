FANAJANA LALÀNA HO AN’NY REHETRA :: AZO SAVAINA IREO FIARA TAKELAKA MENA SY FITARATRA MAINTY • AORAHA

Mitovy amin’ireo fiaran’olon-tsotra mifamoivoy eny an’arabe ihany koa ireo fiara takelaka mena 
fitaratra mainty. Efa vitan’ny minisitry ny Filaminam-bahoaka sy ny Sekreteram-panjakana miadidy 
Zandarimaria na ny Seg sonia ny fepetra vaovao momba ireo fiaram-panjakana mitondra ny takelaka 
sy ireo fiara miloko mainty ny fitaratra, araka ny loharanom-baovao. 

Miandry ny fankatoavan’ny Filankevitry ny governemanta ny fampiharana azy. Voalaza ao anatin’izany 
tokony hisavana ireo fiara takelaka mena sy miloko mainty ny fitaratra. 

Nilaza ny jeneraly Randriamanarina Jean Christophe (Seg) fa “ezaka atao ho fisorohana amin’ny 
isan-karazany sy ny mety ho asan-jiolahy no anton’ity fepetra ity. Ny zavamisy hita matetika dia 
ny tsy maha any anatin’ilay fiara ny tompony ireo mpamily dia mitondra zavatra hafa. Noho izany, 
ampirisihina ireo mpitandro filaminana eny an-dalana mba hisava ireny fiara takelaka mena sy 
mainty ireny na karazany inona ilay fiara na inona”, hoy izy. 









Enregistrer mon nom, mon e-mail et mon site web dans le navigateur pour mon prochain commentaire. 



