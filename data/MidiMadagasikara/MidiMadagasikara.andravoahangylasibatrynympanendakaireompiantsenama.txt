ANDRAVOAHANGY : LASIBATRY NY MPANENDAKA IREO MPIANTSENA MARAINA – MIDI MADAGASIKARA

Iaraha-mahalala fa isan’ny tsenan’ny tantsaha goavana eto an-drenivohitra iny faritra Andravoahangy 
rehefa maraina ny andro. Amin’iny fotoana iny koa anefa no hanararaotan’ireo tontakely manao 
asa ratsiny. Saika lasibatra avokoa ireo mpiantsena maraina eny an-toerana ary efa maro tokoa 
mitaraina vokatr’izany. Noho izay indrindra no nahatonga ny pôlisin’ny kaomisarian’ny boriborintany 
hanisy hetsika manokana, izay efa nanomboka fotoana elaela ihany izay, entina hamongorana ireo 
ireo. Ny faran’ny herinandro teo dia fantatra fa mpanendaka sy mpangarom-paosy mahatratra 11 
voasambotr’ireo pôlisy teny amin’iny tsenan’Andravoahangy iny. Manomboka amin’ny 4 ora maraina 
hatamin’ny 9 ora eo ry zalahy ireo no mivoaka manao ny asa ratsiny. Andiany maromaro amin’io no miaraka 
ny sasany mody mandrebireby ary ny sasany kosa misintona na mandrahoana amin’ny fitaovam-piadiana. 
amin’iny faritra manodidina an’Andravoahangy tsena iny no tena famelezan’izy ireo, toy ny eny 
sy Anjanahary ankoatra ny eo am-povoan-tsena. « Vao mangiran-dratsy dia efa nasiana polisy nanao 
sivily nitily sy nanara-maso teny amin’ireo faritra voalaza ireo (Andravoahangy sy Mascar), 
dia nody ventiny tokoa ny rano nantsakaina » hoy ny fanazavàna azo. Araka ny tati-baovao hatrany 
saika tsy ampy taona avokoa ireo andian-jatovo mampikaikaika ireo mpiantsena sy mpivarotra maraina 
Raha ireto voasambotra ireto izao dia ny sivy amin’izy ireo dia mbola zatovo manodidina ny 15 sy 
taona avokoa. Efa samy natolotra teny anivon’ny Fampanoavana moa izy 11 lahy ireo ka ireo tsy ampy 
dia nampidirina eny amin’ny akany fitaizana zaza maditra eny Anjanamasina, ireo ampy taona kosa 
nadoboka eny Antanimora. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

