VELOMA AN’I ROBERT YAMATE  : «AOKA HO FIFIDIANANA MILAMINA » | NEWSMADA

Par Taratra sur 22/03/2018 

Nanafatrafatra. « Maniry izahay mba ho fifidianana mangarahara sy ao anatin’ny fitoniana ny hotanterahina 
amin’ny firenena. Antoka hizorana ho any amin’ny fampandrosoana izany ary hiakaran’ny toekarena 
hoy ny ambasadaoro amerikanina, Robert Yamate, omaly teny Mahazoarivo. Anisan’ny anton-diany 
ary mbola hihaonany amin’ireo mpitondra sy mpitarika politika ny hanaovany veloma an’i Madagasikara 
nahavita ny fe-potoam-piasany teto. Notsiahiviny nialoha izany ny fahafaham-pony tamin’ny 
antsika teo amin’ny lafiny maro. Anisan’izany ny tetikasa ho an’ny fampandrosoana sy ny famatsiam-bola 
Amerikanina teto amintsika. Teo ohatra ny fanorenana fotodrafitrasa samihafa. Eo koa ny fanohanan’ny 
teo amin’ny lafiny sosialy toy ny sehatry ny fahasalamana. Ny tohana amin’ireny loza voajanahary 
teto amintsika ireny… Teo koa ny fampivoarana ny fiainan’ny mponina, indrindra fa ireo marefo 
sahirana. Araka izany, andrasana ny mety handimby azy indray eo anivon’ny masoivohon’i Etazonia eto amintsika. 



Les commentaires sont fermées. 

