MINISITRA TINOKA ROBERTO : MAMPIROBOROBO NY KIANTRANOANTRANO SY KOLIKOLY ?

Velon-taraina noho ny trangan-javatra ao amin’ny ministeran’ny Tanora sy ny fanatanjahan-tena 
ny mpisehatra maro amin’izany tontolo izany. Toa miendrika tsy fahaiza-mitantana izay toa manome 
ny mpila anditra sy mpila dera manodidina azy ny minisitra Tinoka Roberto, hoy ny akon’ny fitarainan’ny 
Indraindray koa anefa toa mahazo vahana sy manjaka ao mihitsy ny kiantranoantrano sy ny raharaha 
mamofompofona kolikoly, ka hanimba an’io sehatra tena tokony tsy hidiran’ny kilalao maloto ara-pôlitika 
io. Isan’ireo nitondra fanazavana manokana momba izany Randria Charles, Entraineur Sportif 
Niveau lV, any Alaotra Mangoro. Toa izao manaraka izao ny fanazavana nentiny : 

« Manoloana ny fanendrena ny Talem-paritra ny fanatanjahan-tena farany teo dia mahatsiaro ho 
indray ny zanaka ny faritra Alaotra Mangoro. Fanendrena talem-paritra indroa mantsy izao no voadingana 
izy ireo. Ny talem-paritra teo aloha dia tsy hita tany an-toerana nandritra ny fotoana ela ary dia 
ny kamboty tsy nisy mpiahy ny mpanao fanatanjahan-tena taty an-toerana”. 

Raha ny fantatra dia mpiasa tsy manana ny maripahaizana na diplaoma notakiana ho amin’izany andraikitra 
ity voatendry ity no sady tsy mbola manana traikefa mihitsy eo amin’ny fitantanan-draharaham-panjakana. 
be anefa ireo zanaka ny faritra ampy traikefa sy mahafehy tsara ny tontolon’ny fanantanjahan-tena 
anatin’ny faritra. Maro koa ireo nanaraka fiofanana ambony momba izany ary mahafehy tsara io sehatra 


Ankoatra izany dia mamofompofona kiantranoantrano sy kolikoly ity fanendrena ity satria dia 
tsy nandefa antontan-taratasy na “dossier” akory ity voatendry ity tamin’ny fotoana nitakiana 
ary tsy isan’ireo nohadihadiana na “entretien” izay isan’ny dingana tsy maintsy narahina teo 
fanendrena. Rehefa natao ny fanadihadiana dia manana rafozana mitazona andraikitra ambony ao 
Kômity olimpika ity talem-paritra vao notendrena ity, ary io rafozany io no nanao tsindry tamin’ireo 
ny Ministera ka nahatonga izao fanendrena izao na dia tsy nanaraka ireo fepetra notakiana aza izany. 

Manoloana ny ady ataon’ny fanjakana ankehitriny ho fanafoanana ny kolikoly sy ny kiantranoantrano, 
manao antso avo any amin’ireo tompon’andraikitra isan-tsokajiny ireto mpisehatra amin’ny lafiny 
aty Alaotra Mangoro ireto, indrindra any aminao Andriamatoa Minisitra Tinoka Roberto mba handray 
ho tombontsoa ambonin’ ny mpanao fanatanjahan-tena. 

Izay manan-tsofina, aoka izy hihaino, ary izay mana-maso, aoka izy hahita, izay manan-tsaina, 
izy handinika. 



