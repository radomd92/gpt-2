TOLIARA II : TOVOVAVY 15 TAONA VOAOLANA SADY NARATRA MAFY VOATSATOKA ANTSY – MIDI MADAGASIKARA

Ankizivavy 15 taona nipetra-drery no naolana raim-pianakaviana iray 43 taona, tany Ankililoaka 
Toliara II, ny alin’ny talata teo. Nitsoaka ilay lehilahy nahavanon-doza, ka rehefa nokarohina 
voasambotra teo am-pisotroana toaka, tany Milenake, afak’omaly antoandro. Noho ny tahotra ny 
sy ny hatezeram-bahoaka, dia nanao raharaham-pihavanana “kabary ambany kily” haingana ity mpanolana, 
voalaza fa mpiray tanàna amin’ity “ajampela” niharan’ny herisetra sy fanararaotana ara-nofo 
ka nandoa vola iray tapitrisa Ariary sy omby roa, omaly. Araka ny tati-baovao voaray, dia namonjy 
tany Tsianisiha ny ray aman-dreny sy ny zokin’ity tovovavy niharan’ny herisetra, ka ity farany 
no niambin-trano sy natory irery tao an-trano. Tokony tany amin’ny misasak’alina tany ho any, 
niditra amboletra tao amin’ny efitrantrano nandrihan’ity tovovavy ity ilay rangahy mpifanila 
aminy, rehefa avy nisokitra ny hidim-baravarana. Taitra tamin’ny torimasony razazavavy, raha 
amboniny avy hatrany ity raim-pianakaviana tonga dia nanolana azy. Tsy afaka niantso vonjy izy, 
voatampina ny vavany, ka rehefa nanohitra sy niaro tena tamin’ny fomba mamohehitra nihatra taminy 
“ajampela” ity, dia notsatohan-drangahy antsy, ary naratra mafy teo amin’ny baon-tanany havia 
mbola nopotserin’ilay mpanolana ny voamasony havanana ka nifaritra mena. 




















