LOZA TENY AMPAMARINANA  : HALEVINA ANIO ENY BELANITRA IZY EFA-MIANAKA | NEWSMADA

Par Taratra sur 21/02/2018 

Mbola mitana ny sain’ny maro ary tsy afaka am-bavan’ny olona ilay loza mahatsiravina nitranga 
Ampamarinana ka namoizana ain’olona fito mianaka sy nandratra olona valo mianaka, ny asabotsy 
teo. Halevina anio eny Belanitra Ilafy ireo efa-mianaka niara-namoy ny ainy notsindrin’ilay 
niaraka tamin’ny tranony teny Ambanin’Ampamarinana tamin’io alina io. Ireto avy izy efa-mianaka 
: Ramaroson Olly Tiana, Razoelianjasoa Sahobiniony Miarintsoa (Tsiky), Ramaroson Notahinjanahary 
ary Ramaroson Fitahiana Nellah. Hiala ao Marohoho Tsimbazaza ny nofo mangatsiakan’izy efa-mianaka 
halevina eny amin’ny fasan-drazany eny Belanitra Ilafy. Nampahonena ny nahita azy efa-mianaka 
satria mbola hita namihina an-janany izy mivady tamin’ny fotoana nisokiran’ny mpamonjy voina 
fatin’izy ireo. 

Ireto izy telo dahikely ireto koa anisan’ireo namoy ny ainy tamin’ity loza voanjanahary teny Ampamarinana 
Andrasana eny amin’ny INFP Mahamasina kosa ny fatin’ireto ankizikely ireto. Ny loza tokoa rehefa 
avy tsy mba mampilaza. 



Les commentaires sont fermées. 

