IHOSY: JIOLAHY IRAY TRATRA NAKA AN-KERINY ZAZALAHIKELY 9 TAONA | NEWSMADA

Par Taratra sur 06/04/2019 

Tsy nahazo ny vola 3 hetsy Ar notadiaviny ilay jiolahy naka an-keriny zazalahikely iray 9 taona 
Ihosy. Tratran’ny vela-pandrika nataon’ny polisy izy ka tsy afa-nihetsika intsony… 

Avotry ny polisy soa aman-tsara ilay zazalahikely 9 taona nalain’ny jiolahy an-keriny, ny asabotsy 
marsa 2019 tany Ihosy. Araka ny fampitam-baovao avy amin’ny polisy, tsy hitan’ny ray aman-dreniny 
zazalahikely ity tamin’io fotoana io. Ny asabotsy io ihany, nahazo “sms” ny mpiara-monina iray 
an-tanàna ary nilaza ny fianakavian’ity zazalahikely ity fa hafaro ny ray aman-drenin’ilay zaza 
fa raha te hahita ny zanany izy ireo, mila mandoa vola telo hetsy Ar. Nametraka fitarainana teny 
polisy ao Ihosy avy hatrany ny ray aman-drenin’ilay zaza. Nandray ny andraikiny ny polisy ka nanao 
ilay olon-dratsy nangataka vola sy nitazona ilay zaza. Nanome toky ilay olon-dratsy ny ray aman-drenin’ilay 
fa hanome ny vola ka nisy ny fotoana sy ny toerana nolazaina hanomezana ny vola. Nisy ihany koa ny 
nanao fanamiana sivily niafina manodidina ilay toerana izay misy ilay trano voatondro hanomezana 
vola. Ny alahady 31 marsa, tonga naka ny vola tao amin’ilay trano ilay olon-dratsy ka saika hirifitra 
rehefa nahazo ilay vola, saingy efa nisy polisy niandry azy teo ivelan’ny trano ary tsy afa-nihetsika 
fa noraisim-potsiny. Avotra soa aman-tsara kosa ilay zazalahikely nalaina an-keriny. 



Les commentaires sont fermées. 

