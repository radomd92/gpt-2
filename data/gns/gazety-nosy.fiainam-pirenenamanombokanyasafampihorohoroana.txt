FIAINAM-PIRENENA : MANOMBOKA NY ASA FAMPIHOROHOROANA

Accueil > Gazetin'ny nosy > Fiainam-pirenena : Manomboka ny asa fampihorohoroana 

Publié le 07 août 2018 



Asan-dahalo, fanaovana takalon’aina na « kidnapping » an-tanàn-dehibe sy ambanivohitra, fandoroana 
sy fanafihana mitam-piadiana mahery vaika, ireo rehetra ireo no azo lazaina ny fiainan’ny Malagasy 
Tsy misy hafa amin’ny zava-mitranga any Afrika afovoany toa ny Centre Afrique, Mali sy Soudan, 
zava-misy ankehitriny. Toa izao zavatra iainana ankehitriny izao no nitranga tany Rwanda talohan’ny 
nifamonoana faobe tao amin’ity firenena ity ny taona 90 iny. Miparitaka izay tsy izy ny basy marovava 
Nosy ary tsy hay tenenina intsony ny basy vita gasy fa saika manana azy avokoa ny isan-tokan-trano 
mponina any ambanivohitra amin’ny toerana misy fanafihana matetika. Tsy manaitra ny olona intsony 
fahitana faty olona etsy sy eroa izay vokatra ny famonoana azy ireny. Efa toa ny mahazatra ny sakan-dàlana 
làlam-pirenena maro eto Madagasikara. 

Manomboka tsy matahotra fahafatesana intsony ny vahoaka Malagasy ankehitriny. Maro ny mamono 
toa ny mamono akoho ankehitriny ary mampiasa habibiana amin’ny mpiara-belona aminy. Toa ifaninanana 
ny fifanafihana ataon’ny tanàna iray amin’ny tanàna hafa manodidina azy. Hatramin’ny fandorana 
velona ao an-tranony no efa iainan’ny mponina any ambanivohitra amin’izao fotoana izao. Miparitaka 
tsy izy koa ny basy vita sinoa ary saika mandrakotra toerana maro. Mihantsy ny mpitandro filaminana 
dahalo ankehitriny. 

Endrika hafa koa amin’ny haratsian’ny fiaraha-monina ny momba ny kolikoly avo lenta ataon’ny 
pôlitika ankehitriny. Toa izany koa ny fanodinkodinana ny volam-panjakana sy ny fisian’ny tsy 
manota. Mahazo vahana ny fanaovana ratsy, ary tsy mahasahana ny asany intsony ny fitsarana sy ny 
filaminana. Goragora tanteraka ny fampiharana lalàna ka ny figadrana dia natao ho an’ny olona 
sy tsy manam-bola. Malemy tanteraka ny fanjakana ka tsy mety mihaino azy intsony ny vahoakany. 
afaka niaro ny vahoaka sy ny fananany ny fanjakana nifandimby teto, fa indrindra tao anatin’ny 
taona farany teo izao. 

Raha mandeha any ambanivohitra isika dia efa toa ny tany tsy misy fanjakana intsony manerana ny 
maro. Ny dahalo sy ny jiolahy no manjaka. Tena fanjakan’i Baroa tanteraka no mitranga. Izay matanjaka 
manao lalàna ka malemy tanteraka eo anatrehany ireo ny mpitandro filaminana. Maro koa aza no manao 
sy mangalatra izy ireny. 

Efa miaina ao anatin’ny fampihorohoroana tanteraka ny Malagasy ankehitriny. Fahantrana tsy 
aman-tany no iainan’ny 98% ny Malagasy. Ny fitomboan’ny antokom-pinoana dia isan’ny endrika 
fandrefesana ny fahasimban’ny fiaraha-monina sy ny fahadisoam-panantenana. Mivarilavo ny 
ka maro ny mpangataka sy ny olona mivelona eny amoron-dàlana. 

Mampanahy mafy ny fiainan’ny Malagasy satria efa tonga eto koa ireo “Mafia” iraisam-pirenena 
izay mandrotika. Hatramin’ny rongony mahery vaika avy Colombie. Ny vola no ampitenenin’izy ireny 
ny mpanao pôlitika no ataon’izy ireo fitaovana amin’izany ankehitriny. Saritsarin-dalàna tsy 
miasa ara-dalàna no omena ny Bianco (Birao mahaleo tena miady amin’ny kolikoly) sy ny Samifin sy 
sampan-draharaha miady amin’ny famotsiam-bola sy ny fampihorohoroana. 

Fotoana tokony hieritreretana mafy izao zava-doza mahazo azy izao ny Malagasy. Very tanteraka 
fahendrena napetraka ny Ntaolo. Very hasina ny firenena. Potika ny fiainan’ny Malagasy manontolo 
ary mananontanona azy ny ady an-trano sy ny asa fampihorohoroana mahery vaika. 



