KITRA ANALAMANGA :: RESY FANINTELONY NY ELGECO PLUS • AORAHA

Tsy mbola tafarina ny Elgeco Plus. Resy fanintelony ny tompondan’Analamanga, tamin’ny alarobia 
teo, teny amin’ny kianjan’i Carion, nandritra ny andro fahenina amin’ny fiadiana ny tompondakan’Analamanga, 
voalohany na ny Ligy 1.Taorian’ny CF-TFC sy ny Tana Formation-CFFA, dia ny Cosfa indray no nandavo 
ireo tamin’ny isa 3 noho 2 (3-2). 

Tany amin’ny faran’ny lalao vao nahita irika ny miaramila, raha nampiditra baolina fahatelo farany 
Nosy, nahafahan’ny Cosfa nibata ny fandresena. 

Lalao roa hafa no tanteraka, tamin’ny alarobia lasa teo. Nomontsanin’ny Fosa Juniors Tana tamin’ny 
mavesatra 4 no ho 1 ny Jet Mada. Nandresy ny Mi20 tamin’ny isa tery 1 no ho 0 kosa ny AS Adema . 

Omaly kosa no tontosa ireo lalao telo farany amin’ity andro fahenina ity, teny Carion. Nahitana 
tafiditra maro dia maro izany, satria nikobana intsivy ambin’ny folo ny harato. Lavon’ny Five 
sy ny Uscafoot tamin’ny isa mitovy ny COSPN sy ny CT-TFC (4-2). Nandresy ny Disciples FC kosa ny Mama 
(4-3). 











Enregistrer mon nom, mon e-mail et mon site web dans le navigateur pour mon prochain commentaire. 



