FANATANJAHANTENA MEKANIKA :: NILAOZAN’I ADAM YACHINE TANTERAKA NY HAZAKAZA-PIARAKODIA • AORAHA

Misaona ny tontolon’ny fanamoriana fiarakodia. Nodimandry tampoka ny alin’ny talata hifoha 
lasa teo, noho ny fahatsentsenan’ny lalan-dra i Adam Yachine, fanta-daza eo amin’ity taranja 


Mpanamory mpanampy an’i Freddy Rakotomanga, nanomboka ny taona 1985 no nahafantarana azy teo 
tontolon’ny fanatanjahantena mekanika. Tamin’io taona io rahateo no nanombohany nifaninana 
amin’ny fanamoriana fiarakodia na “Rallye”. Efa niaraka tamin’i Fafah, tamin’ny fiarakodia 
304 Proto, ihany koa izy nandritra ny “Rallye Asacm 1992”. Io no isan’ireo fifaninanana ôfisialy 
anjara voalohany, raha nanomboka tamin’ny “officiel technique” no nanombokany ny taona 80. Taorian’io 
efa nandrombaka ny anaram-boninahitra tompondakan’i Madagasikara teo amin’ny sokajy M11, tamin’ny 
Volkswagen Polo tamin’ny taona 2006 hatramin’ny taona 2009, niaraka tamin’i Freddy. Ny fiarakodia 
D-Max no noentin’izy mirahalahy taty aoriana, ka mbola voahosotra ho tompondakan’i Madagasikara 
tamin’ny 2014 – 2015 ary lefitry ny tompondaka teo amin’ny sokajy T2. 

Efa niaro ny voninahi-pirenena tany amin’ny fiadiana ny ho tompondakan’i Afrika ny taona 2011 
ary nandray anjara tamina dingana telo tamin’ireo dimy nanamarika an’ity fifaninanana kaontinantaly 
tamin’ny alalan’ny Subaru Impreza. 

Teo amin’ny fitantanana indray dia efa filoha lefitry ny Federasiona malagasin’ny fanamoriana 
sy efa nitantana ny klioba Asacm i Adam Yachine. 

Omaly no nanitrihana ny nofo mangatsiakany teny Anjanahary rehefa avy noentina nomem-boninahitra 
teny amin’ny “mosquée” Ambatonankanga. Namela manano tena sy kamboty roa izy. 

Izahay eto amin’ny Ao Raha dia mirary fiononana feno ho an’ny fianakaviany sy ny tontolon’ny fanatanjahantena 










Enregistrer mon nom, mon e-mail et mon site web dans le navigateur pour mon prochain commentaire. 



