ANDRAISORO : TSY HITA POPOKA ILAY MPIANATRA NY CEG NENTIN’NY RIAKA

Tsy maintsy mametraka takaitra foana tato ho ato ny orambe mikija eto Antananarivo. Raha ny omaly 
no resahina, na tsy nisy aza ny tany nihotsaka sy trano rava nahafaty olona, dia mpianatra iray etsy 
CEG Avaradoha no tsy hita popoka rehefa nentin’ny riaka teny Andraisoro, nandritra ireny orambe 
ireny. Mpianatra ao amin’ny kilasy faha-6 ary vao 14 taona ity nanjavona nentin’ny rano ity izay 
fa nirava avy nianatra ka handeha hamonjy fiodiana. Raha ny fanazavana nentin’ny namany niaraka 
tamin’io fotoana, dia nanenjika ny kapany latsaka tao anaty rano ity mpianatra ity no nianjera 
izao nentin’ny riaka izao. Io namany niaraka taminy io avy eo no nihazakazaka nampilaza ny reniny. 
lanona moa ny fokonolona taorian’izay ary niara-nisalahy nikaroka ilay mpianatra. Naharitra 
maromaro ny fikarohana, omaly hariva, saingy tsy mbola hita ny razana. 

