FIKAMBANAN-JIOLAHY :: LEHILAHY ENINA NAHATRARANA KARAZANA FITAOVAM-PIADIANA • AORAHA

Basy poleta telo niaraka amin’ny balany avy, basy lava iray, antsy sy sabatra iray niaraka amin’ny 
fitaovana fanapahana vy, ireo no tra-tehaka teny amin’ny lehilahy enina voatondro ho ao anatina 
mpanao fanafihana mitam-piadiana eto an-drenivohitra. Voasambotra tsikelikely izy enin-dahy, 
herinandro lasa teo. Raharaha efatra no nitondrana azy ireo eny amin’ny Fitsarana. 

Nambaran’ny mpitandro filaminana fa nirongatra ny fanafihana mitam-basy teto an-denivohitra, 
faramparan’ny taona 2018 hatramin’ny fiatombohan’ ny taona 2019 lasa teo. Niasa andro aman’alina 
pôlisy nitady an’ireo olon-dratsy. Nisy vokany ny fiaraha-miasa teo amin’ny pôlisy misahana 
heloka bevava sy ny avy amin’ny Hery vonjitaitran’ny pôlisy ao amin’ny FIP. «Voasaringotra tamina 
fanafihana, toy ny niseho teny Ankorondrano naha- verezana vola zato tapitrisa ariary sy ny teny 
nahalasana 26 tapitrisa ariary, izy enina voasambotra ireo. Voamarina taorian’ ny filazan’ny 
sy ny lasibatra ireto voarohirohy ireto», hoy ny Commissaire principale de police, Seraly Hercule, 
ny Sampandraharaha misahana ny fikarohana ny heloka bevava (Scac) eo anivon’ny Pôlisim-pirenena, 
Anosy. Nambaran’ny mpanao famotorana hatrany fa misy mpitandro filaminana teo aloha amin’ireto 
ireto. 

«Anisan’ny ezaka ataonay amin’ity taona ity ny fitadiavana ny basy sy ny fitaovam-piadiana mahery 
eny amin’ireo olon-dratsy. Tsy ho foana ny asa ratsy raha mbola miriaria any ny basy », hoy ihany 
Commissaire principale de police, Seraly Hercule. 











Enregistrer mon nom, mon e-mail et mon site web dans le navigateur pour mon prochain commentaire. 



