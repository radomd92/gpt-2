ANTOHOMADINIKA ATSIMO : VEHIVAVY MATY TAMPOKA, AVY NANKANY AMIN’NY WC – MIDI MADAGASIKARA

Afak’omaly tokony ho tamin’ny 8ora sy sasany alina tany ho any no namoy ny ainy ity vehivavy, manodidina 
taona mahery ity, tao an-tranon-dRtoa Therèse, raha nampindrana trano fivoahana azy ity farany, 
Antohomadinika Atsimo IVO. Araka ny filazan’io tompon-trano io dia efa alim-be io vehivavy io 
tonga mba niangavy trano fivoahana tao an-tokantranony. Zava-doza anefa avy eo no nitranga. Rehefa 
nivoaka ilay vehivavy dia avy hatrany dia nidaboka ary tsy nifoha intsony, raha ny voalazan’ilay 
tompon-trano. Tsy fantatra mazava anefa hatreto ny tena nahafaty ilay ramatoa. Mibontsina be 
kibony raha ny fahitana ny razana teny an-toerana. Raha ny fanazavan’ny Sefo fokontany, Rtoa Ravaosolo 
Rondro, dia omaly maraina no tonga nampandre ny fokontany ny fisian’io ramatoa maty io ity tompon-trano. 
taratasy fanazavan’ny dokotera nampiarahany taminy izay manambara ny fijanonan’ny fo, antony 
ny fahafatesana. Ny pôlisy tonga teny an-toerana kosa no nilaza fa tsy mikilaoty intsony io ramatoa 
ary nahitana rà ny fivaviany, raha ny fitantaran’ny sefo fokontany hatrany. Nanamafy ihany koa 
zana-drahavavin’ity ramatoa maty, Rtoa Juliette, izay fantatra fa olona nipetraka teo akaiky 
ihany, fa efa nisy aretina mitaiza ity ramatoa io. Ny sabotsy teo, raha namangy azy ireo io ramatoa 
no efa nanambara fa avy narary. Voalaza fa eny Namontana no mipetraka ity ramatoa maty ity, saingy 
nivarotra no nahataraiky azy. Mpamatsy ireo mpivarotra eny an-toerana mantsy no asany. Tonga 
an-toerana ny mpitandro filaminana sy ny tompon’andraikitra isan-tsokajiny, nizaha ny razana. 



