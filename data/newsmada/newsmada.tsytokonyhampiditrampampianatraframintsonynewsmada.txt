TSY TOKONY HAMPIDITRA MPAMPIANATRA FRAM INTSONY | NEWSMADA

Par Taratra sur 08/02/2016 

« Tsy tokony handray mpampianatra Fram vaovao intsony ny sekoly amin’izao fotoana izao satria 
misy ny olona vita fiofanana eny amin’ny sekoly manokana », hoy ny minisitry ny Fanabeazam-pirenena, 
Paul, ny zoma teo, teny Faravohitra. Nandray mpampianatra Fram 20 000 ny fanjakana ka tokony ho 
amin’ny filana ireo. Raha misy ny fandehanan’ny mpampianatra misotro ronona, anjaran’ny minisitera 
manolo izany hampihodina tsara ny fampianarana. Hitohy ny fandraisana mpampianatra Fram ho mpiasam-panjakana 
volana septambra. Hiova kely ny fomba fandraisana, hiainga eny ifotony ny fakana ny anarana. Atao 
izany ka manatrika eo avokoa ny olona mpanapaka eo an-tanàna (fokontany, Dren, Cisco, Zap… Bianco) 
ny sendikàn’ny mpampianatra raha misy solontena. Tsy hisy intsony ny fanakianana ao satria mangarahara 
ny resaka rehetra. Mivoaka avy hatrany ny lisitra raikitra. Hahazo vahana kokoa amin’ny andiany 
ny mpampianatra 45 taona noho miakatra sy 50 taona noho miakatra. 20 000 ny mpampianatra efa voaray 
75 000 miasa eny amin’ny EPP, CEG sy lycée. 

Nozaraina omaly ny antontan-taratasy fifanarahana momba ny asa teo amin’ny minisiteran’ny Fanabeazam-pirenena 
ny mpampianatra 1 148 voaray eto amin’ny Cisco 20 anatin’ny Dren Analamanga. Notokanana, nandritra 
fizarana ny antontan-taratasy, koa ny fanazaovana ny lycée Jules Ferry Faravohitra. 





Les commentaires sont fermées. 

