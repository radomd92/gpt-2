FAMPANDRIAN-TANY ANY TSIROANOMANDIDY  : NAMPIASAINA NY HELIKOPTERA, OLONA 30 VOASAMBOTRA | NEWSMADA

Par Taratra sur 06/12/2016 

Olona miisa 30 voalaza fa mampiahiahy no saron’ireo miaramila mpampandry tany any Tsiroanomandidy, 
faran’ny herinandro teo. Nahitana moara sy basy tany amin’izy ireo… 



Raikitra ny fampandrian-tany ao Tsiroanomandidy, faritra Bongolava. Nahetsika avokoa ny helikoptera 
ireo kamiaoben’ny tafika. Nandritra izany no nahatrarana ireo olona miisa 30 izay voalaza fa mampiahiahy 
momba azy ireo noho ny fahitana ireo moara sy basy tany amin’izy ireo, araka ny fampitam-baovao 
avy an-toerana. Voalaza fa ao anatin’ny fanadihadiana no ahafantarana ny marina rehetra momba 
olona voasambotra ireto. Fantatra tamin’ny alalan’ny fampitam-baovao hatrany fa tonga hatrany 
lavitra miala an’i Tsiroanomandidy ireo miaramila manao ity hetsika fampandrian-tany ity. Vokany, 
mitsoaka miakatra an-tanàn-dehibe ny ankamaroan’ireo olona sasany noho ny tahotra. Misy amin’ireo 
koa no lasa mitsoaka miakatra ao an-tanànan’i Tsiroanomandidy amin’ny fisian’ity hetsika manokana 
miaramila ity. Nanamafy hatrany ny tompon’andraikitra eo anivon’ny Foloalindahy fa mitohy izao 
na an-tanàn-dehibe izany na any ambanivohitra indrindra any amin’ireo faritra mena amin’ny asan-dahalo. 
araka izany, fa hitondra filaminana any amin’ireo mponina voakasik’izany izao hetsika ataon’ny 
izao na dia somary efa tara ihany aza satria andrasana hisy mpitandro filaminana lavo am-perinasa 
vao raisina ny fepetra mifanaraka amin’izany. 



Les commentaires sont fermées. 

