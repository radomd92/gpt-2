MINISITRY NY RAHARAHAM-BAHINY :: “MBOLA TSY MAIKA NY FAMERENANA IREO ÎLES ÉPARSES” • AORAHA

Nilaza ny minisitry ny Raharaham-bahiny, Andriantsitohaina Naina, nandritra ny fanadihadiana 
taminy tao amina radio iraisam-pirenena iray fa “ tsy mbola maika ny famerenana ireo nosy kely manodidina 
ny “Iles Eparses”. 

“Mila arahi-maso akaiky ireo nosy manodidina an’i Madagasikara ireo noho ny harena an-kibon’ny 
maro ananany. Tsy ampy hanaovana izany anefa ny loharanom-bolan’ny firenena malagasy, ka ilaina 
ny fiaraha-miasa amin’ny firenena frantsay”, hoy izy. Nanamafy ity minisitra ity fa: “ny fanaraha-maso 
sisin-tany, mba hiadiana amin’ireo fanondranana harena sarobidy an-tsokosoko sy halatra an-dranomasina 
laharam-pahamehana amin’izao”. Noderainy ny fahavononan’ ny firenena malagasy sy frantsay 
manoloana ity raharaha îles Eparses ity, izao mantsy vao hita porofo mivaingana ny fitoviam-pijery 
amin’ny roa tonta. 

Efa nisy dinika mahakasika ny famerenana ireo nosy ireo nampanaovin’ny Firenena Mikambana tamin’ 
taona 2016 saingy mbola tsy nahitam-bokany mazava izany hatramin’izao. Tamin’ ny resaka nifanaovan’ny 
malagasy sy ny Filoha frantsay tany Paris, Frantsa, dia tokony ho alohan’ny Fetim-pirenena malagasy 
taona ho avy no ho fantatra ny daty hamerenana ireo nosy kely manodidina antsika ireo, amin’i Madagasikara. 











Enregistrer mon nom, mon e-mail et mon site web dans le navigateur pour mon prochain commentaire. 



