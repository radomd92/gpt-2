KIDNAPPING TSARALALÀNA : KAROHIN’NY PÔLISY  I SÔLA – MIDI MADAGASIKARA

Nambara nandritra ny fampiantsoana mpanao gazety, nataon’ny avy ao amin’ny polisim-pirenena 
ny heloka bevava, omaly tetsy Anosy, ny fikarohana an-dRanaivoson Augustin, na i Sôla. Voalaza 
tompon’antoka tamin’ny fangalàna an-keriny teratany maorisianina, tompon’andraikaitra amina 
iray etsy Tsaralalàna, nitranga ny alarobia lasa teo. Raha hiverenana kely ny tantara, ity farany, 
handeha hody eny amin’ny trano fonenany, etsy Ambatobe iny no nisy naka an-keriny. Ny fiara nitondra 
no hitan’ny mpitandro filaminana ny alakamisy, ampitson’iny. Araka ny fanazavana nomen’ny avy 
amin’ny pôlisy miandraikitra ity raharaha ity dia mitovy tsy misy valaka tamin’ny fangalàna an-keriny, 
iray tao amin’ity tranombarotra ity ihany, ny taona 2011, ity tranga ity. Saingy tsy nisy fotsiny 
fangatahana onitra. « Mitovy tanteraka ny fomba nantanterahana ilay fangalàna an-keriny. Samy 
Ambatobe no nitranga, samy nodomina ilay fiara nitondra ilay olona, ary tamin’izany no nangalàna 
teratany vahiny », hoy ny fanazavana nomen’Atoa Andrianirina Alain Bruno, talen’ny pôlisy judiciaire. 
olona karohina ity no tompon’antoka tamin’io fangalàna an-keriny niseho ny taona 2011 io. Miahiahy, 
izany ny eo anivon’ny polisy, fa mbola i Sôla hatrany no mety ao ho ambadik’ity fangalàna an-keriny 
ka mahatonga an’io fikarohana io. Hatreto dia mbola tsy fantatra ny toerana na ny mombamomba an’ity 
maorisianina, nisy naka an-keriny antsoina hoe Rangoojun ity. 



