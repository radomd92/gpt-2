IVATO : JIOLAHY 10 NISARON-TAVA NANAFIKA FARMASIA

Nirefotra indray ny basy teny Ivato, ny sabotsy hariva lasa teo, tokony ho tamin’ny 6 ora sy sasany 
ho eo. 10 lahy nisaron-tava, nitondra basy poleta no nanafika ny “Pharmacie Ivato”, tamin’io fotoana 
ka lasan’ireo jiolahy ny vola rehetra tao amin’ity fivarotam-panafody ity. Marihana fa nanapoaka 
indroa ireo jiolahy nandritra ny fanafihana ka tsy nisy sahy nanao na inona na inona ny olona teo 
manodidina noho ny tahotra. Mora tamin’ireo mpanao ratsy avy eo no nitsoaka nandositra rehefa 
nanao ny asa ratsiny. Minitra vitsy taorian’izay no tonga teny an-toerana ny zandary avy eny Talatamaty, 
nampian’ny zandary avy ao amin’ny kaompania Ambohidratrimo avy eo. Raha ny fantatra dia nisy bala 
9mm no tavela teo akaikin’ilay fivarotam-panafody. Ny borigadin’ny zandary ao Talatamaty moa 
mandray an-tanana ny raharaha ary efa am-panaovana fanadihadiana izy ireo, nanomboka ny sabotsy 
teo. 

