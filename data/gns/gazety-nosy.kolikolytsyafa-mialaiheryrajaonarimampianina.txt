KOLIKOLY : TSY AFA-MIALA I HERY RAJAONARIMAMPIANINA

Raha ny fanodinkodinana volam-panjakana teto Madagasikara tao anatin’ny 9 taona izay, dia tsy 
miala amin’izany ireo minisitry ny vola tamin’izany. 

Nanomboka ny taona 2010 ka hatramin’ny taona 2018 io tena lasa tantely afa-drakotra ny volam-panjakana 
amin’ny tahirimbolam-panjakana, ka nampahantra ny vahoaka Malagasy toa izao. Porofon’izany 
fanambarana ankisesy nataon’ireo Bianco 

( birao mahaleontena miady amin’ny kolikoly) sy ny Contrôl financier( ny mpanaramaso ny volam-panjakana 
amin’ny CDE ( contrôle des dépenses engagées), ary ny “cour des comptes” na ny (fitsarana ny fandaniana 
volam-panjakana), izay tsy tapaka tao anatin’ny 4 taona misesy izay no nanao fitsarana na fanambarana 
teo anatrehan’ny olona mpitondra fanjakana sy ny mpanao gazety, nefa dia tsy nisy fandraisana 
firy izany. 

Ny taona 2015 dia nanambara tamin’ny lanonana nataony tao Anosy ny “Cours des comptes” fa maro dia 
ny fanodinkodinana volam-panjakana amin’ny endrika maro samihafa nanomboka ny taona 2004 (tamin’ny 
fitondrana Ravalomanana Marc), nefa dia tsy nisy nandray izany fanambaran’ny sampandraharahan’ny 
ity. Hatramin’ izany no efa fantatra fa voahodinkodin’ny mpitondra sy ny mpiasam-panjakana ambony 
ny mpandraharaha ny volam-panjakana 

Raha toa ka nihazakazahana ny fandraharahana amin’ny fahazoana asa amin’ny “marché public” na 
tsenam-panjakana izay itadiavana ireo mpandraharaha. Nanomboka teo koa no nisy ny kolikoly avolenta 
teto amin’ny firenena. Fantatra fa efa tany amin’izany fotoana izany no nandraharaha i Claudine 
izay efa nanana tambazotra mpanao izany ”Mafia” mihitsy hoy ny fitenenana. Mbola azo jerena any 
tatitra ny mahakasika izany ary mbola azo anaovana fanadihadiana aram-pitsarana ara-dalàna 


Tsy ity mpandraharaha ity irery nefa no voalaza fa mpandraharaha voakasika amin’ny resaka kolikoly 
eto Madagasikara fa maro izy ireo. Izy no natao sorona aloha hatramin’izao ka dia io viraviraina 
amin’ny fitsarana momba ny kolikoly io. 

Raha tena manao fanadihadiana lalina ny mpitsara ao amin’ny PAC (pôle anti-corruption) na ny fitsarana 
momba ny raharaha ny kolikoly, dia hivoaka tanteraka ny halatra rehetra tao amin’ny fanjakana 
ka nahafadiranovana ny Malagasy ary nampanakarena ny vitsy an’isa izao. 

Ny taona 2010 ka hatramin’ny 2018 izao dia tsy afa miala amin’ny raharaha Claudine Razaimamonjy 
ny kolikoly avolenta teto amin’ny firenena izay minisitra nisahana ny vola tamin’izany. Isan’izany 
Hery Rajaonarimampianina izay minisitry ny vola ny taona 2010-2013, ary lasa filohan’ny repoblika 
ny taona 2014. Isan’izany koa ny minisitra Rasoloelison Lanto ny taona 2013, ny minisitra Razafindravonona 
taona 2014, ary ny minisitra Ravonintsalama. 

Nahoana no antsoina hoe tsy afa miala izy ireo ? Satria ireo minisitry ny vola ireo no antsoina hoe 
“ordonnateur de budget” na ny mpanome baiko amin’ny famoaham-bolam-panjakana izay iarahany 
DGT na ny (tale jeneralin’ny fitantanam-bola-panjakana). Tsy misy vola mivoaka ao amin’ny kitambolam-panjakana 
tsy mahazo ny fankatoavan’ireo fa indrindra raha vola mitentina hatrany amin’ny 200 millions 


Noho izany dia mazava ho azy fa ny DGT rehetra niasa tamin’io fotoana io dia tsy tokony hojerena fotsiny 
fa tokony hanaovana fanadihadiana miaraka amin’ireo minisitra ireo ary ny mpandraharaha izay 
asa tamin’izany. 

Tsy ireo minisitry ny vola ihany fa ny minisitra hafa koa sy mpiasam-panjakana ambony manatanteraka 
fampiasambolam-panjakana rehetra dia tokony hatao fanadihadiana avokoa. Ireo no antsoina hoe 
budgetaires” na ny mpikirakira ny fampiasam-bolam-panjakana, ka ahitana ny PRMP(personne responsable 
marchés publics), ny ordre sec (ordonateur sécondaire) izay ahitana ny tale jeneraly sy ny tale 
mikirakira ny fampiasam-bola ny ministera amin’ireny tsenan’asam-panjakana ireny, ny DAF( 
fampiasambola sy ny fitantanana) ary olona nanaramaso ny asa vitan’ny orinasa nahazo ny asam-panjakana 


Rehefa vita izany vao tafiditra amin’ny raharaha ny mpandraharaha nany orinasa toa an’i Ramatoa 
Razaimamonjy izay lazaina fa mpanao kolikoly tamin’ny asam-panjakana ka nanasaziana azy tamin’ny 
faha 19 aogositra 2019 teo hiasa terivozona ary handoa lamandy “100 millions” d’ariary ary higadra 
taona an-tranomaizina. 

Ramatoa Claudine izay tsy namoaka ny volam-panjakana fa nandray izany fotsiny ihany satria tsy 
ireo olona voalaza eo ambony ireo no tompon’andraikitra voalohany amin’izany. 

Raha toa ka jerena fotsiny ireo olona voalaza eo ambony ireo dia mbola tsy tena miady amin’ny kolikoly 
fanjakana Malagasy. Raha toa koa ka misy ny fanavakavahana ireo olona rehetra izay voakasika amin’ny 
kolikoly toa izao, izay mandeha dia mandeha tokoa ny feo ankehitriny fa misy hono tompon’andraikitra 
amin’ny fanjakana ankehitriny izay miezaka ny hifantina ny olona halefa any amin’ny fitsarana 
kolikoly avolenta io. Mivoaka ny resaka nefa fa misy koa tompon’andraikitra ambony milaza fa tsy 
alefa any amin’ny PAC avokoa ny raharaha kolikoly rehetra tsy misy ankanavaka. 

Dia eo indrindra isika amin’izao fotoana izao saria dia miresaka ny raharaha Claudine Razaimamonjy 
ny kolikoly avolenta ary ny fampiharana izany eto amin’ny firenena ny mpanao politika sy ny olom-pirenena 




