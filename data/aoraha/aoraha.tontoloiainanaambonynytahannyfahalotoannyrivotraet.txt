TONTOLO IAINANA :: AMBONY NY TAHAN’NY FAHALOTOAN’ NY RIVOTRA ETO ANTANANARIVO • AORAHA

Efa mihoatra ny tokony ho izy ny tahan’ny fahalotoan’ny rivotra, eto Antananarivo. Araka ny antontan’isa 
Ivon-toeram-pirenena momba ny siansa ary teknolojia nokleary na ISTN dia efa mihoatra lavitra 
« microgramme » (50µg) isaky ny metatra toratelo ny fatrany. Anisan’ny manana izay taha ambony 
ny eny Avaradoha, Ampasamadinika, Soarano ary Ambohidahy raha ny antontan’isan’ny ISTN ihany. 

“ Manomboka ny 68µg hatramin’ny 100 µg isaky ny metatra toratelo izany”, hoy i Nosilalaonomenjanahary 
tompon’andraikitra eo anivon’ny minisiteran’ny Tontolo ianana, teny Ampandrianomby, omaly. 

Ny setroka aterak’ireo fiara sy ny fiparitahan’ny loto no fantatra fa anisan’ny tena mandoto ny 
eto Antananarivo, raha ny fantatra. Hisy, araka izany, ny fijanonan’ireo fiara sy ireo fitaovana 
mampiasa solika mandritra ny ora iray, amin’ny 5 jona ho avy izao, amin’ny sivy ka hatramin’ny folo 
maraina. Haka sisiny avokoa ireo fiara ireo amin’io fotoana voatondro io ka ny fiaran’ny mpamonjy 
sy ny mpitondra marary sisa no mandeha amin’ny arabe. Ao anatin’ny fankalazana ny andro iraisam-pirenena 
ny tontolo iainana no hanatanterahana izany. 

“Hiara-hientana isika hiady amin’ny fahalotoan’ny rivotra satria an-jatony ireo zaza latsaky 
enim-bolana izay voalaza fa voan’ny aretina “bronchiolite” noho ny faholotoan’ny rivotra iainany”, 
ny fanampim-panazavan’ny tompon’ andraikitra. Hetsika maro hafa no hotanterahina mandritra 
fotoana io, toy ny fanaovana diabe miainga eo Ambohijatovo amin’ny faritra efatra. 









Enregistrer mon nom, mon e-mail et mon site web dans le navigateur pour mon prochain commentaire. 



