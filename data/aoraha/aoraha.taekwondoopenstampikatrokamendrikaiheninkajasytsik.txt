TAEKWONDO – “OPEN STA” :: MPIKATROKA MENDRIKA I HENINKAJA SY TSIKY • AORAHA

Voahosotra ho mpika­troka taekwondo mendrika, nandritra ny fifaninanana “Open STA”, notanterahina 
amin’ny lapan’ny Fanatanjahantena Maha­masina, ny faran’ny herinandro lasa teo, i Heninkaja 
sy Tsiky (Sonrang). 

Mpiangaly an’ity haiady ity an-jatony, avy amina klioba roa ambin’ny folo, no nandray anjara tamin’izany 
nokarakarain’ny klioba Star Taekwondo Academy (STA) izany. Lasan’ny klioba Lion kosa ny amboaran’ny 
mendrika. Medaly volamena folo no azon’ireo mpikatroka avy ao aminy tamin’izany. 

Ny klioban’ny Dynamic no teo amin’ny laharana faharoa, tamin’ny alalan’ny medaly volamena sivy, 
ny Escapara no teo amin’ny laharana fahatelo, nanana volamena fito. Norombahin’ny ekipan’ ny 
kosa ny amboara teo amin’ny isan-tarika lehilahy, raha ny ekipan’ny Matsiatra Ambony no nahazo 
teo amin’ny sokajy vehivavy. 

Tamin’ny taona 2013 no nitsangana ny klioba STA ary efa mahatratra roapolo amby zato ny isan’ireo 
manana kara-pilalaovana. “Nisy tamin’ireo mpikatroka tao amin’ny klioba efa manana grady ambony no nanangana klioba manokana ho azy eny Nanisana sy Ivato”, araka ny nambaran’i 
Arison, tompon’ andraikitra teknika voalohany eo amin’ny klioba sady isan’ny namorona ny Star 
Academy. 









Enregistrer mon nom, mon e-mail et mon site web dans le navigateur pour mon prochain commentaire. 



