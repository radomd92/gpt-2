FIFAMOIVOIZANA  : 150 IREO TAXI MITONDRA NY « LANTERNE » VAOVAO | NEWSMADA

Par Taratra sur 13/10/2017 

Nitondra fanazavana, omaly ny tompon’andraikitry ny orinasa mamokatra ilay lanterne vaovao 
malalaka ny safidin’ireo mpitondra fiarakaretsaka amin’ny fitondrana ny « lanterne » vaovao 
hijanona amin’ny « lanterne » teo aloha. 

Manodidina ny 150 ireo taxi efa milanja ity « lanterne » vaovao ity amin’izao fotoana raha ny salanisa 
publimotion. Manomboka resy lahatra ny mpitondra fiarakaretsaka ka tonga tsikelikely manatona 
Ankorondrano maka ny « lanterne ». 

Maimaimpoana rahateo ny fakana izany. Isaky ny efa-bolana ny fakana ny tambin’ny fitondrana izany 
mitentina 30.000 Ar. Tsy misy fakana vola amin’ny mpitatitra velively na very na samba izany fitaovana 
hoy hatrany ny tsindrim-peo nentin’ny tompon’andraikitra. 

Anisan’ny mandresy lahatra ny mpitondra taxi indrindra koa ny tsy fisian’ny ambadika politika 
resaka ity sy ny mangarahara amin’ny fomba fiasa. Ankoatra izany ny tsy hifandraisany amin’ny 
Omavet . 

Ho an’ny kaominina Sabotsy Namehana, ny kaominina mihitsy no naka “lanterne” 50 ho an’ireo fiarakaretsaka 
ao aminy. Sady fanovana endrika no tombontsoa ho an’ny mpitondra taxi ity ka izay no tsy nisalasalan’ny 
ny tanàna eny an-toerana. 

Marihina fa ireo fiarakaretsaka ara-dalàna ihany no mahazo “lanterne”. Hentitra ny fanaraha-maso 
antontan-taratasy momba izany. 



Les commentaires sont fermées. 

