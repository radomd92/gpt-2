ANTSIRABE : TAXI-BROUSSE NIVADIKA : ZAZA ROA MATY, 11 MARATRA MAFY – MIDI MADAGASIKARA

Nisehoana lozam-pifamoivoizana indray teto Antsirabe, Sprinter iray nitondra fianakaviana 
an’Ambositra no niharan-doza ka namoizana zaza roa ary 11 naratra mafy.Ny alakamisy lasa teo tokony 
tamin’ny 8 ora alina no nitrangan’ny loza tao Ambohimanabe 200 metatra miala ny tetezan’i Sahalombo. 
Sprinter ao amin’ny koperativa KOFIAM no nitondra fianakaviana iray avy naka razana maina hafindra 
Ambositra raha ny fantatra. Niainga avy tany Morondava ity fiara ity ny marainan’ny alakamisy 
ary eto Antsirabe no saika handray ny familiana ny mpamily iray hafa raha ny fanazavana hatrany. 
ny fantatra, dia resin-tory ilay mpamily ka tsy voatanany intsony ny familiana. Nivadika tamin’ny 
havanana ny fiara rehefa nihoatra ny arabe ny kodiarana, ka nihohoka tanteraka avy teo. Vokany 
roa no maty teo no eo ary 11 kosa naratra mafy. Ny fito tamin’ireo naratra mbola manaraka fitsaboana 
amin’ny hopitaly be CHRR amin’izao foatoana, voalaza fa misy ny tapa-tànana, tapaka eo amin’ny 
sy soroka. Ny efatra kosa tsaboina ao Andranomadio, misy ny vaky loha sy tapaka. Amin’izao ora anoratana 
dia misy zaza 6 taona iray mbola tsy mahatsiaro tena ao amin’ny hopitaly. Ilay razana maina kosa 
tsy lavitra ny toerana nisrhoan’ ny loza, miandry ny fianakaviana haka azy. 




















