TAO ANATIN’NY TELO VOLANA: TAFAKATRA 16 IREO MATIN’NY ARETINA PESTA | NEWSMADA

Par Taratra sur 29/11/2018 

16 ny olona voamarina fa voan’ny aretina pesta ka namoy ny ainy, nanomboka 1 aogositra ka hatramin’ny 
novambra lasa teo. Voan’ny aretina pesta atodintarina ny enina amin’ireo ary ny 10 kosa, tratran’ny 
miseho amin’ny tratra. Miisa 49 ireo olona voamarina fa nahitana trangan’aretina pesta tamin’ireo 
rehetra nanaovana fitiliana. Mahakasika ny pesta atodintarina, 38 ny voamarina fa nahitana trangan’aretina. 
an’ny pesta aretin-tratra indray, 11 ireo olona voamarina fa nahitana trangan’aretina, mbola 
soa aman-tsara ny iray rehefa nanaraka fitsaboana. 

Ireto avy ireo distrika ahitana ireo trangan’aretina voamarina fa pesta : i Tsiroanomandidy, 
i Befotaka, i Manandriana, Ambatofinandrahana, i Midongy Atsimo, Anjozorobe, Ankazobe, i Miarinarivo, 
i Moramanga, i Betafo ary i Faratsiho. Mitana ny laharana voalohany amin’ny isan’ny tranga ny ao 
distrikan’i Tsiroanomandidy, nahitana marary 13 ka maty avokoa ny fito tamin’ireo. 

Anisan’ny antony nanaovana ny hetsika Andron’ny fanadiovana isaky ny zoma amin’ny faran’ny volana 
fampianarana ny mponina sy ny mpiasa ho zatra hanadio ny toeram-piasany sy ny tokantranony hisorohana 
loto miteraka valanaretina. 

Eto an-dRenivohitra, manao ezaka ny kaominina sy ny Samva fa tsy mahafaka tanteraka ny fiparitahan’ny 
saika efa eny amin’ny arabe mihitsy. Ankoatra ny fofona, miseho koa ny rano maloto miangona rehefa 
ny orana ka tsentsina ny lakandrano hivarinany. 



Les commentaires sont fermées. 

