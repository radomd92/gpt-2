MPANDRAHARAHA NY FONJA MALAGASY : MANAHY NY HO AVIN’NY ASANY, NOHO KOLIKOLY BE LOATRA TEO ANIVON’NY « ENAP » – MIDI MADAGASIKARA

« Miha-ratsy ity asanay ity raha izao zava-misy eo anivon’ny sekoly mpanofana ny mpandraharaha 
fonja izao, no mitohy. Kolikoly avo lenta nahatongavan’ny bianco nanao fanadihadiana no zava-misy… 
izay no nambaran’ireo mpandraharaha ny fonja mikasika ny zava-misy nitranga teo anivon’ny sekoly 
mpandraharaha ny fonja, ao Antetezambaro Toamasina II. 

Voaporofo. Taorian’ireo lisitra nisaritaka izay tsy hay intsony ny tena afaka, na ireo laharana 
na ireo anarana nipetaka, izay nisian’ny fitoriana maro be tonga teo anivon’ny Bianco ; dia tena 
izay fa nisy tokoa ilay kolikoly avo lenta teo anivon’ity sekoly mpanofana ny mpandraharaha ny 
(ENAP) ity, izay firaisana tsikombakomba avo lenta ihany koa. Ny 01 avril teo, taoriana ny fitoriana 
ramatoa nakana vola 04 tapitrisa ariary niampy 06 alina ariary ho vidin’ny fiantsoana, dia nanaiky 
nandoa ny vola nalainy ingahy V.P na « patrôn’aomby » izay havan’olona ambony eny Mahazoarivo eny. 
Tetezambaro no natao ny fandoavana ny vola araka ny fifanarahana teo aminy sy ilay ramatoa nofitahana 
ny vola ho fahafahan-janany teo anivon’ny sekoly. 

Tsy hahazoam-baovao. « Ahoana no hahatokisan’olona ny asan’ny mpandraharaha ny fonja intsony 
izao kolikoly avo lenta izao no zava-misy. Ny resa-be mikasika ny mpiandry fonja aza efa tsy lazaina 
na eo ny ezaka atao, vao mainka misy ny zavatra toy izao ?… Hanahirana izao atsy ho atsy », hoy hatrany 
mpandraharaha ny fonja ireto. Ao anatin’izao raharaha izao anefa, dia tsy hahazoam-baovao sy 
hahenoan-teny mihitsy ny tompon’andraikitra eo anivon’ny ENAP ; ka mahatonga ny fianakavian’ireo 
niatrika fanadinana tsy afaka manahy, fa « misy fahamarinany ny zava-misy matoa tsy miteny ». Nefa 
hita eo ny fanadihadiana nataon’ny Bianco Toamasina teo anivon’ity sekoly ity ; izay tsy maintsy 
fitsarana manokana tsy ho ela araka ny vaovao azo. 

Ankoatra izany, dia nilaza ireo mpandraharaha ny fonja, fa ahiany hitranga ny fitokonana raha 
ilay 72ora nomen’izy ireo ny fanjakana hamaliana ny fangahatany ; dia manao ny asa amin’ny fisahanana 
voafonja hatrany izy ireo, fa ny fampidirana voafonja vaovao no tsy hisy mandritra izany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

