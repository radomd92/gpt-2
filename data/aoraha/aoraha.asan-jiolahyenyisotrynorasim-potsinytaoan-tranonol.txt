ASAN-JIOLAHY ENY ISOTRY :: NORASIM-POTSINY TAO AN-TRANON' OLONA IRETO EFA-DAHY MPANENDAKA • AORAHA

Noheverina ho ireo andian-dehilahy nanendaka vehivavy iray, ireto lehilahy efatra voasambotra 
an-tranon’ olona iray, teny Isotry, ny harivarivan’ny zoma lasa teo. Ny pôlisy nanenjika azy ireo 
no nahatratra azy efa-dahy ireo nipetraka nijery fahitalavitra tao amin’io trano io. 

Noentina avy hatrany natao famotorana teny amin’ny biraon’ny pôlisy teny Isotry izy ireo. Nohamarinin’ilay 
lasibatra fa izy ireo no nanendaka azy, araka ny fanazavana voaray. Finday sy paoketra nisy vola 
alina sy efatra hetsy no voaroba teny aminy. 

«Nanenjika ny pôlisy rehefa naheno ny antso vonjy nataon’ilay vehivavy voaendaka. Nandalo teo 
trano iray ny pôlisy no nahatazana lehilahy efatra. Ireto farany izay heverina ho ireo mpanendaka. 
tafasolo akanjo hafa izy efa-dahy fa noentina natao famotorana ihany», hoy ny mpanao famotorana. 









Enregistrer mon nom, mon e-mail et mon site web dans le navigateur pour mon prochain commentaire. 



