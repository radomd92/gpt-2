RAHARAHA 7 FEBROARY : 10 TAONA LASA IZAY

Mitsingerina anio alakamisy 7 febroary ny faha-10 taonan’ilay Raharaha 7 Febroary 2009, izay 
iray tao anatin’ny tolom-bahoaka nitaky ny fiovana. 

Io faha-7 Febroary 2009 io no notendren’ny filohan’ny tetezamita Andry Rajoelina ho Praiminisitra 
Monja Roindefo. Rehefa voatendry izy dia nanipika ny lanjan’ny antsoina hoe “Demokrasia mivantana” 
hita fototra tamin’iny andron’ny faha-7 febroary 2009 iny, tamin’ny alalan’ny fandraisan’ny 
an-tanana ny raharaham-pirenena. 

Satria moa ny lapam-panjakana eny Ambohitsorohitra dia nomen’ny filohampirenena Ratsiraka 
toeram-piasan’ny Ben’ny tanànan’Antananarivo Ravalomanana nanomboka tamin’ny taona 2000, 
efa trano fiasan’ny ben’ny tanànan’Antananarivo izany izy io. Rehefa voatendrin’ny filohan’ny 
Andry Rajoelina ho Praiminisitra àry i Monja Roindefo dia nambaran’ny filohan’ny tetezamita 
“satria mila toerana iasana ny governemanta, ka ny lapan’ Ambohitsorohitra no hatolotra hiasan’ny 
Monja Roindefo.” 

Teo noho eo ihany dia notakian’ny vahoaka tamin’ny alalan’ny “demokrasia mivantana” ny hanaterana 
Praiminisitra Monja Roindefo eny amin’ny toeram-piasany izay natolotry ny filohan’ny tetezamita 
Rajoelina, izay Ben’nytanànan’Antananarivo tamin’izany fotoana. 

Tsy mbola tonga teny anoloan’ny lapan’Ambohitsorohitra akory ny vahoaka, lapan’Ambohitsorohitra 
“faritra mena”, dia efa raikitra ny tifitra variraraka avy ao an-dapa, izay niteraka faty olona 
sy faharatrana marobe. Isan’ny namoy ny ainy tampin’izany i Ando, mpanao gazety tao amin’ny haino 
RTA. 

Na ny fanaparitahana (sommation) avy amin’ny manam-pahefana aza tsy nisy tamin’io fa tifitra 
no nitsena an’ireo vahoaka marobe. 

Ka anio alakamisy dia hisy ny fanaterana fehezam-boninkazo ho fahatsiarovana an’ireo “Martioran’ny 
Febroary 2009” hatao eny Antaninarenina, eo anoloan’ny tsangam-bato natokana ho amin’izany. 

Raha ny fantatra dia ny vondron-kery politika Tgv/ Mapar, ny fikambanan’ireo Martioran’ny 7 Febroary 
ny Antoko Monima tarihin’i Monja Roindefo, ny Antoko Masters-n’i Alain RAmaroson… no hifandimby 
fehezam-boninkazo eny anio. Ny mpanoratra moa dia saika maty teny ihany koa saingy mbola mahery 
fitondran’andriamanitra ka nieren-doza vao nipoaka ny basy. 



