FANABOKONANA HOZATRA :: HIAKA-TSEHATRA ENY MAHAMASINA IREO ATLETA MBOLA TSY MATIHANINA • AORAHA

Mikarakara fifaninanana manokana ho an’ireo atleta vao miditra amin’ny fanabonkonana hozatra 
vaomieran’ny taranja ao amin’ny Federasiona malagasy ny fibatana fonjamby. Hotanterahina amin’ny 
oktobra ho avy izao, ao amin’ny efitranon’ny lisea Sainte-Famille Mahamasina, ny fifaninanana. 

“Natao manokana ho an’ireo atleta mbola tsy tafiditra tao anatin’ny telo voalohany amin’ny fifaninanana 
hetsika. Hanasongadinana ireo tanora vao hivoatra amin’ny taranja ihany koa no tanjona”, hoy 
Vernier Georges, filohan’ny vaomiera. Nilaza ihany koa izy fa “tsy azo atao ny mihosotra menaka”. 

Ankoatra ny fifaninanana dia nampandre ny fisian’ireo vahiny mitady hanangana federasiona ihany 
ny Federasiona malagasy ny fibatana fonjamby, omaly, teny Ivandry. “Hotoriana ireo vahiny ireo 
nolazain’ny minisiteran’ny Tanora sy ny fanatanjahantena fa tsy nahazo alalana. Handraisana 
ihany koa ireo olona izay mikarakara fifaninanana tsy nahazo alalana avy amin’ny Federasiona”, 
hatrany Randriamanarivo Harinelina filohan’ny Federasiona. 











Enregistrer mon nom, mon e-mail et mon site web dans le navigateur pour mon prochain commentaire. 



