ANOSIPATRANA : VAHINY NAMPANDROSOINA TAO AN-TRANO, NANGALATRA – MIDI MADAGASIKARA

Lasan’ilay lehilahy tonga nivahiny tao amin’ireto mpivady monina eny Anosipatrana avokoa ny 
320 euros, tablette iray, finday roa ary taratasy maro ka anisan’izany ny billet handehanana fiaramanidina, 
sy miverina, ho any Maurice. Ny alin’ny 24 desambra teo no niseho ny halatra. Io alina io,nandeha 
toeram-pilanonana izy mivady sy ilay vahiny. Vao roa andro no nahatongavan’ity lehilahy ity tao 
avy any Nosy Be. Teo nizotra tsara ny fandehan-javatra. Rehefa tonga anefa ny tamin’ny 1 ora maraina, 
ilay vahiny fa reraka sady te-hatory ka handeha hody. Nomena azy ny lakile ary lasa izy. Efa tamin’ny 
ora maraina vao niverina tao an-tranony ireo mpivady. Akory ny hatairany fa nikorontana ambony 
ny efitranony. Fantatra fa very avokoa ireo zavatra voatanisa eo ambony ireo. Tamin’izany no nahafantarana, 
ilay lehilahy nampiatranoina no naka ireo zavatra rehetra ireo. Saika sarotra ihany no nisambotra 
io, ny talata tamin’ny 2 ora maraina. Tsy maintsy nanapoka basy mantsy ireo polisy avy ao amin’ny 
Ilanivato vao nanaiky ny anao lahy. Fantatra taorian’ny fanadihadiana, fa vao avy nangalatra 
nivarotra ny firavaka volamenan’ny anabaviny tany Ambilobe ity lehilahy ity. Nitsoaka taty An-drenivohitra 
avy teo dia izao nangalatra tao amin’ny olona nampiatrano azy teny Anosipatrana izao indray. 




















