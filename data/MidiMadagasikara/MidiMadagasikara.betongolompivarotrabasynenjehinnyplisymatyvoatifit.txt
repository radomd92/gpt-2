BETONGOLO : MPIVAROTRA BASY NENJEHIN’NY PÔLISY, MATY VOATIFITRA NY IRAY – MIDI MADAGASIKARA

Betongolo, hariva tokony ho tamin’ny 4ora teo, mandeha amin’ny antsakany sy andavany ny fiainan’ny 
andavanandro. Milomay mamonjy ny fodiany avokoa ireo olona rehetra. Tokony ho antsasak’adiny 
aoriana, nirefodrefotra ny basy. Samy nikoropaka avokoa ny rehetra, nisahotaka sy niezaka namonjy 
toerana azo niafenana rehetra. Fa nisy inona ? Polisy avy ao amin’ny UIR no tonga masiaka teny an-toerana, 
sy nifamaly tifitra tamin’ny jiolahy. Iray tamin’ireto farany no lavon’ny balan’ireo mpitandro 
raha tafapotsika tao anatin’ny fifanjevoana kosa ny namany iray hafa. Raha ny fanazavana azo, 
olon-dratsy voarohirohy amin’ny resaka fivarotana basy ireto olona nifanandrina tamin’ny pôlisy 
Efa nisy mantsy ny loharanom-baovao azon’izy ireo mikasika ity trafikana basy ity teny an-toerana. 
avy hatrany teny ifotony izy ireo, ka tamin’izany no nifanehitra tamin’izy roalahy ireto. Tsy 
mora foana izany fisamborana izany anefa ireo olon-dratsy, fa raha vao nahita ireo mpitandro filaminana, 
hatrany dia nandrefotra ny basy teny amininy ireo pôlisy. Voatery namaly noho izany ireto farany, 
bala roa no niantefa teny amin’ny lohan’ilay tovolahy iray. Nahita izany ity namany, ka rafitra 
ary votsotra teo am-pelantananan’ireo mpitandro filaminana. Mbola teny amin’ity olon-dratsy 
bala ity ny basy fohy iray, izay nentin’ireo pôlisy avy hatrany ary navantana teny amin’ny Kaomisaria 
Tsaralalàna. Noho ny ratra nahazo azy kosa, dia tsy tana intsony ny ain’ity jiolahy ity, izay mbola 
vao erotrerony tokoa, satria dia manodidina ny 24 taona eo, raha ny fanazavana azo. Napetraka ao 
tranompatin’i Hjra moa ny razana. Fantatra fa mbola eo am-pikarohana ilay namany kosa ireo mpitandro 
filaminana. 



