TRAFIKAN-TAOVA-SAKARAHA : ZAZALAHY IRAY 8 TAONA SAIKA HAMIDY 300 TAPITRISA ARIARY – MIDI MADAGASIKARA

Roalahy sahabo ho 25 taona eo avy, saika hivarotra zazalahikely iray 8 taona 300 tapitrisa ariary 
voasambotry ny fokonolona sy ny zandary tao an-tanànan’ Ankaboka, fokontany Ranotsara, kaominina 
Andranolava, any amin’ny distrikan’i Sakaraha, ny alarobia teo. Teo ampitadiavana mpividy mihitsy 
roalahy ireto no tra-tehaka ka tsy afa-niala intsony. Raha ny fantatra dia avy any amin’ny distrikan’ 
Atsimo iny ireto jiolahy, ary avy any amin’ny faritra Menabe kosa ilay zaza. Tamin’ny famotorana 
nataon’ny mpitandro filaminana dia nivaky ireto mpibizina sy mpangala-jaza ireto, fa saika amidy 
mba hakana taova ilay zazalahy, izay efa domelina ity farany ka tsy tompon’ny tenany intsony. Karohina 
i Mahazo lehiben-dahalo. Raha ny nambaran’ireo jiolahy hatrany tamin’ny fanadihadiana nataon’ny 
azy ireo, dia efa ho efa-bolana eo ity zaza ity no notazonin’izy ireo mba hitadiavana mpividy, ka 
lehiben-dahalo antsoina hoe : Mahazo izany no voalaza fa lehiben’izy ireo. Karohina fatratra 
Mahazo ity ankehitriny, raha ny loharanom-baovao akaiky ny mpitandro filaminana mandray an-tanana 
raharaha. Araka ny vaovao voaray avy any an-toerana hatrany, dia ny alahady 12 martsa teo ireto 
roa ireto no tonga tao an-tanànan’ Ankaboka. Nampiahiahy ny mponina efa leom-boan’anana amin’ny 
ny asa ratsy ny fihetsik’izy ireo, hoy ny Ben’ny tanànan’ Andranolava Razafimahaleo Barnabé Justin, 
narahi-maso akaiky, ary izao traingo izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

