FANDORANA FIARA :: LEHIBEN'NY FOKONTANY TELO NATOLOTRA FITSARANA ANY AMBOSITRA • AORAHA

Fantatra fa misy lehiben’ny fokontany telo tamin’ireo lehilahy roa ambin’ny folo voasambotra 
natolotra ny Fampanoavana, omaly, noho ny savorovoro niseho tany Fasimena Ambositra II, tamin’ny 
alatsinainy lasa teo. Tsy mbola nivoaka ny fanapahan-kevitry ny mpitsara tao amin’ny Fampanoavana, 
omaly hariva. Fiara iray no kila forehitra. Fito lahy kosa no nihorohoro noho ny endrika fikasana 
fitsaram-bahoaka tamin’izy ireo. 

Taorian’ny fanadihadiana no nahafantarana ny zava-nisy marina tamin’iny savorovoro niafara 
fandorana fiara iny. Nohenoina ny fitantaran’ireo lehilahy fito nandeha tamin’ilay fiara marika 
Sprinter» nirehitra. 

«Nosakanan’ny jiolahy, hono, ny fiara nisy azy fito lahy ireo. Tafala ny sakana izy ireo saingy 
sy nilaza tamin’ny fokonolona indray ireo olon-dratsy fa misy mpangala-jaza ao anaty fiara. Nirohotra 
sy nitora-bato ny fokonolona. Nisy nandoro ny fiara rehefa tafavoaka tao izy fito lahy», hoy ny 
mpanao famotorana lalina, any Ambositra. 

Nanao ny angom-baovao tany an-toerana ny mpitandro filaminana. Voatondro ho nampirisika ny olona 
sy nanakana ny fiara ireo lehiben’ny fokontany telo ka nosamborina. 









Enregistrer mon nom, mon e-mail et mon site web dans le navigateur pour mon prochain commentaire. 



