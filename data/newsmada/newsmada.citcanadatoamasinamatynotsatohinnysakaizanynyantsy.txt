CITÉ CANADA – TOAMASINA: MATY NOTSATOHIN’NY SAKAIZANY NY ANTSY I BOYKA | NEWSMADA

Par Taratra sur 22/01/2019 

Nandriaka ny ra! Maty notsatotsatohin’ny sakaizany ny antsy teo amin’ny fony ny tovolahy iray 
hoe i Mbola, fantatry ny rehetra amin’ny anaram-bosotra hoe i Boyka. Resaka fitiavana no voalaza 
nahatonga izao vonoan’olona feno habibiana izao… 

Manao tohivakana ny fahafatesan’olona amin’ny alalan’ny tsatoka antsy ao Toamasina. Ny asabotsy 
nitrangana vonoan’olona indray koa tao Boulevard, Ralaimongo Cité Canada – Toamasina, eo amin’ny 
fiantsonan’ny kamiao mialoha ny hidirana ny seranan-tsambon’i Toamasina, tokony ho tamin’ny 
ora alina. Tovovavy iray 23 taona ity nahavita nanindrona antsy an’i Boyka ity izay sakaizany ka 
tsy tra-drano. Taorian’izay, tsy nandositra ilay tovovavy nahavanon-doza fa vao mainka aza niantso 
rahalahin’ilay namoy ny ainy hoe “tongava eto amin’ny Cité Canada ianareo” fa maty ny rahalahinareo. 
tovovavy kosa, niandry polisy naka azy teo ihany koa. Raha ny angom-baovao voaray avy any an-toerana, 
tao an-toerana ny vadin’i Boyka ny herinandro teo. Nandritra io fotoana io, tany amin’ity tovovavy 
ity i Boyka no natory. Ny andron’io asabotsy io, tonga ny vadin’i Boyka ka nanapa-kevitra tsy hatory 
amin’ilay tovovavy sakaizany izy. Nahatezitra ilay tovovavy sakaizany izany fanapahan-kevitra 
Nisisika niezaka nitazona an’i Boyka hatory tao aminy ihany ilay tovovavy sakaizany fa tsy nety 
i Boyka. Vokany, nilaza ilay tovovavy fa “raha mivoaka eo ianao (i Boyka io), samy tsy misy manana 
izaho (ilay tovovavy sakaizany io) na ny vadinao”. Notanterahiny tokoa izany ary niafara tamin’ny 
antsy maranitra izany hatezerany izany ka notsatohiny avy hatrany ny fon’ilay tovolahy sakaizany 
mpivarotra vy etsy amin’ny brokatera ao Ambalambe. 



Les commentaires sont fermées. 

