KIDNAPPING TANY TOLIARA : OLONA SIVY NO NAIDITRA AM-PONJA – MIDI MADAGASIKARA

Omaly no natolotra ny fampanoavana tao Toliara ireo olona sivy voarohirohy ho niray tsikombakomba 
nandray anjara mivantana tamin’ny fakàna an-keriny ilay teratany indopakistanais mizaka ny 
frantsay. Omaly ihany koa dia naiditra am-ponja avokoa izy rehetra, isan’izany ilay voatondro 
mpanelanelana ny jiolahy sy ilay karàna fianakavian’ilay zaza nalaina an-keriny teo am-pivoahana 
sekoliny. Mihazakazaka araka izany ny fikirakirana ity raharaha ity ary tsy niandry ela dia nilamina, 
sady avotra ilay zaza no voasambotra ihany koa ireo mpiantsehatra tao anatin’ny kidnapping. Isan’ny 
maro ankehitriny ny mety ho vokatry ny asan’ny mpitandro ny filaminana sy ny fitsaràna taorian’ny 
masoivoho frantsay ilay dosie misy ny sary sy anaran’ireo ahian’ireo ho atidoha nikotrika ny kidnapping, 
nisesisesy teto an-drenivohitra sy tany amin’ny faritany roa (Toamasina sy Toliara) hatramin’ny 
desambra lasa teo. Manodidina ny 30 isan-taona ny kidnapping mitranga eto Madagasikara, ka mahakasika 
teratany karàna mizaka ny zom-pirenena frantsay. Nahatonga ny frantsay nandray andraikitra 
fanadihadiana izany, nidiran’ireo manam-pahaizany an-tsehatra tamin’ny famahana ny olana 
Toliara. Tsy nisy iray andro akory dia tafavoaka ilay zaza, nefa nilaza ny ambasadaoro fa tsy nisy 
naloa na ny kely akory aza. Tokony hahatonga saina ny mpitandro filaminana gasy izany fanambaràna 




