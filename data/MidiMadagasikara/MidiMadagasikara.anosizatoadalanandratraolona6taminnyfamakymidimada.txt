ANOSIZATO : ADALA NANDRATRA OLONA 6 TAMIN’NY FAMAKY – MIDI MADAGASIKARA

Lehilahy iray, tsy fantatra mazava na tena adala na nentina zavamahadomelina, no hitan’ny olona, 
famaky sy mamely izay mpandalo sendra azy, omaly maraina, teny Anosizato atsinanana. 

Aza sendrany ihany ! Nisoamaritaka ny olona, tokony ho tamin’ny 6 maraina teo. Nifantsitsitra 
rà. Olona 5 no fantatra fa naratra vokatr’izany. Voa teo amin’ny hatony, ny sofiny ary lamosiny 
ireo olona naratra ireo. Araka ny filazan’ny fianakavian’ny iray tamin’ireo naratra mafy, izay 
ao amin’ny sampana famelomanaina hatramin’ny fotoana nanoratanay, dia avy teny amin’ny tsenan’ny 
teny ity rangahy ity no nizotra toa ho any Anosibe iny. Tsy fantatra mazava izay nanjo azy tamin’izay 
niridana tampoka izy ary namely ireo mpandeha tongotra izay nifanena taminy. Ity rangahy voa mafy 
50 taona any ho any dia nivoaka mba handehandeha vao maraina. Somary naka aina kely nipetraka izy 
tampoka teo, efa famaky no nianjera teny amin’ny hatony. Tsy nahatsiaro tena, noho ny ratra nahazo 
ka tsy maintsy novonjena teny amin’ny hôpitaly. Araka ny fantatra hatrany dia nahatratra efatra 
ireo olona naratra mafy. Ka anisan’izany, ny zazakely iray, izay niendaka mihitsy ny ilan-tsofiny, 
ny voalazan’ireo nanatri-maso hatrany. Isan’ny naratra ihany koa ny tovovavy 15 taona, saingy 
dia lasa lalina ny ratra. 

Novonoin’ny olona. Izay nahita ny zava-niseho dia samy niantsoantso ny hisamborana an’ity lehilahy, 
fa adala ity avokoa, saingy izay sahy nanatona azy dia nambanany sy novelesiny tamin’ny famaky 
ny fitantaran’ny mponina. Raha saika mbola hanampy isa ireo naratra izy no nisy namely tamin’ny 
avy taty aoriana. Nilatsaka ny famaky teny an-tànany. Niromborombo amin’izay ny fokonolona, 
nanjera ity rangahy ity. Raikitra ny daroka sy ny vono, ary tsy navelan’ny olona raha tsy nahahetsika 
Mpitandro filaminana no nitondra azy tany amin’ny toeram-pitsaboana teo akaiky, raha ny voalazan’ireo 
hatrany. Hatramin’izao ihany koa dia mbola tsy mahatsiaro tena io lehilahy nively mpandalo io. 
teny an-toerana fa tsy isan’ny mponina eo amin’ny fokontany ity rangahy ity, ary tsy mahalala azy 
olona. Tsipy teny ho an’ireo tompon’andraikitra isan-tsokajiny, ny mba handraisana fepetra, 
amin’ireny olona tena adala mirenireny eny an-dalana ireny, hialàna amin’ny trangan-javatra 
izao. 



