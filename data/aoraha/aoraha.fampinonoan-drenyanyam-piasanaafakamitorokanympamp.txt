FAMPINONOAN-DRENY ANY AM-PIASANA :: AFAKA MITOROKA NY MPAMPIASA IREO VEHIVAVY TSY MISITRAKA NY ZONY • AORAHA

Isan’ny sakana tsy ahafahan’ireo vehivavy miasa mampinono ny zanany ara-dalàna ny tsy fisiana 
natokana hampinonoana eny amin’ny orinasa. Afaka mitoroka ny orinasa hiasany anefa ireo vehivavy 
misitraka izany zony izany. Araka ny lalàna velona eto Madagasikara, ireo orinasa rehetra mampiasa 
mihoatra ny dimy amby roapolo isa dia tokony hanana toerana natokana hampinonoana avokoa. 

“Manana zo manokana ny mpiasa vehivavy, na miankina na tsy miankina amin’ny fanjakana. Ny lalàna 
amintsika dia mamaritra fe-potoana adiny iray isan’andro ho an’ny vehivavy miasa sady manan-janaka 
15 volana mba ahafahany manome nono ny zanany. Tokony hitaraina eny amin’ny ivon-toerana fanaraha-maso 
asa isaky ny faritra misy azy avy, na manatona mivantana ny minisitera mpiahy, ireo vehivavy mahatsiaro 
voahitsakitsaka ny zony, amin’ny maha reny mitaiza sy mampinono azy”, hoy Rafarahanta Nirina, 
fiahiana ara-tsosialin’ny mpiasa, ao amin’ny minisiteran’ny Minisiteran’ny Asa, ny Fampananan’Asa, 
Asam-panjakana, ary ny Lalana Sosialy (Mtefpls). Hisy ny sazy ho an’ireo orinasa tsy manaja an’io 
io. 

Miisa roapolo hatreto ireo orinasa nanaraka an’izao fepetra izao. Ny efatra eny amin’ny minisitera, 
amin’ny orinasa tsy miankina kosa ny ambiny. “Ezaka tsy maintsy ataon’ny minisitera ny manentana 
orinasa ireny fa tokony hanana fotoana hampinonoany ny zanany ny reny ahafahan’ilay zaza mitombo 
araka ny fanampim-panazavan’ny minisitry ny fahasalamam-bahoaka, Rakotonirina Julio. Ankalazaina 
omaly hatramin’ny 24 aogositra ho avy izao ny herinandrom-pirenena ho an’ny fampinonoan-dreny. 
rahampitso any amin’ny kaominina Miarinarivo Itasy ambonivohitra, ny fankalazana ofisialy. 









Enregistrer mon nom, mon e-mail et mon site web dans le navigateur pour mon prochain commentaire. 



