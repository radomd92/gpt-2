TOAMASINA… AMIN’NY ALINA : RAKOTRA ANKIZY TSY AMPY TAONA NY TRANO FILANONANA | NEWSMADA

Par Taratra sur 27/10/2017 

Tazana etsy sy eroa amin’ny andro alina! Asan-jiolahy, famonjena trano fandihizana amin’ny alina, 
hanjakan’ny ankizy vavy sy lahy tsy ampy taona avokoa izany rehetra izany any Toamasina. Tsy tazana 
ny fandraisana andraikitry ny mpitandro filaminana izay misahana izany. Raha ny fanadihadiana 
tamin’ ireny trano fandihizana ireny, misy antony roa lehibe mahatonga ny ankizy tsy ampy taona 
ireny trano filanonana ireny. Voalohany, ho an’ny vehivavy, eo ny fampanofana vatana mba hitadiavana 
satria anisan’ny mahasarika ny lehilahy lehibe ny fahitana ankizy sy manao firaisana ara-nofo 
izy ireny. 

Faharoa, izy ireny ihany koa no ataon’ny jiolahy hanjonoana izay tokony ho lasibatra. 

Ho an’ny ankizy lahy kosa, manendaka sy mandrava olona raha vao hita fa mamo na koa mandeha irery. 

Manamboninahitra eo anivon’ny mpitandro filaminana any Toamasina no efa sendran’ ireto tontakely 
etsy ambony ireto, tamin’ny trano fandihizana iray anoloan’ny bazary may ao Ankirihiry efa ho 
maromaro lasa izay. Manambara fa tsy mifidy hasiana ireto andian-jatovo lahy sy vavy tsy ampy taona 
eto Toamasina. 



Les commentaires sont fermées. 

