MOROMBE : RAIM-PIANAKAVIANA IRAY MATY NOFIRAIN’NY ZOKINY NY FAMAKY – MIDI MADAGASIKARA

Noho ny resaka ady tany lova no niteraka lonilony nikotrika efa ho roa taona tamina mpirahalahy 
fahafatesan’ny rain’izy ireo, dia lehilahy iray sahabo ho 40 taona eo ho eo, no maty nofirain’ny 
ny famaky, ny alakamisy teo, tany Morombe. Raha ny vaovao voaray dia niraoka bozaka tamin’io tany 
io ny ombin’ny zokiny, ka tezitra sady nandroaka an’ireo biby niala teo ilay zandry olona niasa 
mangahazo tsy lavitra teo tsy faly. Raha vao nahita an’izany ilay tovolahy niandry ireo omby, dia 
haingana nankeny an-tanàna niantso an-drainy sady nitantara ny zava-niseho. Niakatr’afo rangahy 
naheno izany, ary nankeny an-tsaha niaraka tamin’ny famaky namakiany kitay teny an-tanany. Raikitra 
eo ny fifamaliana teo amin’ireto mpirahalahy samy hafa reny. Tsy nahatsindry fo ilay rangahy tompon’omby, 
nikapa famaky an’ilay zandriny. Rehefa nihosin-drà nidaboka tamin’ny tany ity farany dia nitsoaka 
nahavano-doza, ka mbola karohina. Noentina namonjy tobim-pitsaboana kosa ny naratra, saingy 
an-dàlana dia tapitra ny ainy noho ny fahaverezan-drà be loatra. 




















