ARIVONIMAMO : VAKY FASANA, TAOLAN-DAVA TAMIN’NY RAZANA 5 NO VERY – MIDI MADAGASIKARA

Ny alin’ny 20 may hifoha 21 may teo no nisehoana vaky fasana tao Ampahimanga Arivonimamo. Irony 
toto-tany irony ity tratry ny fangalarana taolam-paty ity, olona sendra nandalo no nahita ity 
ity efa voahilika ny tany manototra ka taitra ary nampilaza ny lehiben’ny fokontany sy ny zandary 
an-toerana. Nantsoina avy hatrany ny tompom-pasana sy ny dokotera teo amin’ny CSBII tao an-tanàna 
hijery akaiky ny zavamisy, nilaza ary ny tompom-pasana fa razana 7 no tao anatin’io fasan-drazan-drizareo 
fa 2 sisa no tavela ao. Teo anatrehan’izany dia nanao ny fizahana ny manodidina ny zandary ka hita 
ny karandoha 5 sy ny taola-madinika niparitaka tamin’ny bozaka, fa tsy hita kosa ny taolan-dava 
razana 5 ireo. Izay tranga efa mitranga matetika fa ny taolan-dava no tena lasibatr’ireo mpangalatra. 

Efa eo am-panaovana ny fanadihadiana ny zandary amin’izao ka hitadiavana izay olona mety ho nanantotosa 
vaky fasana ity. 



