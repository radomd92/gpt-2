FIAKARAN-DAPA TENY MAHAZOARIVO :: NIHATAKATAHAN’NY PRAIMINISITRA IREO MPAMPIANATRA MPITOKONA • AORAHA

Mitohy ny tolona. Nanao diabe niakatra teny Mahazoarivo ireo mpampianatra mbola mitokona, manohy 
fitakiany, omaly, rehefa niainga teo amin’ny tokotanin’ny minisiteran’ ny Fanabeazam-pirenena 
tetsy Anosy. Tonga hatramin’ny solontena avy any amin’ny faritra mandray anjara tamin’ izany 
izany. 

Nosakanan’ny mpitandro filaminana miaraka amin’ny solontenan’ny Fiadidiana ny Praiminisitra 
ireo satria nangataka fifampiresahana, teny Fenomanana, ireo manam- pahefana. Tonga teny Mahazoarivo 
anefa ireo mpampianatra saingy tsy nandray azy ireo ny Praiminisitra. 

Araka ny fifampiraha- rahana teny an-dalana, nisy solontena enina avy amin’ireo mpampianatra 
no noraisina teny amin’ ny lapan’i Mahazoarivo. Tsy mahatapa-kevitra ireo nirahin’ny Praiminisitra 
ny mpampianatra satria ny talen’ny kabinetra sy mpanolotsaina manokan’ ny Praiminisitra miisa 
no nihaona tamin’izy ireo. “Efa amam-bolana maro ity olana ity. Nangataka hatrany hihaona amin’ny 
izahay mpampianatra, fa hatreto dia teny amin’ny televiziona hatrany no hahitana ny endriny, 
tsy nisy mihitsy hatramin’izay ny fihaonana mivantana. Solontena hatrany no alefany. Izay ve 
fifampiresahana dradradradraina. Nefa hihaona mivantana aza tsy ataony. Mety efa tsy manaiky 
vahaolana mety hifampidinihina, angamba, ny tenany”, hoy ireo solontenan’ny mpampianatra. 



Tsy nahafa-po ny mpitolona ny fihaonana tamin’ ireo iraky ny Praiminisitra ireto. “Tsy nisy dikany 
zavatra nandehanana teny tamin’ny ankapobeny. Tao ihany ny Praiminisitra fa tsy nandray anay. 
nisy niova ny valin’ny fangatahana efa natao hatramin’izay. Nitazona ny fanefana ilay iray hetsy 
intelo ihany izy ireo. Tsy hanaiky hatramin’ ny farany izahay”, hoy i Lovanirina Vololoniaina, 
lefitry ny Syfema na Sendikan’ny mpiasam-panjakana eo anivon’ny fanabeazam-pirenena. 

Mbola mitohy etsy amin’ ny tokotany malalaky ny MEN Anosy ny fitokonan’ izy ireo, anio. Hisy ny fehin-kevitra 
mikasika ny hanatanterahana ny fanadinana amin’ireo daty ofisialy, indrindra ny CEPE, izay hatao 
14 aogositra ho avy izao. Mbola ao anaty fivoriana miaraka amin’ny solontena avy any amin’ny faritra 
zareo. Manamafy ny fitakiana an’ireo tombontsoa samihafa sy hamerenana ny hasin’ny mpampianatra 
mpanabe ireto 

Na dia misy aza ny fitokonan’ireo mpampi- anatra ireo dia efa manomboka tonga any amin’ireo Foibem-paritry 
fanabeazam-pirenena na DREN manerana ny Nosy ny laza adina ho an’ny fanadinana CEPE, amin’izao 
izao. Voalaza fa mizotra tsara ary milamina ny fanomanana ny fanadinana, na any amin’ireo rantsamangaika 
eto anivon’ny minisitera foibe. 









Enregistrer mon nom, mon e-mail et mon site web dans le navigateur pour mon prochain commentaire. 



