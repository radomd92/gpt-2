FAMPIHOROHOROANA TAMIN'NY BASY :: LEHIBEN’NY DISTRIKA IRAY NATOLOTRA NY FITSARANA • AORAHA

Lefitry ny lehiben’ny distrikan’Antsalova izay mitana vonjimaika ny toeran’ny Lehiben’ ny distrika 
natolotra ny Fitsarana tany Maintirano, omaly, araka ny voalazan’ny jeneraly Ravalomanana Richard, 
miadidy ny Zandarimaria, nandritra ny andron’ny zanda­rimaria teny Ampefiloha, omaly. 

Voampanga ho nana­poaka basy tao Antsalova, tamin’ny alin’ny 20 marsa lasa teo izy. Niteraka horohoro 
amin’ireo mponina io zavatra nataon’ity tompon’andraiki-panjakana voalohany ao anatin’ny distrika io ka izao nanaovana famotorana izao. 

Naheno ny zava-nisy ireo mpitandro filaminana tao Antsalova, ka samy taitra avokoa sady niomana, 
ny loharanom-baovao. “Nieritreritra izahay hoe misy jiolahy miakatra an-tanàna. Efa niomana 
tokony tamin’ ny 10 ora sy sasany alina tany ho any no nirefotra ny basy. Nitaingina môtô avy nivoaka 
ilay Lehiben’ny distrika. Teny ambony môtô mandra-pahatongany tany an-tranony izy no izao nanapoapoaka 
tsy fantatra antony izao”, hoy ny loharanom-baovao akaiky ny mpanao famotorana momba ity tranga 




Nisy nitatitra taty amin’ny tompon’andraiki-panjakana ambony foibe ny zava-nisy. Nilatsaka 
baiko ny hano­kafana famotorana tamin’ilay Lehiben’ny distrika. “ Nalaina avy hatrany ny basy 
aminy, tamin’iny alina iny ihany. Natao famotorana izy nanomboka ny ampitson’io ka hatramin’ny 
herinandro lasa teo. Tamin’ny alatsinainy no naterina tany amin’ ny Fitsarana any Maintirano 
vokatry ny famotorana. Androany (ndlr: omaly) kosa ilay voampanga no natolotra ny Fampanoavana, 
mbola noho ny tsy fahampian’ny famotorana dia mbola hiverina hiakatra fitsarana indray ny raharaha”, 
ihany ireo mpitandro filaminana nanao famotorana. 

Kandidà hofidiana solombavambahoaka any amin’ny Faritra Betsiboka ny lehiben’ ny distrikan’Antsalova 
araka ny loharanom-baovao ka noho izay antony izay no nahatonga ny lefiny hitana ny andrai­kitra 
distrika vonjimaika. 









Enregistrer mon nom, mon e-mail et mon site web dans le navigateur pour mon prochain commentaire. 



