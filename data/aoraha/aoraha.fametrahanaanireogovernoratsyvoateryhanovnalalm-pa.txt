FAMETRAHANA AN’IREO GOVERNORA :: « TSY VOATERY HANOVÀNA LALÀM-PANORENANA », HOY RAKOTOMANANA HONORÉ • AORAHA

Hanana safidy malalaka. « Tsy voatery hikitihana Lalàm-panorenana ny fanoloana an’ireo lehiben’ny 
ho lasa governora», hoy ny mpahay lalàna, Rakotomanana Honoré, omaly, raha naneho hevitra mikasika 
fikasan’ny Filoham-pirenena hametraka an’ireo governora hitantana an’ireo faritra telo amby 
izay nambarany nandritra ny fianianany teny Mahamasina. 

Notsipihan’ity filohan’ny Fitsarana avo momba ny Lalàm-panorenana teo aloha ity fa « tsy misy 
mihitsy ao anatin’ny Lalàm-panorenana fa tsy maintsy Lehiben’ny faritra no anarana iantsoana 
manampahefana hitantana an’io rafitra io ». Nampiany fa «azon’ny Filoham-pirenena hatao ny manova 
lalàna mifehy ny vondrom-bahoaka itsinjaram-pahefana ary tsy mandika Lalàm-panorenana izy 
miroso amin’izany fametrahana governora izay ». 

Miova kosa anefa izany kisarisary izany raha toa ka mihevitra ny hanendry mivantana an’ireo governora 
ny Filoham-pirenena ankehitriny. “Tsy maintsy manitsy na manova ny Lalàm-panorenana ny Filoham-pirenena 
izay no mitranga, satria, voalaza ao anatin’ny Lalàm-panorenana fa ny lehiben’ny faritra dia 
amin’ny alalan’ ny latsa-bato mivantana na amin’ny endriny hafa fa tsy maintsy fidiana”, hoy hatrany 
Honoré. “Tsy maintsy manatanteraka fitsapan-kevi-bahoaka ny fanitsiana ny fanovana ny lalàm-panorenan’ny 
Fahefatra izay manan-kery amin’izao fotoana izao”, araka ny tohan-keviny hatrany. 

Nisy kosa ireo mpahay lalàna sasantsasany, isan’ireo akaikin’ny Filoham-pirenena izay niresaka 
amin’ny « tokony hikitihana ihany ny Lalàm-panorenana mba tena hazava tsara ny fipetrapetraky 
andraikitra tokony hiantsorohan’ireo governora ireo”. 

Notsindrian’ireto mpahay lalàna ireto koa fa « raha miroso amin’ny fandravana ny Antenimierandoholona 
Filoham-pirenena, dia tsy maintsy hisy ny fitsapan-kevi- bahoaka hotanterahana ». 









Enregistrer mon nom, mon e-mail et mon site web dans le navigateur pour mon prochain commentaire. 



