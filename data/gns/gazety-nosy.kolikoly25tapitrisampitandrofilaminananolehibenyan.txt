KOLIKOLY 25 TAPITRISA : MPITANDRO FILAMINANA NO LEHIBENY ANY BESALAMPY

Notorian-dRazafinila antsoina hoe Rakomasy monina ao Ambatofotsy, Fokontany Bejofo any amin’ny 
distrikan’i Besalampy any amin’ny faritr’i Boeny ny tompon’andraikitra ny filaminam-bahoaka 
an-toerana, ka voatonona anarana mivantana ao anatin’ny taratasy fitoriana ny Kaomisera Nordine, 
Brigadier de police Franck sy Rivo, izay samy ao amin’ny Kaomisarian’ny pôlisy ao Besalampy. 

Navantan’ny mpitory any amin’ny Praiminisitra sy ny minisitra ny Filaminam-bahoaka ny fitoriana. 
tany amin’ny Kaomisera divizionera ao Mahajanga, ary nandefasana fitoriana mitovy amin’izany 
ny Bianco any Mahajanga sy ny tonian’ny fampanoavana ao amin’ny fitsarana ambaratonga voalohany 
Mahajanga. 

Ny vontoatin’ny fitoriana dia tranga niseho tany amin’ny volana novambra 2015 tany. 

Tonga tao an-tranon-dRazafinila i Reda ao Morafeno, kaominin’Ankasakasa-Besalampy. Nitory 
hono, i Reda, satria hoe ny mpiandry ombin-dRazafinila no nanimba ny zanak’i Mady. Raha nanontanian’ny 
famotorana anefa i Mady dia tsy nanondro na nitory ny mpiandry ombin-dRazafinila akory. 

Nanaitra an-dRazafinila anefa ny fahatongavan’ny kaomisera Nordine sy ny Brigadie Franck sy 
tao an-tranony tao Ambatofotsy-Bejofo, Kaominin’Ankasakasa any Besalampy, izay nitondra fitoriana 
hisambotra azy (Razafinila). Noteren’ireo tompon’andraikitra ny filaminana ireo handoa vola 
tapitrisa iraimbilanja na 5 tapitrisa ariary ho takalon’ny tsy hisamborana azy Razafinila. 

Tamin’io fotoana nahatongavan’ireo mpitandro ny filaminana tao an-tranon-dRazafinila io anefa 
tsy tao ity raim-pianakaviana fa ny vadiny sy ny zanany no tratran’izy ireo tao. Dia natahotra ka 
an’ilay 5 tapitrisa ariary ireto vady aman-janaky ny tompon-trano. Tsy nianona tamin’izany ireo 
ny filaminana, hoy ny fitoriana, fa mbola norohizan’izy ireo rojo vy (menotte) ihany ilay zanaka-lahin-dRazafinila 
notanana tao amin’ny tobin’ny pôlisy (violon). 

Nitaraina tamin’ny kaomisera Barson any Mahajanga ny raim-pianakaviana vao afaka tamin’izany 
zanany. Tamin’izany moa dia nibaribary fa i Reda no nitory. 

Tamin’ny volana may 2017 dia mbola notorian’i Reda koa ry Razafinila, satria hoe very ny ombiny. 
fokonolona mihitsy no nanao ny fikarohana sy fitadiavana ny ombin’i Reda nambara fa very, ary isan’ny 
ny anaran’i Kalila. Rehefa nohadihadian’ny fokonolona i Kalila dia tsy nanonona anaran’olona 
saingy ny faha-5 may 2017 dia nolazaina fa nandositra i Kalila. Ny mponina dia nahafantatra fa tsy 
i Kalila fa navotsotra ny mpitandro ny filaminana. 

Ny zava-nitranga, hoy ny akon’ny fitorian-dRazafinila dia nokaramain’i Reda indray i Mamory 
vavolombelona mandainga mba hanondro fa ny zana-dRazafinila antsoina hoe “Behoaka no nangalatra 
ombiny”. Dia i Kalila tamin’ny famotorana natao taminy, tsy nilaza na iza na iza. 

Tamin’ilay fotoana nanerena ny vady aman-janak-dRazafinila handoa 5 tapitrisa ariary dia nampanantena 
hanome taratasy manamarina ny nandraisana izany (satria hoe ara-dalàna???) ny mpitandro ny filaminana, 
tsy nisy izany taratasy fanamarinana izany hatramin’izao, hoy Razafinila, ary dia izy mianakavy 
koa aty aoriana no atao hazalambo ho nangalatra ny ombiny. Voatery mitsoaka any Mahajanga ry Razafinila 
noho izany. Ny mahagaga dia hatramin’ireo vahinin-dry Razafinila any Mahajanga no nosamborin’ny 
ny filaminana, hoy ny akom-baovao. 

Dia raha mamaky ity lahatsoratra ity ve ny tompon’andraikitra mpanara-maso ny asan’ireny mpitandro 
filaminana any amin’ny distrika sy faritra ireny dia tsy mba hiezaka hampanao fanadihadiana mba 
ny tena zava-nisy? Sa sanatriavin’ny vava, tsy maintsy mifampiaro dia ny voan’ny famaky ihany 
asaina mandoa lasiroa ? 







