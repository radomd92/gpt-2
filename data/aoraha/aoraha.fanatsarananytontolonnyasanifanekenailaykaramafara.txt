FANATSARANA NY TONTOLON’NY ASA :: NIFANEKENA ILAY KARAMA FARANY AMBANY ROA HETSY ARIARY • AORAHA

Tapaka fa roa hetsy ariary ny karama farany ambany eto Madagasikara. Nanaiky izany ihany koa ireo 
orinasa sy indostria ary ny solontenan’ny sendikalista niaraka tamin’ny Filohan’ny Repoblika, 
Andry, ny talata lasa teo, teny amin’ ny lapan’Ambohitsorohitra. 

Zavatra maro no nifampi- resahana nandritra ity fihaonana ity, toy ny faharetan’ny ora iasana 
ny fandoavana hetra eo amin’ny sehatry ny asa. “Ny zavatra misongadina androany (Ndrl:talata) 
ny fahavononan’ny mpampiasa na miankina na tsy miankina. Nekena fa ny karama farany ambany dia 
hetsy ariary ary ao anatin’izay dia hampirisihana hiasa bebe kokoa ny olona, ka ny ora fanampiny 
mihoatra ny roapolo ora dia tsy misy hetra aloa. Notapahina fa 173 ora isam-bolana ny ora hiasana 
hisian’ny tombontsoa sy vokatra ho an’ny orinasa sy ny mpiasa. Tsy misy hetra aloa kosa ny karama 
ny 350 000 ariary”, araka ny nambaran’ ny Filohan’ny Repoblika. 

Hitondra rivo-baovao hanatsara ny tontolon’ny asa sy ny fiainan’ireo mpiasa ny fihaonana niaraka 
vondron’ny mampiasa sy sendika ireo. “Vonona ny fitondrana tarihiko hanohana sy hampi-roborobo 
indostria ary ireo orinasa madinika sy salantsalany mba hijerena ny tombontsoan’ny mpiasa. Hametraka 
tetik’ady rehetra hanatsarana ny tontolon’ny asa, hampandrosoana ny toekarena sy hitsinjovana 
mponina ny fitondrana”, hoy hatrany Rajoelina Andry. 

Nilaza kosa ny Vondron’ ny mpandraharaha eto Madagasikara na GEM fa: « maro ny ezaka nataon’ny fitondrana 
mba hijerena ny fampiroboroboana ny sehatry ny asa sy ny fampivoarana ny ara-indostria izay ». 
Niavaka ny tamin’ ity taona ity, satria lasa nisy ny fifanakalozan-kevitra sy fifanarahana teo 
fitondrana sy ny mpandraharaha », hoy ireo mpandraharaha. 

“ Misy lafiny hitsinjovana ny mpiasa sy ny mpampiasa. Ireo fepetra napetraky ny fitondram-panjakana 
dia hahafahanay miaro ny famokaran’ny orinasa sady mitsinjo ny tombontsoan’ny mpiasa. Rehefa 
ny didy hitsivolana momba izany dia any anatin’ny orinasa no dinihin’ny sendika ny karama ambonin’ireo”, 
ny voalazan’Andriamamonjiarison Noro, filohan’ny GEM. 









Enregistrer mon nom, mon e-mail et mon site web dans le navigateur pour mon prochain commentaire. 



Nampanatena io karama farany ambany ho 200 000ar ny filoha Andry RAJOELINA nandritra ny fampielezan-kevitra 
izao tanteraka sahady 100 andro aty aorian’ny nandraisany ny fitantanana ny firenena, Antenaina 
hisesisesy izao fanataterahana ny velirano efa roso tsa mipoky koa izao 

