TOLIARA : JIOLAHY RAINDAHINY MATY VOATIFITRY NY POLISY – MIDI MADAGASIKARA

Maty rotiky ny balan’ny polisy, afak’omaly hariva, tokony ho tamin’ny 5 ora, tao Aviro Maninday 
Velo, jiolahy raindahiny sy ikoizana amin’ny fanafihana mitam-piadiana ao Toliara, nokarohana 
ny ela. Nahazo vaovao marim-pototra tamin’ olon-tsotra tsara sitrapo ny mpitandro filaminana, 
teny am-pasana nandevina ny rainy maty ity jiolahy ity no nosamborina. Raha vao nahita ireo polisy 
jiolahy roa tonga dia namoaka basy, nefa ny an’ny mpitandro filaminana no tonga aloha. Bala efatra 
niatefa teny amin’ny vantany. Maty tsy tra-drano teo no ho eo i Velo. 

Nifanenjena tao am-pasana. Tafaporitsaka teny am-pasana kosa ny namany iray, izay jiolahy malaza 
ao Toliara, rehefa nifanenjehana, ka atao hazalambo amin’izao. Raha ny fanazavan’ny « Commissaire 
» Rufin Lebiria, nitafa tamin’ny mpanao gazety, dia fanafihana mitam-basy maromaro narahina 
olona no efa vitan’ity jiolahy lavon’ny bala ity. Anisan’izany ny tao Ankilimarovahatra farany 
« Efa nigadra indroa i Velo noho ny resaka fanafihana mitam-basy hatrany, kanefa mamerin-keloka 
tsy mety fay. I Velo ihany koa no tompon’antoka tamin’ny fitifirana polisy roalahy tao amin’ny 
Mahavatse II ny 5 oktobra 2014 », hoy hatrany ity manam-boninahitra ambony ao amin’ny polisim-pirenena 




