TSIHOMBE : DAHALO EFA-DAHY NITAM-BASY AVY NANDROBA 11 TAPITRISA ARIARY   – MIDI MADAGASIKARA

Taorian’ny fanafihana nitam-piadiana nahery vaika izay nahalasa lelavola nitentina 11 tapitrisa 
mahery, tamina tokantranona mpivady mpandraharaha iray monina ao Ambatobe Nord, any amin’ny 
Tsihombe, Faritra Androy, dia nametraka vela-pandrika ny Zandary avy ao amin’ny Tobim-paritry 
ka voasambotra tao Ambatobe Nord ihany, ny alarobia naraina teo, tokony tamin’ny telo ora, ny efa-dahy 
izay dahalo raindahiny avy any Ambatomivaly Distrikan’i Betroka. Tratra niaraka tamin’ireto 
ireto ihany koa, ny fitaovam-piadiana mahery vaika fampiasan’ireo malaso rehefa manao ny asa 
izy ireo : toy ny basy « pistolet » niaraka tamin’ny bala dimy sy balana « calibre » 12 miisa enina, 
moara maro feno ody gasy sy lamba mena misy fitaratra kely. Raha ny vaovao voaray, nandritra ny fandrobana, 
naratra mafy nototoin’ny dahalo vato teo amin’ny lohany ramatoa tompon-trano, ary mbola miady 
amin’ny fahafatesana manaraka fitsaboana hatramin’izao. 




















