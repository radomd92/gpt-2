MASOIVOHON’I SINA: NANOLOTRA FANAMPIANA HO AN’IREO KAMBOTIN’NY POLISY | NEWSMADA

Par Taratra sur 16/11/2019 

“Tsy manadino ireo zanaky ny polisy lavo am-perinasa izahay fa miezaka hatrany ny manohana azy 
amin’ny lafiny fitaovana”, hoy ny masoivohon’i Sina, i Yang Xiaorong, omaly teny Nanisana, raha 
ireo fanampiana ho an’ireo kambotin’ny polisy tezaina ao amin’ny akany fibeazana ao Ambatolampy 
ireo zanaka navelan’ireo polisy lavo am-perinasa. Naneho fankasitrahana ny firenena sinoa kosa 
fanampiana ataon’izy ireo izao ny tale jeneralin’ny polisim-pirenena, nisolo tena ny minisitry 
Filaminam-bahoaka. “Misaotra ny fanjakana sinoa nanampy ireo kambotin’ny polisy. Ireo zanaky 
polisy am-perinasa no tezaina ao Ambatolampy izay ankasitrahina manokana ny fanjakana sinoa 
fanampiana ny fitaizana azy ireo. Tsy mora ny fitaizana amin’izao fotoana izao fa miezaka izahay 
amin’ny fanabeazana azy ireo”, hoy ny fanazavan’ny tale jeneralin’ny polisim-pirenena (DGPN), 
commissaire divisionnaire de police, Rakotozanany Dany Marius. Nilaza izy fa efa maro amin’ireo 
tezaina ao Ambatolampy no efa afaka bakalorea sy lasa polisy. Miisa 69 amin’izao fotoana izao ny 
ankizy tezaina ao Ambatolampy ka 47 amin’ireo ny lehilahy raha vehivavy kosa ny ambiny. Tsara ny 
ho an’ny bakalorea farany teo ho an’ireto ankizy zanaka polisy ireto satria 100% ny taham-pahafahan’ireo 
araka ny fanazavan’ny lehiben’ny ivontoerana fitaizana ireo ankizy ireo. Marihina fa nahitana 
misy odimoka, kojakojam-pianarana, baolina, bisikileta, micro-ondes ireto fitaovana nomen’ny 
Sina ireto. 



Votre adresse email ne sera pas rendue publique 















