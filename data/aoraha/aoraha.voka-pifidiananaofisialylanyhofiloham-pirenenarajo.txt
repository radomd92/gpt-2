VOKA-PIFIDIANANA OFISIALY :: LANY HO FILOHAM-PIRENENA RAJOELINA ANDRY • AORAHA

Vita tanteraka ny raharaham-pifidianana filoham-pirenena teto Madagasikara. Navoakan’ ny 
avo momba Lalàm-panorenana (HCC), omaly hariva, fa lany ho Filoham-pirenen’i Madagasikara mandritra 
dimy taona Rajoelina Andry Nirina, kandidà laharana faha-13 tamin’ ny fifidianana indroa miantoana 
tamin’ ny 7 novambra 2018 sy 19 desambra 2018. 

Tamin’ny tahan’ny isam-bato 55,66% na vato miisa 2 586 938 tamin’ ireo 4 767 342 nanan-kery tamin’ny 
faharoa. Vato 2 060 847 na 44,34% kosa no azon’ny kandidà laharana faha-25, Ravalomanana Marc. 

Toa niendrika fitoniana ihany ny kisary tazana tetsy amin’ny efitrano malalaky ny HCC, tetsy Ambohidahy, 
nanaovana ny lanonam-pitsarana namoahana ny voka-pifidianana ôfisialy, omaly tolakandro. 
nanatrika teny an-toerana na Rajoelina Andry mivady na Ravalomanana Marc mivady. Nifampiarahaba 
roa tonta tao anaty efitrano, talohan’ny nanombohan’ ny fotoam-pitsarana. Nisy ihany koa ny fifandraisan-tanana 
amin’izy ireo, tamin’ny firavan’ny lanonana sy ny fandidian’ny HCC ny fahalanian-dRajoelina 
ho Filohan’ny Repoblikan’i Madagasikara. 

Na nifandrombahan’ ireo mpanao gazety teo an-tokontanin’ny lapan’ ny HCC aza Ravalomanana Marc, 
tsy naneho hevitra mikasika an’iny voka-pifidianana iny. Teny amin’ny Arena Ivandry kosa no nanao 
ny Filoha Rajoelina Andry, ny alina, ka isan’ny voalohan- teniny tamin’izany ny “haha Filohan’ny 
rehetra azy”, ankoatra ’ny “fisaorany ny mpifaninana taminy, Ravalomanana Marc, izay niarahaba 
teny amin’ny HCC rehefa vita ny fanambaràna ny voka-pifidianana”. 

Samy miandrandra fitoniana sy filaminana tokoa ny rehetra, mba tsy hitoetra ny krizy aorian’ ny 
nifanalavitra firy tamin’ny vokatra feno vonjimaika navoakan’ny Vaomieram-pirenena mahaleo 
misahana ny fifidianana (CENI) ity an’ny HCC, omaly, ity. 

Valin’ny fitoriana maro 

Samy nitombo kely aza ny vato azon’ireo kandidà roa niatrika ny fihodinana faharoa. 55,57% no taha 
an-dRajoelina Andry, raha 44,43% ny an-dRavalomanana Marc, arak’io vokatra vonjimaikan’ny 
io.Saika tsy nisy nitombina na noraisina ary nekena kosa ireo fitoriana an-jatony nokirakirain’ireo 
HCC tamin’ iny fifidianana fihodinana faharoa, tamin’ny 19 desambra 2018 iny. Nisongadina ny 
ireo fitoriana tsy narahina porofo ara-dalàna. 

“Niasa andro aman’alina izahay tamin’ny fandinihana tsirairay an’ireo fitoriana. Tsy niandany 
na tamin’iza. (…) Tsy safidin’ny mpitsara no mamaritra ny voka-pifidianana fa safidin’ny vahoaka”, 
Rakotoarisoa Jean Eric. 47,98% ny taham-pahavitrihan’ny mpifidy tamin’ iny fifidianana filoham-pirenena 
faharoa iny. Mpifidy 4 738 705 tamin’ireo 9 853 465 (niampy tovana 22 768) no tonga nandatsa-bato. Miandry ny lanonana fihanianana hataon’ny 
vaovao, Rajoelina Andry Nirina, ny fotoana handraisan’ity farany ny fahefana. Raha ny resaka 
dia mety ho amin’ny sabotsy 19 janoary 2019, izany hoe iray volana taorian’ny fifidianana filoham-pirenena 
faharoa, no hanatanterahana izany, izay nampatsiahivin’ny filohan’ny HCC fa hatrehin’ ny Filoha 
aloha Rajaonarimampianina Hery sy ny Filoham-panjakana mpisolo toerana Rakotovao Rivo. 









Enregistrer mon nom, mon e-mail et mon site web dans le navigateur pour mon prochain commentaire. 



