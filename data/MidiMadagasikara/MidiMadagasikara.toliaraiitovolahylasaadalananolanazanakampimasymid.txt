TOLIARA II : TOVOLAHY LASA ADALA NANOLANA ZANAKA MPIMASY – MIDI MADAGASIKARA

Maso mahita ity trangam-piarahamonina iray ity. Adalam-pitombenana loatra ka sendra ny nahay 
ity tovolahy mafana fo mpitoriteny an-dalambe ity. Voalaza fa izay sipakely mivavaka ao amin’ny 
dia amboariny avokoa. Zazavavy zanaka mpimasy no nadalainy ka tafaraka taminy. Rehefa fantatry 
ray aman-drenin-drakalakely ny fiarahan’izy ireo dia nampanantsoina ity lehilahy ity. « Haka 
zanako ho vady ve ianao sa hanadala azy fotsiny ? ». Valy boraingina anefa no navaliny. « Ny zanakao 
miadaladala amiko », hoy izy. 

Avo vava. Tezitra ny ray aman-drenin’ilay tovovavy ka nampiasa ny fahaizany sikidy sy mikiky tapa-kazo. 
andro taty aorian’ny fihaonana, lasa nivika nanary lamba mihitsy ilay tovolahy avo vava nanadala 
ombiasy. Nahita izany ny fianakaviany nanome ny vaovao, tonga nifona tany rain’ilay zazavavy, 
tsy nilefitra ity farany. Raha ny tsilian-tsofina dia voalaza fa naolan’ ity tovolahy ity ilay 
mpimasy, ka io no antony nahatezitra ny rainy. 



