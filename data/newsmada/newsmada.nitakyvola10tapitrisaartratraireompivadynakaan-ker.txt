NITAKY VOLA 10 TAPITRISA AR: TRATRA IREO MPIVADY NAKA AN-KERINY ZAZA TELO TAONA | NEWSMADA

Par Taratra sur 12/06/2019 

Voasambotry ny polisy misahana ny heloka bevava tany Andilamena, ny 3 jona 2019 lasa teo ireo mpivady 
tamina raharaha fakana an-keriny zazalahikely iray 3 taona tany Soavinandriana Itasy, ny 24 mey 
lasa teo… 

Nalain’ireo mpivady an-keriny tany Soavinandriana Itasy, tamin’io fotoana io, ity zazalahikely 
telo taona monja ity. Ny 25 mey 2019 dia nangataka vola mitentina 10 tapitrisa Ar ireo mpaka an-keriny, 
nilaza fa “ Raha omenareo io lelavola io izahay dia avotsotray ny zanakareo”, hoy ireo mpaka an-keriny, 
ny tatitra nampitain’ny polisy hatrany. Ny 28 mey 2019, nandefa vola iray tapitrisa ar ny ray aman-drenin’ilay 
mba hahafantaran’izy ireo hoe iza marina ilay olona tompon’ilay laharana telefaonina finday 
ilay vola. Noraisin’izy ireo ilay vola nalefa tany amin’izy ireo, saingy nisy kosa ny fiaraha-miasa 
amin’ny polisy misahana ny heloka bevava sy ireo sampandraharaha misahana ny antso an-telefaonina 
hahafahana mamantatra ny toerana misy ireo mpanao ratsy ireo. Fantatra taorian’ny fanadihadiana 
fa aty an-dRenivohitra ireo mpaka an-keriny ireo ary any amin’iny faritra Ivandry iny no misy azy 
Rehefa nitohy ny fanadihadiana dia ny 3 jona 2019, nisy laharana telefaonina finday hafa indray 
ireo hangalana vola ka rehefa natao ny fitsirihana dia fantatra fa any Andilamena no misy ireo olona 
amin’io laharana io miaraka amin’ilay zazalahikely nalaina an-keriny, araka ny fampitam-baovao 
amin’ny polisy hatrany. 

Efa voaomana mialoha ity fakana an-keriny ity… 

Nidina avy hatrany tany an-toerana ny polisy miasa ao amin’ny sampana fikarohana heloka bevava 
tamin’ny polisy miasa ao Andilamena Alaotra Mangoro. Vokany, tovolahy iray sy vehivavy iray voasambotra 
tamin’ilay zazalahikely nalaina an-keriny. Rehefa nentina niakatra taty an-dRenivohitra nanaovana 
izy ireo dia fantatra fa olona akaiky ireo ray aman-drenin’ilay zazalahikely nalaina an-keriny 
no tompon’antoka tamin’ity raharaha ity, raha ny fanampim-panazavana avy amin’ny polisy. Nomarihin’ny 
fa teo am-pivarotana no norebireben’ireo mpaka an-keriny ary mody nolazain’izy ireo hoe hoentina 
ilay zazalahikely kanjo nivadika ho fakana an-keriny izany. Fakana an-keriny efa nomanina, araka 
ity raharaha ity, raha ny tatitra nampitan’ny polisy hatrany. 



Les commentaires sont fermées. 

