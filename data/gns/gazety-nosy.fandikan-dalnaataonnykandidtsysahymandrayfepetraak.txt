FANDIKAN-DALÀNA ATAON’NY KANDIDÀ : TSY SAHY MANDRAY FEPETRA AKORY NY CENI

Minia mikipy ve sa tena tsy mahita ny fandikan-dalàna ataon’ireo kandidà depiote sasany ve ny Vaomieram-pirenena 
tena misahana ny fifidianana ? Tsy voaisa intsony ny fampitandremana nataon’ny filoha lefitra 
CENI manoloana ny fihoaram-pefy ataon’ny kandidà sasany, saingy ny hita sy tsikaritra aloha hatreto 
tsy sahy mandray fepetra akory ity rafitra mpikarakara fifidianana ity. Na amin’ny alatsinainy 
mey izao aza vao misokatra ny fampielezan-kevitra ho an’ny fifidianana solombavambahoaka, efa 
manao izay danin’ny kibony ny ankamaroan’ireo mpilatsaka ho fidiana, indrindra fa ireo natolotra 
TIM sy ny IRD (Isika Rehetra Miaraka amin’i Andry Rajoelina). Marihana hatrany fa tsy misy ny lalàna 
ny atao hoe fampielezan-kevitra mialohan’ny fotoana eto amintsika. Raha ny fanazavana nomen’ireo 
eo anivon’ny CENI hatramin’izay anefa, dia mahazo manao izay tiany ny kandidà tsirairay rehefa 
manentana ny olom-pirenena hifidy azy na mizara zavatra misy ny soratra “fidio”. Ny zava-misy 
dia maro amin’ireo kandidà efa mirotsaka amin’izay propagandy alohan’ny fotoana izay no efa manentana 
olona mba hifidy azy, na amin’ny fomba mivantana na ankolaka. Isan’izany ohatra ny filoha teo aloha 
Ravalomanana izay tsy misy tahotra sy henatra intsony fa miantso ny olom-pirenena mba hifidy an’ireo 
hatolotra ny antoko TIM sy ny K25. Any amin’ny faritra sasany, ireo olobe ao an-tanàna toy ny ampanjaka 
ny Tangalamena mihitsy no manentana ny mponina hifidy kandidà iray. Ao amin’ny distrikan’Ambatolampy, 
Vakinankaratra, efa ho andro vitsy izao no mizara taratasy misy soratra mazava hoe “fidio” ny kandidàn’ny 
Randrianjanahary Soloniaina Olivier. Ny mahagaga anefa, tsy misy na iray aza amin’ireo kandidà 
lalàna ireo no andraisan’ny CENI fepetra kanefa hita miharihary ny fandikan-dalàna ataon’izy 
Izany trangan-javatra rehetra izany no ahafahana milaza fa tsy sahy mandray andraikitra akory 
CENI fa fampitandremana fotsiny no betsaka, hany ka samy manao izay danin’ny kibony daholo ireo 
ho fidiana. 

