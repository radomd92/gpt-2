NORAISIM-POTSINY TANY TOAMASINA  . RAMATOA NISOLOKY HO MANAMBONINAHITRA POLISY | NEWSMADA

Par Taratra sur 03/02/2017 

I Angela, 34 taona ny anaran’ity renim-pianakaviana nitonona tao amin’ny vondron-tobim-paritry 
zandarimaria ao Toamasina fa hoe manamboninahitra polisy sady miasa eo anivon’ny Fiadidiana 
Repoblika. Tonga hikarakara famoahana fiarakodia ao amin’ny seranan-tsambon’ i Toamasina ny 
voalohany ary ny faharoa hametraka fitoriana eo anivon’ny zandary fa misy polisy mampiasa taratasy 
famoahana fiara ka mila samborina. Nampiseho karatra maha polisy izy ka nihevitra ny zandary fa 
mitombina tokoa ny maha manamboninahitra polisy ity renim-pianakaviana ity. Natao ny famotorana 
mpitory nihenoana ny fitarainany. 

Taorian’ny fihainoana ity renim-pianakaviana ity teo anivon’ny vondron-tobim-paritry ny zandary 
Toamasina nihevitra ny hiroso amin’ny fisamborana ilay polisy izy ireo. Saika hitarika savorovoro 
amin’ny tobin’ny polisy ao Bazarikely izany. Samy nanao jery atrika avokoa ireo polisy nahita 
satria nihevitra fa lehiben’izy ireo tokoa ity renim-pianakaviana nitondra zandary tao amin’ny 
polisy ity. Manoloana izany, nanokatra fanadihadiana lalina ny lehiben’ny kaomisarian’ny polisy, 
Kaomisera, Razafindahy Manitra. Vokany, hita fa mpisoloky ilay renim-pianakavina ary noraisin’ny 
indray ny famotorana azy ka natolotra ny fampanoavana naiditra vonjimaika ao amin’ny fonjan’ 
miandry ny fotoam-pitsarana azy. 





Les commentaires sont fermées. 

