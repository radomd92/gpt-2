EMMANUEL MACRON : NOHAMAFISINY FA AN’I FRANTSA NY « ILES EPARSES »

Sambany teo amin’ny tantara no nisy filoham-panjakana nanitsaka ny iray amin’ireo Nosy Malagasy 
na ireo antsoin’ny Frantsay hoe «Iles Eparses». Tsy ny filoha malagasy Andry Rajoelina anefa no 
ireto nosy malagasy ireto fa ny filoham-pirenena frantsay, Emmanuel Macron. Omaly maraina no 
tao amin’ny “île Glorieuse” ity filoha frantsay ity ary naharitra ora roa teo ho eo fitsidihana 
niaraka tamin’ny delegasionina notarihany. Tsara marihana fa tsy kisendrasendra raha ny « île 
» no notsidihan’i Emmanuel Macron. Amin’ireo nosy miisa 5 mandrafitra ny “Iles Eparses» mantsy 
io nosy mirefy 7 km2 io ihany no nananganan’ny fanjakana frantsay fotodrafitrasa ary ao irery ihany 
no misy miaramila frantsay mitoby. Miisa 14 ireo miaramila frantsay mipetraka maharitra ao amin’ity 
Glorieuse ity ka ny fiantohana ny fiandrianan’i Frantsa ao amin’ireo nosy Malagasy ireo no tena 
ireo. Nandritra izay fitsidihana fohy izay moa no nanamafy ny filoha frantsay Emmanuel Macron 
“an’i Frantsa ny Iles Eparses ary harena ho an’ny Frantsay”. Fanambarana izay nanaitra sy nanetsika 
hambom-pon’ny Malagasy maro, isan’izany ny sektera jeneralin’ny antoko Otrikafo. Ity farany 
nilaza fa mbola fanjanahana amin’ny endriny vaovao no misy eto Madagasikara, ankehitriny, ary 
izany ny teny nataon’i Emmanuel Macron raha nitsidika ny iray amin’ireo Nosy Malagasy manodidina. 
ihany fa volana vitsy lasa izay no efa nivoaka teo anivon’ny filankevitra ny minisitra fa hitsangana 
ho ela ilay kaomisionina manokana hitambaran’ny Frantsay sy ny Malagasy izay handinika ny hoavin’ireto 
Malagasy manodidina ireto. Ny filoha Andry Rajoelina moa rehefa avy nanao fitsidihana ofisialy 
Frantsa, ny faraparan’ny volana mey lasa teo dia nilaza fa mialohan’ny fankalazana ny fetim-pirenena 
taona ho avy dia hisy ny vaovao lehibe mikasika ireo nosy malagasy ireo. Tsara marihana fa raha ny 
tanterin’ireo gazety sy haino aman-jery frantsay dia resaka tontolo iainana no anton-dian’i 
Macron tao amin’io nosy Glorieuse io. Tsy fantatra moa raha tena izay tokoa no tanjon’ny filoha 
tamin’izao fitsidihana izao na misy ambadika pôlitika avo lenta. Marihana fa any avaratra andrefan’i 
no misy ny nosy Glorieuse, 253 km avaratra ny Nosy Mayotte no misy azy ary 222 km avaratr’i Nosy Be. 
ny sata kosa no resahina dia iray amin’ireo mandrafitra ny TAAF na ny « Terres australes et antarctiques 
» ny Iles Eparses. 

