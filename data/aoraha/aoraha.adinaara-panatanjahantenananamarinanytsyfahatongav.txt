ADINA ARA-PANATANJAHANTENA :: NANAMARINA NY TSY FAHATONGAVANY NY AMPAHANY TAMIN’IREO MPIADINA BAKALÔREA • AORAHA

Tara loatra. Tonga nanamarina ny tsy fahatongavany nanatrika ny adina ara-panatanjahantena 
ireo mpianatra taorian’ny fanambaran’ny mpandrindra fa mihintsana avy hatrany amin’ny fanadinana 
ireo. Na izany aza, enina tamin’izy ireo ihany no nanatona avy hatrany ny mpandrindra an’io adina 
io sy ny Ofisin’ny Bakalôrea eto Antananarivo, hatramin’ny omaly. 

Hentitra anefa ny tompon’andraikitra raha namaly fa tsy afaka manatanteraka an’io fanadinana 
araka ny efa voalaza, ny dimy amin’izy ireo sy ny an’arivony ambiny. Mbola ho afaka hiatrika an’izany 
ny mpiadina iray. 

“Voamarina fa tonga nanatrika ny taranja lomano io mpiadina io saingy tafiditra tao anatin’ny 
voalaza fa tsy tonga. Hivadika hanao adina an-tsoratra izy, noho izany”, hoy Rakotonasy Solonjaka 
talen’ny Ofisin’ny Bakalôrea eto Antananarivo, omaly. Notsindriany fa ho fijerena ny tranga 
an’io mpiadina iray io, izany hoe nanao ny adina ara-panatanjahantena nefa voalaza fa tsy tonga, 
antony nanaovana peta-drindrina manokana mirakitra ny anaran’ireo mpiadina. 

Tsiahivina fa telo amby enimpolo amby zato sy arivo ireo mpiadina teto Antananarivo renivohitra 
tsy niatrika an’iny adina ara-panatanjahantena iny. Manodidina ny efapolo amby zato kosa ireo 
nisafidy ny hivadika hanao adina ara-panatanjahantena an-tsoratra noho ny antony samihafa, 
ny aretina. Nisy tamin’ireto farany no tonga teny an-kianja tamin’ny andro ny fanadinana saingy 
maintsy nampidirina hopitaly. 

Hanomboka amin’ny alatsinainy ho avy izao ny fanadinana Bakalôrea . Amin’ny zoma 4 oktobra ny adina 
an-tsoratra. Manodidina ny roanjato sy telo arivo sy fito alina ny isan’ ireo mpiadina eto Antananarivo 
Ny sokajy A2 no maro an’isa indrindra. 









Enregistrer mon nom, mon e-mail et mon site web dans le navigateur pour mon prochain commentaire. 



