AMBOHIMIADANA  : VEHIVAVY TRATRA TEO AM-PIVAROTANA TOAKA GASY | NEWSMADA

Par Taratra sur 23/11/2017 

Noraisim-potsiny teo am-pivarotana toaka gasy ny vehivavy iray teny Ambohimiadana Avaratra, 
Tratra tao an-trano ny toaka gasy tamin’ny litatra marobe… 



Voasambotra teo am-pivarotana toaka ity vehivavy iray 37 taona ity. Ireo polisy miasa ao amin’ny 
boriborintany fahenina eny Ambohimanarina no nahasambotra azy nandritra ny fisafoana mahazatra 
ireo amin’iny faritra iny. Tratra tao an-tranony nandritra ny fisavana nataon’ny polisy ireo 
gasy tamin’ny litatra marobe. Nosamborina avy hatrany ka fantatra nandritra ny famotorana azy 
nalaina avy any Ambositra ireto toaka gasy marobe ireto. Nalaina 2 000 Ar any am-potony ny litatra 
toaka ireo. 

Niaiky izy fa azy ireo toaka ireo nandritra ny famotorana nataon’ny polisy. Nogiazana avy hatrany 
toaka gasy ireto. 

Hatreto tsy mety ho voafehy mihitsy ny fiparitahan’itony toaka gasy itony. Manjaka ny kolikoly 
efa aty an-drenivohitra vao tratra itony toaka voarara itony? Efa fantatra ny toerana niaingany 
tsy misy fandraisana andraikitra matotra avy amin’ny tompon’andraikitra amin’ny famongorana 
itony toaka gasy itony. Mitovy amin’ny rongony ihany koa, efa fantatra avy any amin’iny faritra 
iny nefa tsy misy ny fandraisana andraikitra. Aty an-drenivohitra vao tratra ireo mpanao trafika. 
fiarana tompon’andraiki-panjakana ambony aza nahatrarana rongony avy any amin’iny faritra 
saingy very anjavony tsy misy tohiny ny fanadihadiana ny raharaha. 



Les commentaires sont fermées. 

