MIARINARIVO : TOKATRANO DIMY NASESIN’NY ANDIAN-JIOLAHY MITAM-BASY – MIDI MADAGASIKARA

Andian-jiolahy maromaro no indray nandravarava tao amina tanana iray tao amin’ny kaominina Manazary, 
Miarinarivo ny alin’ny alarobia hifoha alakamisy lasa teo. Vola manodidina ny iray tapitrisa 
teo ho eo no lasan’ireto olon-dratsy ireto. Lehilahy iray kosa no fantatra fa naratra rehefa nodarohan’ireto 
ireto. Vao niditra ny tanana izy ireo, avy hatrany dia ny basy teny an-tanany no nampiresahan’izy 
Tsy nisy sahy nivoaka sy nanohitra arak’izany ireo mponina teo anatrehan’ny tahotra sy ny poa-basy 
ifandrenesana maneran’ny tanana. Tokatrano izay sendra ny hitsin’izy ireo no nidiran’ireto 
ireo an-keriny. Ambana basy sy zava-maranitra avy hatrany no nahazo ireo lasibatra ka tsy nisy 
nikofoka sy nanaiky mora foana izay baikon’ireto olon-dratsy. Nahatratra teo amin’ny dimy teo 
tokatrano voatafika tamin’io alina io monja. Olona tao amina trano iray kosa no novelesin’ireo 
teo amin’ny lohany, rehefa nilaza fa tsy misy vola afaka omena azy ireo tao an-tranony. Rehefa afa-po 
asa ratsiny moa izy ireo dia nirifatra nitsoaka. Taorian’izay kosa vao afaka niantso mpitandro 
ireo voatafika. Tonga teny an-toerana iretsy voalohany ary nanatanteraka avy hatrany savahao 
ny fikarohana ireo olon-dratsy tafatsoaka. 




















