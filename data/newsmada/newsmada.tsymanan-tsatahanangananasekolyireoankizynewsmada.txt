TSY MANAN-TSATA  : HANANGANANA SEKOLY IREO ANKIZY | NEWSMADA

Par Taratra sur 06/09/2017 

Hanangana efitrano fianarana ao amin’ny sekoly ambaratonga fototra ao Andriba, faritra Betsiboka 
sampandraharahan’ny firenena mikambana misahana ny mpitsoa-ponenana. Tafiditra ao anatin’ny 
fisorohana sy fanafoanana ny tsy fananan-tsata eto Madagasikara izany. 

Hisitraka ny fianarana amin’izany sekoly izany ireo ankizy tsy manana sata (apatridie). Tanjon’ny 
minisiteran’ny fanabeazam-pirenena sy ny sampan-draharahan’ny firenena mikambana misahana 
mpitsoa-ponenanan ary ny Focus development izany. 

Tanjon’ny fanavaozana ireo efitrano fianarana ireo ny hanentana ny ankizy mba tsy hanisy fanavankavahana 
namany tsy manana zom-pirenena. Tanjona ny hanafoana ny endrika fanavakavahana mianjady amin’ireny 
ireny mba hahafahany manatanteraka ny fianarany toy ny ankizy rehetra. 

Hatomboka amin’ny herinandro io asa fanavaozana ny sekoly any Andriba io. Sivy ireo efitrano hatsangana 
heverina ho vita mialohan’ny fanombohana ny taom-pianarana 2017-2018 izany. Manodidina ny 450 
ankizy eo anelanelan’ny 6 ka hatramin’ny 11 taona hisitraka izany. 



Les commentaires sont fermées. 

