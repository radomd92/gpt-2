HALATR'OMBY :: DAHALO VALO LAVON'NY PÔLISY TAMIN'NY FANARAHAN-DIA • AORAHA

Naharitra ora telo teo ho eo ny fifandonana nisy teo amin’ny dahalo sy ny pôlisy nanara-dia tamin’ny 
omby niseho tany Antsalova Maintirano, ny marainan’ny talata lasa teo. Lavo tamin’ izany ny valo 
mpangalatr’omby. 

Matetika ny Zandari-maria no misahana ny fanarahan-dia amina asan-dahalo. Ny teo anivon’ny Kaomisarian’ny 
any Antsalova kosa no naharay ny antso vonjy, taorian’ny fanafihan-dahalo niseho tao amin’ny 
Ankotrofotsy. Nanenjika avy hatrany izy ireo ary nahazo fiara avy tamin’ny olona tsara sitrapo. 
ambin’ny folo lahy ireo dahalo nanafika. Omby am-polony no voaroba. Naka olona natao takalon’aina 
koa izy ireo. Vehivavy iray sy ny zanany, vao enim-bolana monja, no noentin’ izy ireo an-keriny. 

Nifankahatratra tao amina kizo iray ny mpitandro filaminana sy ny malaso. «Tsy nanaiky hosamborina 
fotsiny ireo dahalo. Izy ireo no nitifitra voalohany. Voatery namaly izahay », hoy ny pôlisy. Nandositra 
folo lahy sisa tsy naninona. Tafaverina teo ny omby halatra roa amby telopolo isa. Avotra ihany 
izy mianaka natao takalon’aina. 









Enregistrer mon nom, mon e-mail et mon site web dans le navigateur pour mon prochain commentaire. 



