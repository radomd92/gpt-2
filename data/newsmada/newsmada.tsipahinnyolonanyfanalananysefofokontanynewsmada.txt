TSIPAHIN’NY OLONA NY FANALANA NY SEFO FOKONTANY | NEWSMADA

Par Taratra sur 06/10/2017 

Miseho ny disadisa. Ahina ny korontana ara-piarahamonina vokatry ny fanesoran’ny mpitondra 
anivon’ny kaominina Mahitsy ny sefom-pokontany sy lefiny maromaro tamin’ny fomba tsy nazava 
fokonolona. Mitsangana, milaza ny hitsipaka io fanapahan-kevitra io hatramin’ny farany ny ao 
fokontany Ankazo ary hampakatra ny raharaha raha tsy mahazo fanazavana mahafa-po. 

Mangataka fihaonana amin’ny manampahefana ambony aty an-dRenivohitra ny sefom-pokonolona 
amin’ireo vohitra folo mandrafitra ny fokontany Ankazo, amin’izao fotoana izao. “Hangata-panazavana 
ny didy navoakan’ny lehiben’ny distrika ho fanalana ny sefom-pokontany Ratolojanahary Victor 
amin’ny toerany izahay”, hoy ny fokonolona. Tsy navelan’izy ireo ho tanterahina mihitsy ny famindram-pahefana 
vonona amin’izany aza ireo hifandimby toerana mandra-pisian’ny fanazavana io didy heverin’izy 
hisy ambadika io… 

Efa nangata-panazavana tany amin’ny ben’ny Tanàna sy ny delege ary ny lehiben’ny distrika ihany 
ireo fa tsy nohenoin-teny mihitsy, araka ny fitarainany. “Tsy maintsy miakatra ambonimbony kokoa, 
ny marina izahay. Zary lasa fitondram-pianakaviana ny eto Ankazo vokatr’io didy io satria mpianadahy 
sefom-pokontany vao notendrena sy ny lefiny ary ny talen’ny EPP, efa nitady ny fomba rehetra hanalana 
sefom-pokontany io tamin’ny toerany, hatramin’izay”, hoy ihany izy ireo. 



Les commentaires sont fermées. 



Les commentaires sont fermées. 

