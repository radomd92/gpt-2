AMBOLOKANDRINA  : RAMATOA HANDEHA HANDEVINA MATY VOADONAN’NY FIARANA MPANDEVINA | NEWSMADA

Par Taratra sur 08/08/2016 

Tsy mbola nisy tahaka ity! Vehivavy iray 40 taona, nikasa ny handeha handevina no voadonan’ny fiara 
handeha handevina ihany koa, teny Ambolokandrina ny asabotsy teo, tokony ho tamin’ny 2 ora teo. 

Olona maromaro izy ireo niandry teo amoron-dalana, ka voafaokan’ilay taxi-be handeha andevina. 
ramatoa io no tena voa mafy satria potsitra mihitsy izy ka nitarika ny fahafatesany izany. Olona 
hafa kosa naratra tamin’izany. 

Araka ny fanazavana, avy any Andraisoro ilay fiara io ka teo amin’ny fidinana Ambolokandrina iny 
tsy nahatana intsony ny hisatra, ka nifatratra tamin’ireo olona teny amoron-dalana. Notanana 
amin’ny polisy eny Tsaralalana avy hatrany ny mpamily nanaovana famotorana. Efa any amin’ny havany 
ramatoa maty, ary nahazo fitsaboana ireo naratra. 

Taxi-be iray mampitohy an’Alasora ihany koa niharan-doza teny amin’ny By Pass, ny asabotsy teo 
tamin’ny 7 ora sy sasany maraina. Araka ny fanazavana, avy any Ankadindratombo ho an’ny Alasora 
taxi-be io no nifandona tamin’ny fiara Volkswagen. Nivadika mihitsy ilay taxi-be vokatry ny hamafin’ny 
Olona fito naratra tamin’izany, ka ny iray no tena voa mafy tsy mahatsiaro tena. Naiditra hopitaly 
ny roa tamin’ireo naratra, raha afaka nandeha nody ny efatra hafa. Efa notanana ihany koa ny mpamily 
zandary famotorana. 

Raha ireto tranga roa ireto, ireo fiara Mercedes Benz 307 fampiasa atao taxi-be samy nahitana olana. 
tranainy ireo fiara ireo, kanefa mbola miasa mafy eto amintsika. Matetika, tsy ara-dalàna ny fikarakarana 
ireny ary mamoa-doza avy eo. Maro ny taxi-be amin’ity karazana fiara ity, izay tokony handraisan’ny 
fepetra amin’ny fanaraha-maso azy manokana. Efa ratsy, mitailana, maloto izy ireny amin’ny ankapobeny. 
ampidi-doza noho ny Sprinter ihany koa raha tsy misy ny fepetra raisina. 



Les commentaires sont fermées. 

