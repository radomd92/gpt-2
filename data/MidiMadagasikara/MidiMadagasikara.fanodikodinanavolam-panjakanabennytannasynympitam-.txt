FANODIKODINANA VOLAM-PANJAKANA : BEN’NY TANÀNA SY NY MPITAM-BOLA, NAIDITRA AM-PONJA – MIDI MADAGASIKARA

Dimy tapitrisa ariary no fantatra fa banga tao amin’ny volan’ny kaomina Anahidrano, Antsohihy, 
ny taona 2013. Fantatra izany tamin’ny fanadihadiana ifotony, nataon’ny avy ao amin’ny mpanara-maso 
volam-panjakana avy aty Antananarivo. Raha ny vaovao voaray hatrany dia nametraka fitoriana 
hatrany ireto farany, tao amin’ny tribonaly tao Antsohihy. Tsy olona lavitra tokoa no afaka mahita 
aty vilanin’ny kaomina izany fa tsy maintsy izay tompon’andraikitra tao amin’io toerana io. Raha 
vaovao voaray ary dia fantatra fa voarohirohy tamin’ity fanodinkodinana volam-panjakana ity 
ben’ny tanànan’ny kaomina Anahidrano, niaraka tamin’ny mpitam-bola. Nentina teo anoloan’ny 
tany an-toerana izy ireo ary naiditra am-ponja vonjimaika, miandry ny fotoam-pitsaràna azy, 
herinandro lasa teo. Anatra ho an’ny sasantsany amin’ireo tompon’andraikitra mpanao ampihimamba 
vola tokony hanasoavana ny vahoaka tokoa raha ity tranga ity ary tokony hotohizana hatrany. 



