RUGBY – LALAO AFRIKANINAN'NY TANORA :: HIKENDRY TAPAKILA ROA ANY ALZERIA NY MAKIS-N'I MADAGASIKARA • AORAHA

Tafavoaka ny lisitr’ireo mpilalao roa ambin’ny folo lahy sy roa ambin’ny folo vavy handrafitra 
ekipam-pirenena taranja baolina lavalava sokajy latsaky ny 18 taona, hiatrika ny lalao afrikaninan’ny 
hotanterahina any Alzeria, amin’ny 17 – 27 jolay ho avy izao. Sambany no hanana ekipa vehivavy amin’io 
io ny Malagasy, raha efa zatra niatrika lalao iraisam-pirenena, indrindra ny fifaninanana kaontinantaly, 
no hiady tapakilan’ny lalao olym-pikan’ny tanora ho an’ny sokajy lehilahy. Saika ireo mpilalao 
ny Makis efa nisalotra ny anaram-boninahitra, tompondakan’ny ranomasimbe Indianina avokoa 
ao amin’ny ekipam-pirenena sokajy zazalahy latsaky ny 18 taona. 

«Sambany no hiatrika fifaninanana kaontinantaly toy izao ny Makis sokajy zazavavy latsaky ny 
taona. Efa niatrika izany kosa ny sokajy zazalahy tamin’ny taona 2015, ka tafapetraka teo amin’ny 
fahadimy», hoy i Antsoniandro Randrinorosoa, tale teknika nasionalin’ny federasiona malagasin’ny 
baolina lavalava. Mikendry ny haka ireo tapakila roa hiatrehana ny lalao olympikan’ny tanora, 
any Buenos Aires, Arzentina, ireo ekipantsika roa ireo. 

«Efa nandritra ny roa volana, farafahakeliny, no nanomanan’ireo Makis ireo an’ity fifaninanana 
Nahatratra valopolo ireo mpilalao zazavavy avy eto Analamanga sy tany amin’ny faritra hafa niatrika 
fampivondronana voalohany, talohan’izao nivoahan’ny lisitry ny mpilalao 12 izao», araka ny 
tale teknika nasionalin’ny federasiona malagasin’ny rugby ity. Manohy ny fanazarantenany eny 
kianja Makis Andohantapenaka ireo ekipa ireo, mandra-pahatongan’ny fiaingana ho any Alzeria, 
i Andry Mboasalama sy Jonah Andriakoto no mitarika azy ireo, amin’izany fampivondronana izany. 











Enregistrer mon nom, mon e-mail et mon site web dans le navigateur pour mon prochain commentaire. 



