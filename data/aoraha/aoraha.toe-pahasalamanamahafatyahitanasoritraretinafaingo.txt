TOE-PAHASALAMANA MAHAFATY :: AHITANA SORITR’ARETINA FAINGO SELA NY 10%-N’NY MALAGASY • AORAHA

Ny 10%-n’ny Mala­gasy no fantatra fa ahitana ny soritr’aretina faingo sela na “drépanocytose” 
ny 2% ihany no voaporofo fa mitondra an’io aretina io. Ny faritra Atsimo Atsinanana no be tranga 
araka ny antontan’isa nivoaka tetsy amin’ny hopitaly Hjra Ampefiloha, nandritra ny fanka­lazana 
andro iraisam-pirenena iadiana amin’ny aretina faingo sela, omaly. Manaitra ny tranga nihatra 
fianakaviana iray manana zanaka dimy tratran’io aretina io avokoa. Saika fongana izy mianakavy. 

Notantarain’ilay raimpianakaviana fa efa lany vola amin-karena izy ireo tamin’ ny fitsaboana 
zanany. 

“ Zanako telo efa maty noho io aretina io. Sivy taona ny iray, efa-bolana ny faharoa ary tao anaty 
famelomana menavava ny iray farany”, hoy izy. Mitsabo matetika an’ireo zanany roa farany izay 
voan’ny faingo sela aty an-drenivohitra izy, hatramin’izao. Nijoro vavolombelona ihany koa i Nairiniaina Anita, renim-pianakaviana iray avy any amin’ny 
Atsina­nana, momba ny fahalafo­san’ny sandan’ny fitsaboana ny aretina faingo sela. Renim-pianakaviana 
hafa monina eny Ankorondrano sady manana zanaka roa mara­rin’ity aretina ity no mitaraina manoloana 
olana goavana amin’ny fanomezan-drà satria mila ra ireo zaza. 

Nilaza ny avy amin’ny minisiteran’ny Fahasalamam-bahoaka fa efa misy ny paik’adim-pirenena 
ny aretina faingo sela, toy ny fampahafantarana ny fisian’ny aretina sy ny fana­tsarana ny fandraisana an-tanana ny marary 
ara-bola na ara-panafody. 











Enregistrer mon nom, mon e-mail et mon site web dans le navigateur pour mon prochain commentaire. 



