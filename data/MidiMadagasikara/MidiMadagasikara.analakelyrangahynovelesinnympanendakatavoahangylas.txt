ANALAKELY : RANGAHY NOVELESIN’NY MPANENDAKA TAVOAHANGY, LASA NY VOLA – MIDI MADAGASIKARA

Rehefa asesiky ny asa ratsiny tokoa ireo tontakely, tsy mifidy intsony fa izay voarain’ny tànany 
efa entiny hamelezana ireo lasibatra. Toy ny nahazo ity rangahy iray teny amin’iny faritra Analakely 
ny faran’ny herinandro teo. Mpanendaka roalahy no avy hatrany dia nanatona azy, ary tsy nisalasala 
tamin’ny tavoahangy ny lohany. Nitambotsotra ary tsy nahatsiaro tena avy hatrany ity rangahy 
ka mora tamin’ireo mpanendaka no naka ny vola sy ny findainy teny aminy. Tamin’io fotoan io anefa 
sendra ny pôlisy nanao fisafoana ireto olon-dratsy. Raikitra teo ny fanenjehana ka tsy lasa lavitra 
voasambotra izy roalahy ireto, ary nentina nanaovana famotorana. Ilay olona naratra kosa dia 
nentina haingana tany amin’ny toeram-pitsaboana ary efa nahazo ny fitsaboana sahaza azy. “Niaiky 
heloka vitany moa izy roa lahy ireto ary dia efa natolotra ny fampanoavana ny raharaha. Notanana 
vonjimaika eny Antanimora izy roa lahy ireto”, hoy ny vaovao. 




















