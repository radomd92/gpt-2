FAMOAHANA TARATASIN’NY MPAMILY SY NY FIARA :: ALOHAN’NY FARAN’NY TAONA VAO AM-PERINASA NY IVON-TOERANA ENY ATSIMONDRANO • AORAHA

Amin’ny volana desambra vao hanom­boka hiasa ny ivon-toerana fikarakarana taratasy fahazoan-dalana 
sy fanamarinana fananana fiara, eny Atsimondrano. Efa tamin’ny volana jona no efa saika hisokatra 
hanakaikezana kokoa an’ireo mpanjifa eny amin’ny faritra Atsimondrano rehetra io ivon-toerana 
saingy izao mbola miandry izao indray. Hanao andrana ireo mpiasa mandra-pahatongan’ny fiandohan’ny 
voavao. 

“ Tsy azo atao maimaika ny fanokafana an’io ivon-toerana io satria tsy ampy ny isan’ireo mpiasa 
amin’ny minisiteran’ny Atitany sy ny fitsinjaram-pahefana tokony hampihodina azy. Mila olona 
vao afaka miho­dina io. Na izany aza, efa ao anatin’ny fiofananana tante­raka izy ireo ankehitriny. 
vonona ao ihany koa ny fitaovana rehetra”, hoy Razafin­drazaka Dieu Donné, tale jeneralin’ny 
Hephalu, misahana ny fanamboarana an’ireo karatra ireo. 

Ny ivon-toerana etsy Ambohidahy ihany aloha no mbola miasa hatramin’izao. Manodidina ny telonjato 
andro ireo mpanjifa mikara­kara taratasy familiana sy fanamarinana fananana fiara eny an-toerana 


“Tokony ho vita ao anatin’ ny fotoana fohy ireo karatra, izany hoe, rehefa voaloa ny vola ilaina 
ka napetraka maraina ny fangatahana dia tokony horaisina ny hariva. Ny fisian’ny olana teknika, 
ny fahatapahan-jiro sy ny olana amin’ny fifandraisana amin’ny tambajotram-pifan­draisana 
mahatonga ny fahatarana saingy azo ao anatin’ny roa amby fitopolo ora izany ”, hoy hatrany izy. 

Tsiahivina fa amin’ny volana janoary 2020 no hanomboka ny fanoloana an’ilay karatra teo aloha 
biometrika. Tsy handoavam-bola izany. Hanokafana ivon-toerana vaovao ihany koa eny Avaradrano. 









Enregistrer mon nom, mon e-mail et mon site web dans le navigateur pour mon prochain commentaire. 



