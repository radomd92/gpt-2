TSY FANDRIAMPAHALEMANA: NANOME BAIKO NY SEG SY NY MINISITRY NY FIAROVANA | NEWSMADA

Par Taratra sur 22/07/2017 

Nisy ny fidinan’ny minisitry ny Fiarovam-pirenena sy ny Sekreteram-panjakana miadidy ny zandarimariam-pirenena 
Fianarantsoa, afakomaly namory ny Organe mixte de conception na OMC-n’ny faritany mba handinika 
momba ny tsy fandriampahalemana ankapobeny any amin’ny faritra afovoany atsimon’ny Nosy. Nanome 
hentitra araka izany, ireto tompon’andraikitra ambony eo anivon’ny fitandroana ny filaminana 
ny tsy maintsy hiverenan’ny fandriampahalemana ao anatin’ny fotoana fohy. Voaresaka tamin’izany 
ny momba ny trangana fanakanan-dalana miseholany eny amin’ny lalam-pirenena. 

Nisy koa, omaly ny fikaonan-doha teo anivon’ny foibem-pibaikoana ny zandarimariam-pirenena 
amin’ny Toby Jeneraly Ratsimandrava, manoloana ny zava-mitranga teny amin’ny lalam-pirenena 
ho ato. Isan’ireo nikaondoha nitady vahaolana momba ny tsy fandriampahalemana ireo lehibe isan-tokony 
anivon’ny zandarimariam-pirenena any amin’ny faritany. 

Nanamafy hatrany ny eo anivon’ny zandarimariam-pirenena fa tsy mitsahatra ny mandefa zandary 
miambina ireo fiara manao tandahatra miara-miainga izy ireo indrindra any amin’ireo faritra 
saingy mahita irika hatrany ireo olon-dratsy. Mangataka amin’ireo mpampiasa lalam-pirenena 
anefa ny zandary mba hanaraka ny toromarika rehetra izay apetraka. Misy hatrany matetika ny fandavana 
mpamily sasantsasany noho ny filazany fa maty antoka izy ireo satria manery toerana ireo mpitandro 
manao fiambenana ireny fiara ireny. 



Les commentaires sont fermées. 

