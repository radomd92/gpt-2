FANAMPARAM-PAHEFANA : LASAN’NY OLON’NY FITONDRANA NY TANIM-PANJAKANA

Nandefa fanamarihana mba havoaka an-gazety ho hitan’ny rehetra ny fahetsena miharo tsikombakomba 
ataon’ny tompon’andraiki-panjakana any amin’iny faritra Analanjirofo iny ny mponina. Ao amin’ny 
Fenoarivo Atsinanana no tena itrangany. 

Tanin’ny ministeran’ny Atitany no nahodin’ny tompomenakelin’ny fitondrana foibe any amin’iny 
iny, dia ny « prefe » izany. Voatonona koa ny anaran’ny ben’ny tanàna. 

Niniana nafindra eo akaikin’ny tranom-panjakana (Résidence) ny toby fiantsonan’ny fiara fitaterana 
routière) ao an-toerana. Ho an’izay efa tany Fenoarivo Atsinanana dia alohan’ny hidirana ny tanàna 
misy an’izay toerana izay. 

Somary kely ihany ilay toerana namindrana ny tobim-piantsonan’ny fiara mpitatitra eo, hoy ny 
fitarainana miharo fanamarihan’ny mponina. Izany hoe tsy tsara safidy hanaovana tobim-piantsonan’ny 
eo, ary ankoatra izay, hafahafa ny mieritreritra fa eo anilan’ny tranom-panjakana lehibe (Résidence) 
ametrahana tobim-piantsonan’ny fiara nefa maro ny toerana ao an-tanàna azo anaovana an’izany. 

Ankoatra ny maha-akaiky ny tranom-panjakana (Résidence) dia eo anila eo koa ny toeram-piasan’ny 
faritra, ny tobin’ny zandarmariam-pirenena. 

Ny tsikaritra ny mponina dia tetika maloto nentin’ny “tompomenakelim-panjakana” (prefe) nanakonana 
tanim-panjakana, an’ny ministeran’ny Atitany, izay nalainy ho azy, nananganany trano, izany. 

Ny any an-toerana dia mahatsikaritra fa tsikombakomban’ny Prefe sy ny Lehiben’ny faritra ary 
lehiben’ny distrika izao raharaha izao, ary mety tsy ho afa-bela koa ny ben’ny tanàna. 

Tanim-panjakana no lasan’olon-tsotra amin’ny fomba tsy ara-pahamarinana sy tsy nanaraka ny 


takian’ny lalàna. Dia ahoana, hoy ny fitondram-panjakana foibe? 



