TSIMIALONJAFY NY TOERAM-PIANTSONAN’NY TAXI | NEWSMADA

Par Taratra sur 18/11/2017 

Nampahatsiahivin’ny talen’ny fitaterana, Raveloson Landy, ao amin’ny kaominina Antananarivo 
ny mikasika ny fampiasana ireo tobim-piantsonana taxi-ville sy ny taxi-be ary ireo mpampiasa 
ho an’ireo mpandeha an-tongotra sy ny eny an-tsena. 

Nanome toeram-piantsonana tsimialonjafy ho an’ireo mpisehatra taxi sy taxi-be rehetra ary tsy 
fanilikilihana sy antsojay ny kaominina Antananarivo Renivohitra. Efa nisy naoty naparitaka 
amin’ny “station” tsirairay avy amin’ny fampahatsiahivana ny fandaminana izany. 

Nampahatsiahivina ihany koa fa tsy azon’ny fiara tsotra ijanonana eny amin’ny toerana voatokana 
ireo taxi-be sy taxi-ville. Marihina fa efa nisy ireo fitarainana maromaro mikasika izany voaray 
amin’ny kaominina Antananarivo Renivohitra. 

Efa nisy ny fametrahana ireo “plot” amin’ny toerana maromaro izay efa nanomboka ny taona lasa teo 
Nomena lalana ireo mpandeha an-tongotra amin’ny sisin’arabe ary koa ireo faritra voatokana ho 
mpivarotra na mbola tsy tena lavorary aza izany. 

Manentana hatrany ny kaominina Antananarivo Renivohitra ho an’ireo olona voakasika rehetra 
hanaja ireo toerana ireo ka tsy hisy intsony ireo fiara mibahana sy mijanona eny amin’ireo sisin-dalana 
ho an’ireo mpandeha antongotra. 

Misy akony eo amin’ireo mpianatra sy ray aman-drenin’ny mpianatra ary ny mpiasa ny fampiasana 
sisin-dalana vokatr’ireo fiara mibahana ka lasa eny amin’ny arabe izy ireo no mandeha. 

Hiditra amin’ny fanasaziana ireo fiara tsy manara-dalàna ny kaominina aorian’ireo fampahatsiahivana 
ataony. 

Anio, hisy ny fivorian’ireo mpisehatra taxi-ville matihanina rehetra ny amin’ny tohin’ny fivoriana 
efa nataon’izy ireo tamin’ny herinandro lasa teo. Hodinihina amin’izany ny fomba hatao amin’ny 
ny “Visite de Conformité” amin’ny taona ho avy….. 



Les commentaires sont fermées. 

