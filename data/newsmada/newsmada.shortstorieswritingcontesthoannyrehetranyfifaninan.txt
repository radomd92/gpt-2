« SHORT STORIES WRITING CONTEST »: HO AN’NY REHETRA NY FIFANINANANA MANORATRA TANTARA MIVOY NY MAHA MALAGASY | NEWSMADA

Par Taratra sur 28/09/2019 

Misokatra ho an’ny rehetra, indrindra ny tanora manerana ny Nosy ny« short stories writing contest 
fifaninanana manoratra tantara fohy manasongadina ny kolontsaina malagasy karakarain’ny Friends 
Madagascar miaraka amin’ny Teach For Madagascar. 

Nampahafantarina, omaly, ny « short stories writing contest » izay fifaninanana fanoratana tantara 
ho an’ny ankizy madinika karakarain’ny Friends of Madagascar miaraka amin’ny Teach For Madagascar 
ny minisiteran’ny fanabeazam-pirenena. 

Tafiditra ao anatin’ny fampianarana sy fampiroboroboana ny haren-tsaina sy kolontsaina malagasy 
fifaninanana ity. Misokatra ho an’ny rehetra, araka izany, ny fifaninanana izay hanomboka ny 
septambra izao ary tsy hifarana raha tsy ny 29 novambra. 

Midadasika ny lohahevitra ho an’ireo mpandray anjara, saingy tokony haneho sy mampivoitra ny 
malagasy hatrany. 

Hitsara ny asa soratry ny mpandray anjara ireo mpampianatra sy matihanina amin’ny asa soratra 
ary hifantina ireo dimy voalohany mendrika indrindra. Ho fantatra amin’ny tapaky ny volana desambra 
izay asa soratra dimy mendrika. 

Haparitaka amin’ireo EPP any ambanivohitra izany tantara voarafitra tsara izany any amin’ny 
febroary taona 2020. Harakitra ao anaty boky Diary Nofy kosa ireo asa soratra misongadina ireo. 

Tanjon’ireo mpikarakara ny hitondra fampianarana mahomby sy mivoatra hatrany ho an’ireo sekoly 
ambanivohitra. Eo koa ny hisitrahan’ireo ankizy any ambanivohitra vaky boky ary indrindra hisokafan’ny 
amin’ny fikarohana ny maha Malagasy. 

Tsy mitovy rahateo ny tolotra fampianarana, indrindra ara-pitaovana ho an’ny ankizy an-tanàn-dehibe 
ny any ambanivohitra ka mendrika hatao laharam-pahamehana amin’ny vokatry ny fifaninana « short 
writing contest » izy ireo. 

Marihina fa fikambanana miantsehatra amin’ny tontolon’ny fanabeazana eto Madagasikara ny Friends 
Madagascar. Miasa kokoa amin’ny fanohanana sy fampandrosoana ny tanora ny fikambanana. 

Fanairana ny sain’ny tanora amin’ny fandraisana andraikitra ho fanatsarana ny sehatry ny fanabeazana 
ankizy avy amin’ny fianakaviana marefo kosa no antom-pisian’ny Teach For Madagascar izay efa 
hatramin’ny taona 2014. 



Les commentaires sont fermées. 

