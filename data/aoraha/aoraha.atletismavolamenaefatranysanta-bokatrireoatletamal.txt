ATLETISMA :: VOLAMENA EFATRA NY SANTA-BOKATR’IREO ATLETA MALAGASY • AORAHA

Medaly volamena roa, teo amin’ny atleta manana fahasembanana sy roa tamin’ny matanjaka no nisantaran’ireo 
malagasy ny fandrombahana medaly tamin’ny taranja atletisma, tany amin’ny kianjan’I GermainComarmond 
omaly, nandritra ny andro voalohany. Teo amin’ny vikin-dava ho an’ny olona manana fahasembanana 
no nisantatra izany i Bernardine Miarimbola, izay nahavita ny anjarany tamin’ny 4,12m. I Tsimazava 
kosa no nahazo ny medaly volamena iray teo amin’ny 100m ho an’ny olona manana fahasembanana ara-pahitana, 
nahavita ny anjarany tao anatin’ny fe-potoana 14’’10. Ho an’ireo atleta matanjaka indray dia 
Njarasoa Claudine, izay nifaninana teo amin’ny 100m vehivavy, no nitana ny laharana voalohany, 
avy nihazakazaka tao anatin’ny fe-potoana 12’’02. I Elodie Vanessa Embony no tonga faharoa tamin’ny 
12’’22. “Efa fantampantatro avokoa ireo mpifanandrina tamiko ka izany no nahafahako naka ny medaly 
hoy i Claudine, teo am-pahatongavana. 

Mbola hiatrika ny 200m sy ny 100m inefatra mifampitohy izy amin’ny alarobia sy alakamisy ho avy 
ary mbola miandrandra ny hahazo medaly volamena indray. Nanjakazakan’ i Mampitraotsy kosa ny 
10 000m ho an’ny sokajy lehilahy, nentina namarana ny fifaninanana, omaly. Vitany tao anatin’ny 
30’37’’88 ny anjarany, raha tara iray minitra latsaka (31’08’’28) I Hajanirina Andriamparany, 
aoriany. Teratany Seiseloa, Moise Iven, no namarana ny lampihazo (31’09’’65), teo amin’ity sedram-pifaninanana 
“Efa nifam- piresahanay sy Hajanirina fa izaho no handeha aloha satria mila tetikady ny fifaninanana 
Vitanay izany ary mbola mampanantena medaly volamena indray aho amin’ny semi-marathon amin’ny 
ho avy izao any Rodrigues”, hoy i Mampitraotsy. Hitohy anio ny fifaninanana ka tombanana ho maromaro 
medaly volamena halain’ireo atleta malagasy. 









Enregistrer mon nom, mon e-mail et mon site web dans le navigateur pour mon prochain commentaire. 



