67 HA : ZAZAVAVY KELY 4 TAONA VOAFOKAN’NY FIARA, MATY TSY TRA-DRANO – MIDI MADAGASIKARA

Omaly hariva tokony ho tamin’ny 3 ora sy 15 mn teo, no nitrangan’ity loza mampalahelo ity, teny amin’iny 
67 ha iny. Zazavavy kely sahabo ho 4 taona eo no maty voafaokan’ny fiara. Araka ny loharanom-baovao 
dia voahitsaka mafy teo amin’ny lohany ity zazavavy kely ity ka izay no tena tsy naha avotra intsony 
ainy. Nijininika ny rà nameno ny araben’ny 67 ha, ary vetivety dia nitangorona avokoa ny olona rehetra 
nahita . Araka ny vaovao voaray, dia tsy nisy lehibe niaraka taminy ity zazakely ity , ny fiara rahateo 
nandeha mafy loatra ka teo no niteraka ny loza. Mbola nentina avy hatrany teny amin’ny hopitaly 
kosa ity zazavavy kely ity vantany vao voadona , mba hotsaboina haingana. Saingy tsy tana intsony 
ainy rehefa tonga teny amin’ny hopitaly noho ny fahaverezan’ny rà betsaka loatra. Fantatra fa 
tsy nahitana fianakaviana tonga teny amin’ny hopitaly nijery ity zazavavy kely ity fa ireo Malala-tànana 
an-toerana kosa no nikarakara ny razana. Ilay nandona kosa no nandoa ny vola izay nilaina rehetra 
amin’ny hopitaly ary mbola atao famotorana ihany koa ity farany amin’izao . 

FINARITRA RAKOTO (Stagiaire) 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

