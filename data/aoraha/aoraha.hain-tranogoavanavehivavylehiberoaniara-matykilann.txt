HAIN-TRANO GOAVANA :: VEHIVAVY LEHIBE ROA NIARA-MATY KILAN'NY AFO • AORAHA

Namoy ny ainy vokatry ny hain-trano goavana niseho teny Ampandrana, afak’omaly tolakandro, ny 
lehibe roa mpirahavavy. Kilan’ny afo tsy nisy nahafantarana azy intsony ny vatan’izy roa vavy 


Roa amby enimpolo taona sy dimy amby dimampolo taona ireto namoy ny ainy. Ao afovoan-tanàna no misy 
trano lehibe iray nirehitra, tetsy Ampandrana, ity. Mpihavana sy fianakaviana iray ihany ny olona 
efatra ambin’ny folo mianaka mipetraka ao. Rihana telo misy efitra enina sy lakozia ny trano. Tokony 
tamin’ ny roa ora sy sasany no nisehoan’ny loza. Fantatra fa teo an-dalan-tsara no niantombohan’ny 
voalohany. 

Tao an-trano aho no naheno ny antsoantson’ny ankizy nilalao teo an-toko-tany hoe: may, may. Noheveriko 
milalao afo izy ireo. Nivoaka aho nijery kanjo ny setroka mainty sy lelan’afo no tazako tao amin’ity 
lehibe ity. Vetivety dia niitatra tany ambony ny afo», hoy ny lehilahy iray fianakavian’ireo tra-boina. 

Tavela tao amin’ny rihana faharoa tao amina efitra iray i Bebe Jeanne sy Bebe Thérèse, mpirahavavy. 
niantso vonjy izy mirahavavy, tamin’ny fotoana nisehoan’ny afo voalohany. «Malemy ny iray amin’izy 
ka tsy afa-nihetsika. Niezaka niantso vonjy teo am-bara-varankely kosa ny iray. Tsy nisy azo natao 
namonjena azy ireo. Efa ravan’ny afo ny tohatra tao an-trano. Niezaka nitady tohatra ny olona tety 
saingy efa tara loatra», araka ny fitantaran-dRakotoarimanana Harilanto, anisan’ireo tra-boina 
zana-drahavavin’ireo namoy ny ainy. 

Voalaza fa haingana ny fahatongavan’ny sampana mpamonjy voina namono ny afo teny an-toerana. 
anefa ny asam-pamonjena noho ny halaviran’ny toerana sy ny nakana ny rano izay tany amin’ny iray 
mahery miala eo amin’ny toerana nisehoan’ny voina. Teo ihany koa ny fahasimban’ny fantsona mitondra 
rano.Nantenaina Njanahary 









Enregistrer mon nom, mon e-mail et mon site web dans le navigateur pour mon prochain commentaire. 



