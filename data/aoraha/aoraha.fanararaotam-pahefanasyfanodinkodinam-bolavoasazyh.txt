FANARARAOTAM-PAHEFANA SY FANODINKODINAM-BOLA :: VOASAZY HANDOA ONITRA SY HIGADRA TELO TAONA NY SEFO CISCO IRAY TEO ALOHA • AORAHA

Nandritra ny raharaham-pitsarana andiany faharoa natao teny amin’ny Fitsarana manokana misahana 
ady amin’ny kolikoly (PAC) 67Ha, afak’omaly, no nitsarana ny sefo Cisco teto Antananarivo renivohitra, 
taona 2014 ka hatramin’ny taona 2016, sady Talen’ny kabinetra ao amin’ny Kaominina Antananarivo 
(Cua). 

Fanamparam-pahefana ivelan’ny asa sy fanodinkodinana volam-panjakana sy fitaovam-pianarana 
ho an’ny Epp teto Antananarivo, mitentina dimy amby fitopolo tapitrisa ariary no vesatra niampangana 
nanasazian’ny Fitsarana azy higadra telo taona an-tranomaizina miampy fandoavana lamandy efatra 
roapolo tapitrisa ariary, ary onitra dimy hetsy sy roapolo tapitrisa ariary. 

“Naharitra hatramin’ny misasak’alina ny raharaha satria navela niresaka avokoa ireo vavolombelona 
na ireo niaro na ireo niampanga an’ilay sefo Cisco”, hoy ny fanazavana avy any amin-dRazafindrakoto 
lehiben’ny Fampanoavana ao amin’ny PAC. 

“Tamin’ny taona 2016 no nitranga io fanodinkodinam-bola teo amin’ny sehatry ny fampianarana 
Tamin’ny volana febroary 2019 lasa teo, no nampitain’ny Birao mahaleo tena misahana ny kolikoly 
tety amin’ny PAC ny raharaha rehefa avy nahangonana porofo marim-pototra”, hoy ihany izy. 



Nanomboka tamin’ny alatsinainy 16 septambra ka hatramin’ny omaly ny tapany voalohany amin’ny 
andiany faharoa atao eny amin’ny PAC 67 Ha. Amin’ny alatsinainy 23 septambra ka hatramin’ny zoma 
septambra indray no hisokatra ny tapany faharoa. Raharaham-pitsarana momba ny fampihorohoroana, 
volam-panjakana, fanararaotam-pahefana, ary fivarotana zava-mahadomelina miisa valo no vita 
herinandro ity. 

Hisy raharaha sivy hafa hiakatra amin’ny herinandro ambony. Dimy amby telopolo no isan’ireo olona 
rehetra amin’ity raharaham-pitsarana andiany faharoa ity. Olona valo amin’izy ireo hatreto 
namoahana didy fanasaziana. 











Enregistrer mon nom, mon e-mail et mon site web dans le navigateur pour mon prochain commentaire. 



