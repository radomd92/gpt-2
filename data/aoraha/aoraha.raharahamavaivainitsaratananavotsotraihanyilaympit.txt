RAHARAHA MAVAIVAIN'I TSARATANANA :: VOTSOTRA IHANY ILAY MPITSABO MPANAMPY VOATAZONA AN-KERINY • AORAHA

Tahotry ny ho tratra. Votsotra, omaly, tany amin’ny toerana nitazonan’ireo jiolahy azy tany amin’ny 
Tsaratanàna iny ilay mpiasan’ny fahasalamana antsoina hoe Maxime nalain’ny jiolahy an-keriny, 
19 janoary lasa teo. Araka ny fampitam-baovan’ny solombavambahoaka voafidy tany Tsaratanàna, 
Jaona dia “io andron’ny omaly tamin’ny dimy ora hariva izy no nandalo tao Brieville ary efa tafaverina 
anivon’ny ankohonany”. Araka ny loharanom-baovao hatrany dia voalaza fa nalaina tamin’ny kodiaran-droa 
amina toerana namotsorana azy ny lehilahy no izy nandalo tao Brieville, Tsaratanàna io. Ahiana 
mety nisian’ny fifanarahana miafina teo amin’ny fianakaviana sy ireo jiolahy. 

Mety niteraka tahotra tamin’ ireo jiolahy nitazona azy an-keriny ny famafisana ireo mpitandro 
manao ny fikarohana any an-toerana, izay ahitana ny zandary avy etsy amin’ny FIGN. Teo indrindra 
ny fampiasana angidimby, izay nianjera afak’omaly tany Tampoketsa-Analavory kaominina Andriamena, 
ireo olon-dratsy. 



Nanomboka ny sabotsy 26 janoary no efa nihaodihaody nikaroka ny toerana misy ireo mpaka an-keriny 
ireo. “Nisy ny fijerena ny toerana misy azy ireo avy amin’ny laharan’ny finday fiantsoany itakian’izy 
vola amin’ny havan’ilay mpitsabo mpanampy. Toerana telo no efa naleha saingy efa tsy tao intsony 
mpaka an-keriny. Notohizana ny sidina helikôptera, taorian’izay, ka izao niharan-doza izao”, 
ny fanazavana avy amin’ny jene­raly Ravalomanana Richard, Sekreteram-panjakana miadidy ny 


Nakarina etsy amin’ny hopitaly Miaramila Soavinandriana, omaly maraina koa, rehefa avy nalaina 
helikôptera tany Manakana­vohimbohitra-Tsaratanàna ny kolonely Zanelisy, kaomandin’ny Vondron-tobim-paritry 
zandarimaria Betsiboka, sy ny kapiteny iray kaomandin’ny Vondron-tobim-pileovan’i Tsaratanàna, 
isan’ireo tra-doza tamin’ilay helikôptera nianjera sy nirehitra, afak’omaly. “Nitaraina ho 
naheno manaintaina any anatiny ireto ofisie ireto. Raha tokony ho naterin’ilay helikô­ptera 
azy ireo tany Maeva­tanàna avy hatrany izy roa lahy dia nampiakarina aty an-drenivohitra izao. 
aloha tsy mbola misy na inona tsikaritra amin’izy ireo”, hoy ny loharanom-baovao akaiky an’ireto 
tra-doza ireto, omaly, teny amin’ny hôpitaly Soavinandriana. Ny lehiben’ny Faritra Betsiboka, 
niharan-doza ihany koa, dia fantatra fa efa naterin’ ny angidimby nalefan’ny Filoham-pirenena 
Maevatanàna. 









Enregistrer mon nom, mon e-mail et mon site web dans le navigateur pour mon prochain commentaire. 



