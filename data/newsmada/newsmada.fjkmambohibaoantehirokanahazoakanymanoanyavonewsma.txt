FJKM AMBOHIBAO ANTEHIROKA  : NAHAZO AKANY “ MANOA NY AVO » | NEWSMADA

Par Taratra sur 11/06/2018 

Tontosa, omaly alahady, ny fanokanana tamin’ny fomba ofisialy ny akany vaovao “Manoa ny Avo”, 
amin’ny FJKM Ambohidroa Antehiroka. Nosantarina tamin’ny fanompoam-pivavahana lehibe, izay 
tao amin’ny fiangonana izany ary narahan’ny fitokanana ilay trano vaovao. Fantatra fa naharitra 
teo ho eo ny asa fanamboarana raha efa tamin’ny taona 2010 ny namolavolana ny tetikasa. 

Nambaran’ny tompon’andraikitra iray avy eo anivon’ny fiangonana fa natao hampiasaina amin’ny 
maro ireo efitra sy rihana misy eo amin’io akany vaovao io. Eo ny toerana azo handraisana lanonana, 
birao hiasan’ny biraom-piangonana, misy koa ny efitra natao hipetrahan’ny mpitandrina mianakavy. 

Nisy ny lanonana maro sosona narahina fiaraha-misakafo omaly. Nambaran’ny mpitandrina, Rakotomanoa 
Alain Richard, fa zava-dehibe ho an’ny fiangonana ny fahavitan’io akany vaovao io. Samy nandray 
nampiseho ny talentany nandritra ny korana ireo sampana valo misy ao amin’ny fiangonana. Teny 
nosafidin’ny fiangonana tamin’ io fitokanana io ny Salamo 92: 5 : “Jehovah ô! Akory ny halehiben’ny 
lalina indrindra ny fisainanao”. 



Les commentaires sont fermées. 

