NANDRITRA NY FETY  : OLONA 49 NOSAMBORIN’NY POLISY TETO AN-DRENIVOHITRA | NEWSMADA

Par Taratra sur 03/01/2018 

Niasa mafy ny polisy mba hitandroana ny filaminana teto an-dRenivohitra, nandritra ny fety. Olona 
nosamborina tamin’izany… 

Nanao jery todika ny asan’ny polisy nandritra ny fety, ny 31 desambra 2018 sy taom-baovao, izy ireo, 
nilaza fa nahatratra 49 ny isan’ny olona nosamborina teto an-dRenivohitra. Nisy roa ny olona voasambotra 
halatra narahina herisetra. Enina ireo voasambotra noho ny fanendahana, dimy tamin’ny harom-paosy. 
18 nampiahiahy ka voatery nosamborina. Olona 12 kosa mamo teny an-dalana ka notanana. Efatra ny 
nifoka rongony. Loza nahafatesana olona iray ary naharatrana miisa telo. 

Voalazan’ny polisy fa tsy nisy ny fanafihana mitam-piadiana nandritra ireo roa andro fety ireo. 
ny asan-jiolahy nahery vaika niseho lany teo aloha teo. Voafehy, araka izany, ny tsy fandriampahalemana 
an-dRenivohitra. Andrasan’ny vahoaka anefa ny hisian’izany isan’andro fa tsy amin’ny andro 
ihany. Miverina amin’ny laoniny ny fiainan’ny olona ka asa raha hanao toy izay koa ny asan-jiolahy. 

Jiolahy dimy tratra tany Tanjombato 

Jiolahy mpamaky trano miisa dimy no voasambotry ny polisy avy ao amin’ny “commissariat central” 
ny asabotsy 30 desambra 2017 teo teny Ankadilalampotsy, rehefa avy namaky trano eny amin ‘ny manodidina 
ihany. “Nahazo fitarainana ny polisy fa maro ny trano vaky eny amin’iny faritra Tanjombato iny, 
fa ireo tsena. Nisy nampandre ny polisy fa misy lehilahy iray mampiahiahy teny Ankadilalampotsy, 
avy hatrany teny an-toerana ka tra-tehaka teo ity lehilahy ity”, hoy ny fanazavana. Rehefa nozahana 
io, fantatra fa anisan’ireo jiolahy karohin’ny polisy amin’ny resaka vaky trano. Nanoro ny namany 
ka tra-tehaka ny alahady sy ny alatsinainy ny efatra ambiny. 

“Mbola tratra tao an-tranon’izy ireo ny fahitalavitra miisa roa ary tamin’ny fanadihadiana no 
fa rehefa tovovavy no miandry ilay trano fivarotana, sady vakin’izy ireo ilay tsena no haolany 
koa ity farany. Alain’izy ireo daholo ny entana rehetra ao amin’ilay tsena ary hamidiny amin’ny 
vao maraina”, hoy ny polisy. Efa nigadra teny Antanimora daholo ny ankamaroan’izy ireo. 



Les commentaires sont fermées. 

