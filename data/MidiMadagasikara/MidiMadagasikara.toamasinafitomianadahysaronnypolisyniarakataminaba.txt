TOAMASINA : FITO MIANADAHY SARON’NY POLISY NIARAKA TAMINA BASY MAHERY VAIKA – MIDI MADAGASIKARA

Nivoaka tamin’ny fahanginana noho ny mbola firosoan’ny fanadihadian’izy ireo ny polisim-pirenena 
Toamasina, taorian’ny fahatrarany ireo basy mahery vaika teo am-pelantanana olon-tsotra sarona 
anatina “Bungalow” iray tao Analakininina hopitaly be Toamasina. 

Raha ny fanazavan’ny ekipan’ny polisy eto Toamasina tamin’ny alalan’ny kaomisera misahana ny 
boriborintany faha-02 Tanambao II eto Toamasina, izay misahana ny raharaha, dia tafiditra ao 
fanatonan’izy ireo ny vahoaka sy ny fanamafisana ny fifandraisan’izy ireo amin’ireo andrimasom-pokonolona, 
nahazoana ny vaovao nahatrarana ireto fitaovam-piadiana mahery vaika ireto ka nanaovana ny vela-pandrika 
fikambanan-jiolahy ireo. Tratra tamin’izany tao anatin’ilay Bungalow sy tratra tany an-tranon’ireo 
ihany koa, ny basy kalaky azo aforitra ny vodiny, balana kalaky miisa 10 izay mitondra ny laharana 
avokoa, tranom-bala miisa 05 ka ny iray no nisy ireo bala 10, “Revolver” iray ary basy PA iray ihany 
niaraka tamin’ny tranom-balany tsy nisy bala. Raha ny fanazavana hatrany dia saika hanomana fanafihana 
mahery vaika ireto fikambanan-jiolahy ireto tamin’izao fahatrarana azy ireto izao, satria tamin’io 
nahasaronana azy ireto no nisiana andian-jiolahy nanafika rangahy iray tao Ambohijafy izay nampiana 
PA ihany koa. Tao anatin’ny fanadihadiana nataon’ny polisy misahana ny raharaha no nahatrarana 
fito, vehivavy ny roa. Ny fanazavana ihany no nahalalana fa ny telo tamin’ireo tovolahy no tratra 
anaty Bungamow, ny roa hafa kosa nandritra ny fisavana ny tranon’izy ireo izay nahatrarana ihany 
moto scooter manga fampiasan’izy ireo amin’ny fanafihana fanaony. Ireo vehivavy roa : ny voalohany 
tao Ankirihiry izay nahasaronana ny 04 tamin’ireo tranom-bala 05 sarona, ny faharoa kosa tao Tanambao 
izay mpanatitra ny basy ampiasain’ireto ekipa ireto no asany. 

Hentitra anefa ny polisy eto Toamasina mikasika ireto basy mahery vaika tratran’izy ireto izao, 
hisy ny fiaraha-miasan’izy ireo amin’ireo namany eo anivon’ny fitandroana ny filaminana mba 
hamantarana ny toby na vondrona na olombelona mety nivoahan’izy ireto. Ireo laharana sy ny marika 
ny lokon’ny bala mantsy dia ampy hanamarinana izany, izay tena takian’ny vahoaka miharitra ny 
amin’ny hafitsok’ ireto fikambanan-jiolahy ireto ny tena hivoahan’ny marina, sy hanasazian’ny 
izay tena tompo-marika amin’izany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

