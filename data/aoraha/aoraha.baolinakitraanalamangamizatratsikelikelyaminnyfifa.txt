BAOLINA KITRA – ANALAMANGA :: MIZATRA TSIKELIKELY AMIN’NY FIFANINANAM-PARITRA IREO KLIOBA SASANY • AORAHA

Hiditra amin’ny andro fahefatra amin’ny fiadiana ny ho tompondakan’Analamanga, Diviziona voalohany, 
klioba baolina kitra, amin’ny faran’ny herinandro, eny amin’ny kianjaben’i Mahamasina. Samy nanana ny fanomanany 
izy ireo saingy mipetraka hatrany ny tsindry ho an’ireo klioba sasany. 

Isan’ireo tsara vokatra nandritra an’izay andro telo izany ny CFT FC. Nahita fandresena roa sy 
sahala izy ireo. “Misy hatrany ny tsindry amin’ny ekipa iray manontolo. Tsy afaka manao fahadisoana 
izahay fa tafiditra ao anatin’ny ekipa valo voalohany no tanjona”, hoy Rakotomanga Pierrot, mpanazatra 
ireo. 

Ekipa sambany nandray anjara amin’ny fifaninanana kosa ny Net Foot. Vao nia­katra avy any amin’ny 
faharoa izy ireo. “Mbola tanora ireo mpilalaonay. 

Ambony dia ambony ny tsindry mitambesatra, indrindra raha vao maheno ny anaran’ny ekipa mifanandrina 
manana ny lazany. Hita miha­rihary ny fahasamihafan’ny lalao tany amin’ny diviziona faharoa 
voalohany”, hoy indray Rasolonanahary Rivo, mpanazatra ny ekipa 

Misy kosa anefa ireo ekipa izay nanomana an-taonany ny fifaninanana. Isan’izany ny Uscafoot, 
nahazo fandresena hatrany hatramin’ny na­nombohan’ny lalao. “Naha­ritra roa taona ny fiarahanay 
amin’ny klioba. Tamin’ity taona fahatelo ity izahay vao tena namoaka ny fanoma­nana natao hatramin’izay. 
ny zavatra efa nianarana avokoa ireo mpilalao sady efa zatra ny lalao. Hita hatramin’ny andro voalohany 
fahavononana”, araka ny fanazavan’i Raux August, mpanazatra ny Uscafoot. 

Nanamafy ihany koa Ratsarazaka Ratsimandresy Pierre, mpanazatra ny CFFA fa: “mihamatotra tsara 
mpilalaony tamin’ity taom-pilalaovana ity. Eo ihany koa ny fahatsaran’ny kianja izay zava-dehibe 
fampiharana ireo taktika rehetra”. 











Enregistrer mon nom, mon e-mail et mon site web dans le navigateur pour mon prochain commentaire. 



