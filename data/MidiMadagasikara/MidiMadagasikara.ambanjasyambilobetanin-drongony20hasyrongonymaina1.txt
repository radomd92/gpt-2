AMBANJA SY AMBILOBE : TANIN-DRONGONY 20 HA SY RONGONY MAINA 1, 3 TAONINA SARONA – MIDI MADAGASIKARA

Mitohy hatrany ny ezaka ataon’ny avy eo anivon’ny zandarimariam-pirenena ny amin’ny ady amin’ny 
rongony eto amintsika. 

Nandritry ny hetsika « Ady Jamala » izay natao tany amin’ny distrikan’Ambanja sy Ambilobe iny mantsy 
fantatra fa tany fambolena rongony iray indray no sarona tao Andohan’Ifasy. Manodidina ny 20 hektara 
ny haben’ity tany ity izay nahitàna voly rongony miisa dimy alina sy iray hetsy fototra, izay tombanana 
any amin’ny roa taonina latsaka kely any ho any ny lanjany. Ankoatr’ity voly rongony sarona ity 
voalaza ihany koa fa nisy rongony maina efa vonona ny hamidy tra-tehaka tao amin’ny kizon’i Mevadoany-Mahadera, 
Marotaolana ary tao Ambohitradriana- Betaindambo, kaominina Marovato. Nahatratra teo amin’ny 
taonina sy telon-jato kilao teo ho eo no lanjan’ireto rongony maina sarona ireto. « Nodorana teo 
Lehiben’ny distrika sy ny Fitsaràna ary ny fokontany ireo loza mitatao rehefa vita ny taratasy 
izany ny andron’ny zoma lasa teo » hoy ny fampitam-baovao. Marihana fa ezaka nataon’ireo zandary 
amin’iny faritra Avaratry ny Nosy iny, nandritry ny folo andro, izao nahazoana vokatra tsara izao. 
tsy mijanona hatreo akory fa mbola hitohy hatrany izany. Ankoatr’izay moa dia fantatra fa mbola 
« saha sy sompitra lehibe iray ho potehina aoriana kely ». 

Na dia efa maro amin’ireo manampahaizana any am-pitandranomasina any tokoa aza ny milaza fa misy 
azo avy amin’ny rongony dia saika mbola ny voka-dratsiny aloha dia betsaka, hita taratra eto amintsika. 
io no isan’ny mampirongatra ny asan-jiolahy sy asan-dahalo mampikaikaika ny mponina. Izay indrindra 
nanosika ireo mpitandro filaminana hiady amin’ny fiparitahan’ity zava-mahadomelina mahery 
ity. Efa nisy ireo sahan-drongony noravaina tany Atsimon’ny Nosy, ary efa aman-taonina maro ireo 
maina tra-tehaka, dia izao mipaka any amin’ny tapany Avaratra indray ny « jinja rongony » ataon’izy 
Famotehana hatrany amin’ny fotony ity fanetriben’ny firenena ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

