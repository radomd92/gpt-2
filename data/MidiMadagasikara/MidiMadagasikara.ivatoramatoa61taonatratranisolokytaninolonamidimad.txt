IVATO : RAMATOA 61 TAONA TRATRA NISOLOKY TANIN’OLONA – MIDI MADAGASIKARA

Tsy kely lalana marina ny ratsy, ary tsy misy soratra eny amin’ny tampon-kandriny. Iza tokoa moa 
hieritreritra hoe ramatoa efa lehibe, 61 taona, dia hahavita hisoloky olona ? Toy ity tranga niseho 
Ankadindravola Ivato ity, ny faran’ny herinandro lasa teo. Raha ny fanazavana azo avy amin’ireo 
filaminana dia nisy nametra fitoriana teny amin’ny pôlisy ekônômika teny Anosy ny amin’ny fisiana 
iray, misoloky ny taniny teny amin’iny faritra Ivato iny. Nandeha avy hatrany ny fanadihadiana 
tamin’izany no nahatratrana an-dRtoa Liva, efa teo am-panaovana ny taratasy fifampivarotana 
mpividy, momba an’io tany io, teny Mahamasina. Rehefa natao ny famotorana azy sy fisavana dia mbola 
tany aminy nyn kara-panondro hosoka amin’ny anaran’ilay ramatoa tena tompon’ilay tany saika 
mpisoloky ity. Ny sary sy ny laharan’ilay karatra dia an’ity mpisoloky ity fa ny sary kosa no an’ilay 
nisolokiany. Io karatra io, araka izany, no nentin’ity ramatoa ity namitahana ireto mpividy ireto, 
tsy nieritreritra zavatra hafa mihitsy fa dia natoky tanteraka. Tao anatin’ny famotorana natao 
moa no nanondroany ny olona nahazoany io karapanondrom-pirenena sandoka io, toy izany koa ny hoe 
tena asa ratsy fanaony ny misoloky olona toa izao. Mba mailo ihany e ! 



