MAHAJANGA: MATIN’NY LOZAM-PIFAMOIVOIZANA NY BEN’NY TANÀNAN’I MITSINJO | NEWSMADA

Par Taratra sur 18/12/2018 

Maty tsy tra-drano vokatry ny lozam-pifamoivoizana nahazo azy tao Mahajanga, ny alahady alina 
teo, ny ben’ny Tanànan’i Mitsinjo, i Vitalahy Adrien. Araka ny fanazavana nomen’ny lehiben’ny 
Mitsinjo, Rakotonirina Bruno tamin’ny alalan’ny sampandraharaha misahana ny serasera eo anivon’ny 
Boeny, nitaingina moto niaraka tamin’ny filohan’ny filankevitry ny kaominin’i Mitsinjo izy 
fotoana io ka namantana tamin’ny andrin-jiron’ny Jirama iray ao Mahajanga niaraka tamin’ny moto 
roa lahy. Maty tsy tra-drano, vokatr’izany, ny ben’ny Tanàna, i Vitalahy Adrien. Naratra mafy 
mbola manaraka fitsaboana ao amin’ny sampana hery vonjitaitra ao amin’ny hopitalin’Androva 
ilay filohan’ny filankevitra niaraka taminy. Manambady ary manan-janaka valo ilay niharam-boina 
nitsabo ny zanany izay marary ao Mahajanga izy, kanjo izao nindaosin’ny fahafatesana tampoka 
Nohamafisin’ireo olona akaiky azy fa ben’ny Tanàna mamy hoditra ao Mitsinjo izy ary tompon’andraikitra 
fikambanana maromaro ao an-toerana. Hiainga, anio, talata ao Mahajanga hihazo an’i Mitsinjo 
razana. Ny lehiben’ny faritra Boeny, i Saïd Ahamad Jaffar miaraka amin’ny prefektioran’i Mahajanga 
nandray an-tanana ny fikarakarana ny fampitana ny razana mihazo an’i Mitsinjo. 



Les commentaires sont fermées. 

