SOARANO : KOLONELY… VOAENDAKA – MIDI MADAGASIKARA

Amin’ny andro antoandro no nitrangan’ilay asan-jiolahy. Avy naka vola tao amin’ny banky ilay 
ary niantsena niaraka tamin’ny zafikeliny teo Analakely. Rehefa vita izany rehetra izany, omaly 
ho tamin’ny telo ora tolakandro, dia lasa izy mianaka nilahatra fiara fitaterana teo Soarano, 
ampitan’ny Tana Plaza. Teo amin’izay no nitranga ny herisetra. Ireo zazakely mivondrombondrona 
avy hatrany dia nisintona ny harona feno entana vao avy niantsenana teny an-tanany. Raha somokotra 
hanenjika an’iny izy dia efa nisy lehilahy iray maronjana be indray nijoro teo akaikiny ary nanambana 
azy. Tsy nisy azo natao intsony ankoatra ny nanaiky izay notenenin’ireo olon-dratsy. Lasa ny fitoeram-bola 
nisy teo amin’ny 4 tapitrisa ariary, lasa ihany koa ny finday. Tao anatin’ny segondra vitsy monja 
nitrangan’izany rehetra izany. Tao anatin’ny fivezivezen’ny olona maro teo Soarano mihitsy 
saingy tsy nisy sahy na dia iray monja aza, niditra an-tsehatra izay nahita. Nanamora ny fitsoahan’ireo 
izany toe-javatra izany. Nisy ihany ny nahafantampantatra ny endrik’ireo andin’olona nanatontosa 
fanendahana ity ary heno teo an-toerana izany hoe “Feno kely” izany. Manao andiany ireo mpanendaka 
Analakely ary isan’ny tena mandray anjara sy ampiasaina amin’izany ireo zazakely tsy ampy taona. 
azy ireo rehefa avy eo ireo lehibe, izay sady manofana no miaro ao anatin’ny raharaha. Fanendahana 
andro antoandro : mila fiheverenana… 




















