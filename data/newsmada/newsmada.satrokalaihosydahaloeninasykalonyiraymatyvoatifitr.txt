SATROKALA – IHOSY: DAHALO ENINA SY KALONY IRAY MATY VOATIFITRA | NEWSMADA

Par Taratra sur 28/09/2019 

Niafara tamin’ny fahafatesana dahalo enina sy olona iray ny fikasana hangalatra omby nataona 
maromaro tao amin’ny distrikan’Ihosy, ny alakamisy teo. Tsy nanaiky lembenana ireo fokonolona 
nanohitra hatrany… 

Dahalo miisa enina sy olon-tsotra iray no indray maty raha olona telo hafa kosa naratra mafy. Ireo 
vokatry ny fifandonan’ny dahalo sy ny fokonolona tao Adabomaro, fokontany Miary/Fanatoliza, 
ambanivohitr’i Satrokala, distrikan’Ihosy, ny 26 septambra 2019 vao mangiran-dratsy. Naharay 
avy amina olon-tsotra iray ny zandary avy ao amin’ny tobim-paritry ny zandarimaria Satrokala 
misy fanafihan-dahalo ao Adabomaro. Nidina tany an-toerana avy hatrany ny zandary taorian’izay. 
dahalo enina sy olona iray no novantanin’ireo zandary ary nisy olona telo hafa naratra mafy ka voatery 
haingana hotsaboina. Rehefa natao ny fanadihadiana dia dahalo saika hangalatra omby izy ireo, 
niaro ny tanànany sy ny valany ireo andrimasom-pokonolona (kalony) sy ireo fokonolona tao an-tanàna, 
teo ny fifandonana. Efa nanentana sy nampianatra ireo fokonolona amin’ny fiarovan-tena ao anatin’ny 
hoe “système de l’auto-défense villagoise” ny zandarimaria. Nanamafy ny zandary fa tsy fitsaram-bahoaka 
izao fa fiarovan-tena voafaritry ny lalàna manan-kery. 



Les commentaires sont fermées. 

