FIVONDRONAMBEN’NY EVEKA   : ”VOAHITSAKITSAKY NY FITIAVAM-BOLA NY FAHAMARINANA…” | NEWSMADA

Par Taratra sur 31/05/2018 

Ankoatra ny hiatrehana ny fifidianana filoham-pirenen, nitondra ny heviny manoloana izao toe-draharaha 
ny eo anivon’ny Fivondronamben’n y eveka. 

“Ireo takinay amin’izay te ho filoham-pirenena: tia sy mahafoy tena marina ho an’ny tanindrazana, 
matahotra an’Andriamanitra sy manana fahendrena, mitandro ny fiandrianam-pirenena sy ny fananam-pirenena, 
ny soa iombonana, marina, mahitsy, manaja ny teny nomeny, mitandro ny rariny sy ny hitsiny… ” 

Izay ny hafatry ny Fivondronamben’ny eveka eto Madagasikara, taorian’ny fivoriambe teny amin’ny 
Ambatoroka, nifarana afakomaly. Takin’izy ireo amin’izany koa ny hoe mahay mihaino sy mifanakalo 
ary mampandefitra hambompo, azo iresahana ary mahay mandanjalanja, manana fahalalana ampy ny 
malagasy, ary mampiray sy mampitovy ny Malagasy rehetra. 

“Tsy mampifangaro ny raharaham-pirenena amin’ny raharaham-pianakaviana, antoko, maha mpandraharaha. 
mampifangaro ny raharaham-panjakana sy ny raharaham-pinoana, ny fivavahana sy ny politika”, 
izy ireo. 

Maro ireo asa maika miandry ny mpitondra eo… 

“Mitodika aminareo te hitantana ity firenena ity izahay. Tsy sanatria mitompo teny fantatra izahay, 
mba tsy hiverenan’ny fifanomezan-tsiny lava sy mahazatra hoe: fako navela na vary mangatsiakan’ireo 
teo aloha”, hoy ny hafatra. 

Heverin’izy ireo ho asa maika àry, ohatra, ny fandriampahalemana, ny fananan-tany, ny fanarenana 
toekarena, ny sakafo sy vidim-piainana midangana, fampianarana sy fanabeazana, ny fanarenana 
fotodrafitrasa simba, ny fahasalamana sy ny fandraisana maimaimpoana ny marary any amin’ny tobim-pahasalamana 
fanjakana… 

Eo koa ny ady amin’ny kolikoly sy fampiharan-dalàna; ny tan-dalàna tena izy; ny fampiharana ny 
momba ny sora-piankohonana, kopia, kara-panondro; ny fanamboaran-dalana, ny fahaizana miasa 
mitrandraka ny harem-pirenena ho tena fampivoarana, ny fampivoarana marina ny firenena manontolo, 
fanomezana asa ny tanora, ny fanovana ny lalàmpanorenana… 

Hitsakitsahin’ny fitiavam-bola ny fahamarinana 

”Tato ho ato, misavoritaka ny fiainam-pirenena noho ny fahamarinana hitsakitsahin’ny fitiavam-bola. 
rariny itompoana anefa, zary heloka. Tsy mifampihaino intsony na ny andaniny na ny ankilany. Samy 
mifandranitra tamin’ny teny mandratra. Very ny soatoavina malagasy raketin’ny teny ierana sy 
fifanajana. Tsy eken’ny eritreritra ny herisetra na avy aiza na avy aiza iaviany”, hoy izy ireo. 

Niantso ny vahoaka ny eveka. Firifiry ny hadalana atao amin’ny anaranao? Nanome valiny ny HCC, 
tsy mahafa-po tanteraka ny daholobe aza. Miangavy fitoniana aminareo mpanao politika izahay”, 
ireo eveka. Samy hiatrika ny soa iombonan’ny Malagasy izany: ny fifidianana hotanterahina amin’ny 
malalaka sy mangarahara, fenitry ny tany demokratika. 

Ampy izay ny fanaovana tohatra fiakarana ny vahoaka 

“Ampy izay ny fanaovana anao ho tohatra fiakarana ny vahoaka”, hoy ihany ny hafatra. Ny latsa-bato 
mampitovy zo sy fahefana ny olom-pirenena, miantoka ny hoavy. Mila mailo manoloana ireo tampi-maso 
fampielezan-kevitra. Mila manana herimpo miatrika ny fampitahorana. Tsy mihalangalana na tsy 
fandatsaham-bato, fa anehoana ny maha olom-pirenena malagasy feno ny tsirairay izany. 



Les commentaires sont fermées. 

