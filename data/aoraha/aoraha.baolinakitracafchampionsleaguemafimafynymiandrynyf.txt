BAOLINA KITRA – « CAF CHAMPIONS LEAGUE» :: MAFIMAFY NY MIANDRY NY FOSA JUNIORS ANY MAORISY • AORAHA

Henjankenjana ny lalao. Sarotsarotra ny miandry ny Fosa Juniors Elite, solontena malagasy, amin’ny 
miverina ho an’ny fiadiana ny ho tompondakan’i Afrika eo amin’ny isan-tarika (CAF Champions League), 
afaka tapa-bolana, manoloana ny Pamplemousse SC, avy any Maorisy. 

Ady sahala, samy tsy mitoko, farafaharatsiny, no ilain’izy ireo hiakarana amin’ny dingana manaraka. 
tsy izay dia mila mampidi-baolina any an-tanin’olona mba hiarovana ny tombon’isa 1 noho 0 azo tany 
tamin’ny sabotsy lasa teo, ny tompondakan’i Madagasikara 2019. “Hanitsy izay tsy nety izahay. 
fisian’ireo mpilalao roa naratra (Elefoni sy Fabrice) no nanova tanteraka ny lalaonay tamin’ny 
mandroso”, hoy Rasoanaivo Titi, mpanazatra ny Fosa Juniors Elite, avy any Boeny. 

Mbola tsy fantatra, hatramin’ny fiafaran’ny lalao mandroso, ny kianja hanaovana ny lalao miverina, 
Maorisy. Kianja telo no hahafahana mandray lalao iraisam-pirenena ho an’ny taranja baolina kitra 
amin’ity nosy rahavavy ity, dia ny kianjan’i Georges V, any Curepipe, ny kianjan’i Auguste Vollaire, 
Flacq ary ny kianjan’ny Anjalay, any Pamplemousse. Ity farany no tokony handray izany saingy raha 
fandresena ny maorisiana dia any amin’ny kianja natao hamonoana ny mpifanandrina aminy, “Abbatoir” 
abatoara araka ny filazan’ny maorisiana azy ny any Curepipe, no hanaovana ny lalao. Ankoatra ny 
mpifanandrina dia tsy maintsy misedra hatsiaka sy ranon’orana ary ny fahasiahan’ny mpijery ireo 
any amin’ity kianja ity. Matetika dia resy hatrany ireo mpifanandrina amin’i Maorisy ao amin’io 
io. Isan’ireo efa nisedra izany ry Marobe Jean Claude na i Lôlôdy, tamin’ny Lalaon’ny Nosy farany 
nanoloana ny Club M Maorisy. 

Tombony ho an’ny Maorisiana ihany koa ny filalaovana any amin’ny kianjan’i Auguste Vollaire, 
Flacq. Ankoatra ny maha kely ny kianja dia mifanakaiky ny toeran’ny mpilalao mpisolo toerana sy 
mpijery. 









Enregistrer mon nom, mon e-mail et mon site web dans le navigateur pour mon prochain commentaire. 



