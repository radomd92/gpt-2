MORARANO : NANAOVAN’NY PÔLISY BEMIDINA – MIDI MADAGASIKARA

Ny kômiseran’ny pôlisy miandraikitra ny boriborin-tany faharoa no nidina an-tsehatra niaraka 
olony izay tsy latsaky ny roapolo lahy. Teny Morarano-Ambohitsoa no nandalovan’izy ireo tampoka 
amin’ny andro alina. Niditra hatrany elakelan-trano rehetra tany ireo pôlisy marobe ary nitsidika 
faritra tena nosokajiana ho mena tao an-toerana. Ny maha-mena azy dia noho ny fisian’ny vonoan’olona 
teo an-toerana sy ny kartie manodidina azy. Nifanandrify tamin’izay anefa ny nahitàn’ny pôlisy 
misy jiolahy mipetraka ao Morarano. Isan’izay I Bôlô sy Lala mainty izay maty voatifitra ny voalohany 
voasambotra dia nalefa any Tsiafahy ny faharoa. Noheverina teo fa nijanona tamin’ny nahazoana 
olona ireo ny asaratsy. Saingy mbola nitohy ihany ary mbola nanao ny nataony ireo mpanolana sy mamono 
nony avy eo. Heverina fa mifanandrify amin’izany toe-javatra nisesy teo alohaloha kely teo izany 
bemidina nataon’ny pôlisin’ny boriborin-tany faharoa. Hetsika izay nandresy lahatra ny mponina 
an-toerana satria sambany vao mba nisy hoe tsy nisy jiolahy hosamborina akory dia efa mba hita eny 
ny pôlisy, sady mbola niditra tany anelakelan-trano ihany koa. 




















