NAIDITRA AM-PONJA, OMALY : POLISY AM-PERINASA IRAY NANAFIKA TOBIN-DASANTSY | NEWSMADA

Par Taratra sur 06/01/2018 

Polisy iray miasa eny anivon’ny minisiteram-bahoaka no tratra nanao fanafihana tobin-dasantsy 
teny Anosy, ny alakamisy alina teo, tokony ho tamin’ny 8 ora. 

Voasambotra tao anaty taxi-be izy io rehefa nifanenjehana. Natolotra ny fampanoavana, omaly, 
ary naiditra am-ponja vonjimaika eny Tsiafahy. Araka ny fanazavana, tonga irery teo amin’ilay 
ity polisy ity. Nanao saron-tava izy ary nambanany basy ny mpivaro-dasantsy hanome ny vola rehetra 
aminy. Tsy nahasahy nanohitra izy io ka namoaka ny vola. Nandeha niala teny an-toerana ilay polisy 
ary namonjy taxi-be mankany Andoharanofotsy. Niantso vonjy ilay mpivaro-dasantsy, nanenjika 
hatrany ny mpiambina sivily teny an-toerana. Tratra tao anaty taxi-be ary navoakan’ilay mpiambina 
kanjo namoaka basy ary nitifitra. Tsy voa ilay mpiambina tamin’izany. Nahita izany ireo mpitandro 
miasa eo amin’ny antenimierandoholona ka nirohotra nanenjika. Tratra ilay lehilahy ary nampiseho 
maha polisy. Tsy afa-nikofoka anefa ka natolotra ny polisin’ny BC Anosy. Niaiky ny heloka nataony 
io ary natolotra ny fampanoavana avy hatrany. 

Nanao fanambarana avy hatrany ny eo anivon’ny polisim-pirenena momba ity polisy tratra manafika 
“Tsy natao ho fialokalofan’ireo mpanao ratsy ny polisim-pirenena, ary tsy ekena sy tsy azo leferina 
fandikan-dalana ataon’ny mpitandro filaminana izay tokony ho andry iankinan’ny fandriampahalemana, 
hiaro ny vahoaka sy ny fananany”, hoy izy ireo. “Anisan’ny tanjona napetraky ny ministeran’ny 
amin’ity taona vaovao ity ny fanohizana ny fanadiovana anatiny, ny fampanajana ny fitsipi-pifehezana 
ny sata mifehy ny mahapolisy, ka tsy hilefitra velively amin’ireo izay minia mandika izany ny polisim-pirenena.”, 
ny fanamafisana. 



Les commentaires sont fermées. 

