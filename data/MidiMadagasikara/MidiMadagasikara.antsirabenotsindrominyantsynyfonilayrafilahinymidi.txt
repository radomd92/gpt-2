ANTSIRABE : NOTSINDROMINY ANTSY NY FON’ILAY RAFILAHINY – MIDI MADAGASIKARA

Nisehoana tranga hafahafa sy mamoa-doza mihitsy teto Antsirabe tato ho ato izay. Taoariana kelin’iny 
miharo fandrobana fianakaviana iray iny dia tovolahy iray indray no maty voatsatoka antsy teo 
fony. Resaka ara-pitiavana no anton’izao famonoana olona izao. 

Tao Antanambao velodrome no nisehoan’ity tranga mampalahelo ity ny alin’ny alahady hifoha alatsinainy 
Vehivavy iray no nisaraka tamin’ny sipany noho ny olana nitranga teo amin’izy roa . Taty aoriana 
niaraka tamina tovolahy iray hafa izy ka io no tsy zakan’ilay taloha. Nifandramatra sy nifamaly 
izy roa lahy ireo fa tamin’ity indray mitoraka ity dia ny ain’iray no nanefa. Nihaona izy roa lahy 
kinanjo niafara tamin’ny fifandonana ny resaka. Efa nivonona tamin’ny antsy anefa ilay tovolahy 
ka avy hatrany dia ny nolerany ny antsy ilay rafiny. Teo amin’ny tratrany, nanandrify ny fony no 
ny antsy. Nitsoaka nandositra ilay nahavanon-doza rehefa hitany fa lavo ny rafiny ka ilay vehivavy 
nitondra ny sipany tany amin’ny hopitaly. Tsy avotra intsony anefa ity farany. Ny alahady tokony 
11 ora alina ny pôlisy no naharay antso mikasika ity raharaha ity, fotoana izay mbola nahamay tamin’ilay 
fandrobana tao Vatofotsy. Tsy niandry ela anefa fa avy hatrany dia nikaroka ny nahavanon-doza 
mpitandro filaminana, efa voasambotra ilay io ary efa tazomina ao amin’ny polisy miaraka amin’ilay 
nipoiran’ny olana. 




















