AVARATR’ANKATSO SY AMBOLONKANDRINA : FANAFIHANA MITAM-PIADIANA, ENIN-DAHY ISAN’NY MPANAFIKA VOASAMBOTRA – MIDI MADAGASIKARA

Taorian’ireo roalahy nosamborin’ny pôlisy misahana ny farira Avaratr’Ankatso sy Ambolonkandrina 
dia mbola mitohy ny fisamborana ireo olon-dratsy voarohirohy ho isan’ireo jiolahy mpanafika 
mitam-piadina, nampihorohoro ireo faritra ireo. Fantatra ary tamin’ny alàlan’ny fampitam-baovao 
amin’ny pôlisy, fa tafakatra enina ireo voasambotra amin’izao fotoana izao. « Voasambotry ny 
ireo jiolahy nanao fanafihana tokantrano iray teny Avaratr’ Ankatso, ny alin’ny 15 Avril 2015 
1 ora maraina. Tokantranon’ny Dokotera iray izay sady mpitambolan’ny fiangonana ity voatafika 
ka maty voatifitra tamin’izany ity mpitsabo ity » hoy ny vaovao. Araka ny fanazavana azo hatrany, 
i Hajakely, izay isan’ireo voasambotra voalohany, no nanoro ireo namany hafa, mpiray tsikombakomba 
fanafihana teny an-toerana iny. Niaiky ity farany niaraka tamin’ny namany hafa fa, isan’ireo 
anjara tamin’ilay fanafihana nahafaty olona teny Avaratr’Ankatso ary ihany koa tompo-marika 
fanafihana fivarotana teny Ambolonkandrina. Enin-dahy no isan’ireto hatolotra ny mpitsara 
famotorana ireto, 15 lahy anefa no fantatra fa nanafika tamin’ireny fotoana ireny. Tsy mijanona 
araka izany, fa mbola mitohy ny fanadihadiana, raha ny fanazavana azo avy amin’ireo mpitandro 
hatrany. Voasambotra ny olona, aiza ho aiza kosa ny fanadihadiana mahakasika ireo basy kalaky 
Avy aiza izy ireo ary iza no tompony ? Tsilian-tsofina no nahenoana, avy amin’ny loharanom-baovao 
mpanao fanadihadiana fa toa hoe, mbola basy sy bala vaovao be avokoa no eny am-pelan-tanan’ireo 




