MADAGASIKARA – SINA: MPIANATRA MALAGASY 40 NAHAZO VATSIM-PIANARANA | NEWSMADA

Par Taratra sur 23/08/2019 

Hiparitaka amin’ny oniversite 29 any Sina ireo mpianatra 40 vao nahazo vatsim-pinarana. Hianatra 
ny fitantanana, fitsaboana, fandikana teny, fitantanam-bola… izy ireo amin’izany. 

40 ireo mpianatra malagasy nahazo vatsim-pianarana hianatra any Sina. Nampahafantarina, omaly 
amin’ny masoivohon’i Sina etsy Nanisana, izany. Natolotra tamin’izany koa ny tapakila fiaramanidin’ireo 
ireo. 

13 amin’ireo, avy amin’ny governemanta sinoa; ny fito kosa, vokatry ny fiaraha-miasa Afrika-Sina. 
hanohy ny doctorat sy ny master amin’ny karazana lalam-piofanana maro samihafa ny nahazo ireo 
ireo. 

Hatramin’ny taona 1972, efa nahatratra 700 ireo tanora malagasy nandranto fianarana tany Sina. 
mahasarika tanora i Sina noho izy mandroso sy miroborobo, indrindra amin’ny sehatry ny teknolojia 
ny toekarena. 

Manamafy hatrany ny fiaraha-miasan’i Madagasikara amin’i Sina izao fandraisana mpianatra hianatra 
izao. Manankarena kolontsaina ihany koa ny Sinoa ka fotoana hananararaotan’ireo mpianatra mahafantatra 
kolontsaina vahiny ny fandehanany mianatra any. 

Nanamafy ny minisitry ny Fampianarana ambony fa tokony hiverina eto an-tanindrazana ireo mpianatra 
vita ny fianarany hampandroso ny firenena. 

Marihina fa anjaran’ny Conabex ny mijery ny antontan-taratasy aterin’ireo tanora manao fangatahana 
Atolony ny vaomiera iarahan’ny minisitera maromaro izany hodinihina. Ny ao amin’ny masoivoho 
kosa no manao ny sivana farany. 

Misy ny fepetra takina ary voalohany amin’izany ny tokony hifehezana ny teny anglisy. Eo koa ny 
diplaoma master ary tokony hifandanja ny isan’ny lahy sy ny vavy… 



Les commentaires sont fermées. 

