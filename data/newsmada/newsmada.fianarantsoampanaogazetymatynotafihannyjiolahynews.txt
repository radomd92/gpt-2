FIANARANTSOA: MPANAO GAZETY MATY NOTAFIHAN’NY JIOLAHY | NEWSMADA

Par Taratra sur 15/11/2018 

Notafihin-jiolahy nirongo basy tao an-tranony ny mpanao gazety iray, antsoina hoe Fidèles Jules, 
ao amin’ny radio Mampita FM-94, tany Ambatovory Fianarantsoa, ny alin’ny talata teo, tokony ho 
11 ora. Maty tsy tra-drano tamin’izany ilay mpanao gazety . Voalaza fa niezaka niaro ny ankohonany 
nandritra ny fanafihan’ireo jiolahy. Notifirin’ireo avy hatrany ary maty vokatr’izany ilay 
gazety. Lasa ireo olon-dratsy taorian’izay. 

Tonga teny an-toerana ny mpitandro filaminana ary nanao ny fanadihadiana sy nanao ny fanarahan-dia, 
tsy tratra intsony ireo. 

Fidèles Jules, sady mpanentana fandaharana momba ny tontolo iainana no mpanao gazety manam-pahaizana 
momba izany. Samy mametra-panontaniana ny rehetra raha asan-jiolahy tsotra ity nahazo azy ity, 
vonoan’olona niniana natao. Naneho hevitra ny rehetra fa toy ny maneho fanohintohinana ny asa 
izao, indrindra amin’izao raharaha politika mafampana izao. Mirary fiononana ho an’ny fianakavian’ny 
Jules ny gazety Taratra. 





Les commentaires sont fermées. 

