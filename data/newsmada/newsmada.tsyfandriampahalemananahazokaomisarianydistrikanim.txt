TSY FANDRIAMPAHALEMANA: NAHAZO KAOMISARIA NY DISTRIKAN’I MANDOTO | NEWSMADA

Par Taratra sur 06/10/2018 

Tafiditra ao anatin’ny faritra mafana amin’ny tsy fandriampahalemana ny distrikan’i Mandoto 
izany no anisan’ny nanaovan’ny minisiteran’ny Filaminam-bahoaka vaindohan-draharaha ny nanamboatra 
vaovao. Notokanana ny 3 oktobra 2018, lasa teo, tao amin’ny distrikan’i Mandoto ny kaomisaria 
polisim-pirenena. Tonga nitokana izany kaomisaria vaovao izany ny minisitry ny Filaminam-bahoaka, 
Contrôleur général de police, i Eric Michel Idrissa, niaraka tamin’ireo lehibe isan-tsokajiny 
ao amin’ny polisim-pirenena. Naharitra 90 andro ny faharetan’ny asa fanamboarana ity kaomisaria 
ity ary ahitana efitra maro, toy ny fandraisana olona, ny fanaovana fanadihadiana ary ny biraon’ny 
isan-tsokajiny ity kaomisaria any Mandoto ity. Nambaran’ny minisitry ny Filaminam-bahoaka 
natao izao fotodrafitr’asa izao mba hoentina manakaiky kokoa hatrany vahoaka sy hitondra filaminan-tsaina 
hampanjaka ny tany tan-dalàna hisorohana mialoha ny fandikan-dalàna. Velom-bolo indray, araka 
ny mponina ao amin’ny distrikan’i Mandoto amin’izao nahazoana kaomisaria vaovao izao. 



Les commentaires sont fermées. 

