AMBOSITRA – JIOLAHY RAINDAHINY : NOHAMAFISIN’NY FIKAMBANANA MAMPIRAY NY TAMBOHO NY FONJA – MIDI MADAGASIKARA

Betsaka ireo jiolahy raindrahiny no voatana ao amin’ny fonjan ’Ambositra, ka atahorana ny hitsaoka 
ny fotodrafitrasa efa tranainy, fa indrindra ny tamboho. Eo anatrehan’izany dia nanao fangatahana 
avy amin’ny fikambanana mampiray ny tale iraisam-paritry ny fitantana ny fonja ao Fianarantsoa. 

Tontosa ankehitriny ny asa fanamafisana ny tambohon’ny fonja nataon’ny fikambanana Mampiray, 
mitentina 6 tapitrisa ariary. Tonga nanolotra ny asa vita ny 24 novambra lasa teo, ny filoha lefitry 
Antenimieram-pirenena voafidy ao amin’ny faritany Fianarantsoa, Hary Andrianarivo, sady filoha 
mpanorina ny fikambanana Mampiray. Nambran’i Hary Andrianarivo tamin’izany fa izao ezaka nataon’ny 
mampiray izao dia tafiditra ao amin’ny ady amin’ny tsy fandriam-pahalemana, ho fiarovana ny vahoaka. 
Sambany teo amin’ny tantaran’ny fitantana ny fonja eto Fianarantsoa no nisy solombavambahoaka 
fanampiana toy izao”, hoy Rtoa tale iraisam-paritra amin’ny fitantanana ny fonja ao Matsiatra 
izay miandraikitra ny faritra Amoron’i Mania sy Ihorombe, ka nisaotra ny fikambanana mpanao asa 
Mampiray. Tsy nohadinoin’ity tomponandraikitra ambony amin’ny fitantana ny fonja ity ny nanao 
avo ho an’ireo fikambanana isan-tsokajiny mba hifanome tanana amin’ireo ezaka atao amin’ny famerenana 
voafonja ho eo anivon’ny fiaraha-monina, ka anisan’ny manana anjara betsaka amin’izany ny « société 
». 



