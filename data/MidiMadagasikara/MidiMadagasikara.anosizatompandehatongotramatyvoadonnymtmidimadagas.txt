ANOSIZATO : MPANDEHA TONGOTRA, MATY VOADON’NY MÔTÔ – MIDI MADAGASIKARA

Nandriaka indray ny rà teny amin’iny faritra Anosizato iny ny alahady lasa teo. Mpandeha tongotra 
no namoy ny ainy rehefa avy voafaokana môtô. Mazava ho azy fa nianjera ary naratra ihany koa ilay 
kodiaran-droa, saingy tsy naninona intsony rehefa nahazo ny fitsaboana sahazy azy. Teo amin’iny 
avy any amin’ny Fasan’ny karàna iny no nisehoan’ny loza, tokony ho tamin’ny fito ora tany ho any. 
mafy, toy ny avy Ankadimbahoaka avy any ilay môtô. Somary malalaka ihany koa ny lalana tamin’io 
io, raha fantatry ny maro amin’ny resaka fitohanana iny lalana iny, hany ka nanao izay fara-heriny 
tamin’ilay kodiaran-droa ranamana. Tamin’io fotoana io mihitsy koa anefa no nisy mpandeha tongotra 
lehilahy iray manodidina ny 30 taona eo ho eo, niampita tampoka. Tsy vitan’ity mpitondra môtô ity 
nampijanona na niala ilay olona niampita. Voafaoka mafy ity farany ary samy niara-nipitika izy 
saingy ilay voadona no voa mafimafy kokoa, raha ny filazan’ireo nanatri-maso. Vetivety teo moa 
nitangorona ny olona ary samy nitondra azy ireo tany amin’iny toeram-pitsaboana. Noho ny dona 
teo amin’ny lohany sy ny ratra nahazo ilay lehilahy mpandeha tongotra anefa dia namoy ny ainy ity 
nony tonga tany amin’ny hôpitaly. Fantatra fa efa mandray an-tanana ity raharaha ity ireo mpitandro 
tonga nijery ifotony ny zava-nisy teny an-toerana. Ny vatana mangatsiakan’ilay lehilahy kosa 
efa nomena ny fianakaviany, taorian’ny fitsirahana natao azy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

