ANKATSO : NIVAROTRA LASANTSY TANATY TAVOAHANGY, ROALAHY NOSAMBORINA – MIDI MADAGASIKARA

Delegasiona mafonja, nahitàna solon-tena avy eo anivon’ny Sampan-draharaham-panjakana misahana 
akoran’afo (OMH) sy ny mpitandro filaminana no nidina teny Ankatso omaly, rehefa naheno tamin’ny 
loharanom-baovao fa misy olona manao varo-maizina lasantsy sahady. Tra-tehaka teo tokoa ny roalahy, 
mbola nivimbina ireo tavoahangy plastika anakiroa feno lasantsy mitotaly teo amin’ny … telo litatra 
ho eo. Nosamborina avy hatrany izy roalahy ireto ary nentina natao famotorana. Rehefa nangataham-panazavana 
an’io moa ireo tompon’andraikitry ny mpitandro filaminana misahana iny faritra dia nilaza fa 
lasantsy nihoatra tao anaty « reservoir »n’izy ireo izy io ka nokasain’izy ireo hamidy ho an’izay 
». «Mampanofa fiara izy ireo. Nisy mpanjifa saika haka ny fiarany ary nanao ambim-bavana solika 
ireo kanjo tsy raikitra ilay izy ka io nokasain’izy ireo hamidy io ilay ambina solika » hoy hatrany 
fanazavàna azo. Fantatra fa nalefa nandeha ireto olona ireto, rehefa vita ny fakàna am-bavany 
« Nomena fampitandremana am-bava fotsiny izy ireo dia navotsotra omaly ihany ». Marihana fa voararan’ny 
tokoa ny fivarotana an-tsokosoko solika eny an-tsisin-dalana ankoatry ny eny anivon’ny toby 
ara-dalàna, indrindra fa « ho an’ireo izay mety halaim-panahy hanararaotra izao fotoan-tsarotra 
». Mampitandrina mafy azy ireo ity sampan-draharaha ity ary nilaza fa tsy hisy indrafo ho an’ireo 
manao izany. 




















