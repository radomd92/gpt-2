BETROKA : FAMONOANA KANDIDÀ BEN’NY TANÀNA, AHIANA HISY KORONTANA – MIDI MADAGASIKARA

Tsy faly tamin’ny namonoana ny havany, ny fianakavian’ilay kandidà ho ben’ny tanàna avy amin’ny 
Firaisankina tany Ianakafy, maty nisy nitifitra teny an-dàlana tany Bekotra, ny 16 aogositra 
teo, rehefa avy nametraka fitoriana tany amin’ny fitsarana misahana ny ady amin’ny fanjakana 
Toliara nanoloana ny tsy fanarahan-dalàna nisy nandritra ny fifidianana. Raha araka ny loharanom-baovao 
dia atahorana hivadika ady an-trano ilay nahafaty an’i T.R avy ao Sakamahily, satria nanao diabe 
ary mikasa ny hamaly faty ny havany. Noho ny resabe mandeha, ho fiarovana ny ainy, dia nitsoaka namonjy ny tanànan’i Betroka ilay kandidà 
nibata ny fandresena tao amin’ny kaominina Ianakafy; izay tondroin’ny sasany fa namono an’i T.R 
taminy , na dia tsy misy porofo hahazoana mitana an’ ity kandidà ity ho tompon’andraikitra amin’ 
raharaha vono olona izao. Nomarihan’ny loharanom-baovao, fa misy rohim-pihavanana ity kandidàn’ny 
namoy ny ainy ity sy ilay kandidà voasoketa ho namono azy. 




















