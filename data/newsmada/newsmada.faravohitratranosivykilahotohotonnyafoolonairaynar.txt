FARAVOHITRA: TRANO SIVY KILA HOTOHOTON’NY AFO, OLONA IRAY NARATRA | NEWSMADA

Par Taratra sur 05/10/2018 

Nijoalajoala vao maraina ny afo nandritra ny haintrano teny Faravohitra, omaly tamin’ny 4 ora 
30 mn. Trano fivarotana miisa sivy indray kila forehitra. Olona iray naratra teo am-pibatana entana… 

Hatairana ny an’ny olona teny Analakely sy ny manodidina raha nahita ny fijoalajoalan’ny afo vao 
teny Faravohitra Ambany, amin’ny lalana mihazo ny Jirama miakatra mankany Andohalo, nandritra 
firehetan’ireo trano ireo. Tsy nifankahitana ny setroka maintibe. Trano hazo sy trano biriky 
ireto nirehitra ireto. Trano fivarotana enta-madinika, saribao sady trano fipetrahan’ireo 
ihany koa ity nirehitra ity. Araka ny fanazavan’ireo niharam-boina, niainga avy ao amin’ny mpivarotra 
gasy hanokatra tsena vao maraina ny afo satria tsy nahatandrina ny afo narehiny ilay mpanao mofo 
nitarika ny firehetan’ny trano. Nalaky ny fiitaran’ny afo ka niitatra tamin’ireo trano fivarotana 
amin’ny manodidina. Mpihavana avokoa ny ankamaroan’ireo mpivarotra ireo, araka ny fanazavan’izy 
Vokany, olona 30 mahery tsy manan-kialofana noho ity voina tampoka ity. Olona iray kosa naratra 
am-pibatana entana noho ny hatairana sy ny fikoropahana, saingy tsy naninona izy fa avotra soa 
ihany. Samy nanao izay ho afany tamin’ny famoahana ny entana izay azo navoaka ireo niharam-boina. 
tamin’ireo entana no tafavoaka, nisy ireo lasa lavenona ka tsy avotra intsony. “Tsy afaka nanao 
inona na inona izahay fa ny aina aloha no navotana voalohany fa ny entana mbola azo soloina”, hoy 
fanazavan’ny renim-pianakaviana iray. Na teo aza anefa izany, tsy nisy kosa ny aina nafoy, na teo 
ny voina nihatra tamin’ireo niharam-boina. 

Fotoana fohy taorian’ny firehetana, tonga teny an-toerana namono ny afo ny fiaraben’ny mpamonjy 
ka voafehy ara-potoana ihany ny afo. Soa ihany fa nalaky voafehy izany fa saika nahazo ny taribin-jiron’ny 
teo amin’ny manodidina. 

Nifanesisesy hatrany ny haintrano tato ho ato, na tany amin’ny faritra, na teto an-dRenivohitra. 
hatrany no mahatonga ny firehetana, koa aoka samy hitandrina ny tsirairay fa tampoka ny fiavian’ny 
ary patsa iray tsy omby vava rehefa ho avy ny loza, araka ny fomba fiteny izay. 



Les commentaires sont fermées. 

