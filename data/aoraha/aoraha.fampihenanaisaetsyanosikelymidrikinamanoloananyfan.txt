FAMPIHENANA ISA ETSY ANOSIKELY :: MIDRIKINA MANOLOANA NY FANAPAHAN-KEVITRY NY FITONDRANA IREO LOHOLONA • AORAHA

Miha mihenjan-droa ny tady eo amin’ny fitondram-panjakana sy ireo loholona. Omaly vao tonga teny 
Antenimierandoholona ilay didy hitsivolana laharana 2019-006 notapahina nandritra ny filan-kevitry 
minisitra tany Antsiranana, tamin’ny 22 mey lasa teo. Voafaritra ao anatin’io didy io fa noho ny 
ny politikan’ny fitsitsiana dia hahena ho valo amby folo ny isan’ireo loholona raha toa ka telo 
enimpolo amin’izao fotoana izao. Tsy hanaiky an’izany anefa ireo loholona raha araka ny nolazain’ny 
lefitry ny Antenimierandoholona, Benoît Malo, nandritra ny fampiantsoana mpanao gazety nataony, 


“Tsy hiala izahay raha tsy tapitra tanteraka ny fe-potoam-piasanay. Ny lalàm-panorenana no nametra 
isan’ny loholona ho telo amby enimpolo, sady namaritra ny fotoam-piasana ho dimy taona. Tamin’ny 
2016 izahay no napetraka tamin’ny fomba ôfisialy teto, noho izany dia amin’ny taona 2021 izahay 
tokony hiala fa tsy hatao tery vaimanta fotsiny ny fampihenana ny isan’ny loholona. Fanitsakitsahana 
andininy faha-80 ao amin’ny lalàm-panorenana io zavatra kasain’ny fanjakana hatao io”, hoy izy. 











Enregistrer mon nom, mon e-mail et mon site web dans le navigateur pour mon prochain commentaire. 



