FIFIDIANANA BEN’NY TANANA :: HANOHANA AN’NY KANDIDÀ ANDRIANTSITOHAINA NAINA KOA NY RPSD • AORAHA

Miha betsaka ireo resy lahatra. Vonona ny hanohana ny kandidà Andriantsitohaina Naina, izay hiatrika 
fifidianana ben’ny tanàna eto Antananarivo renivohitra, hatao amin’ny 27 novambra ho avy izao 
antoko “Fifandrimbonan’ny sosialy demokrasia” (RPSD), tarihin’ny filohany Andriantsizehena 
Urbain. 

Fiaraha-miasa nanomboka tamin’ny fanohanana an-dRajoelina Andry tamin’ny fifidianana filoham-pirenena 
teo izao hotohizan’izy ireo izao. 

“Matoky azy izahay satria izy dia hanatanteraka tokoa an’ireo fanamby napetrany”, hoy ny fanambaràna 
antoko RPSD naorin’ny filoha am-boninahitra, Marson Evariste, tetsy Antanimena, omaly. Isan’ireo 
handray anjara mavitrika amin’ny fanatanterahana ny fampielezan-kevitry ny kandidà Andriantsitohaina 
ihany koa, araka izany, ity antoko ity. “Fanohana amin-kitsi-po ary tsy mila tambiny no tanterahana”, 
ny tohan-kevitry ny antoko. 









Enregistrer mon nom, mon e-mail et mon site web dans le navigateur pour mon prochain commentaire. 



