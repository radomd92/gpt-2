LALAO MALOTO… • AORAHA

Rahoviana vao hiainan’ny mpanao politika, indrindra ireo mitazona andraikitra sady nanankinan’ny 
ny fitantanana ny fireneny sy ny tanànany, fa soa iombonana no mila mibaiko ny asa ombam-panapahan-kevitra 
amin’izy ireo ? Bahanan’ny fitiavan-tena saroman’ny kajikajy politika hatrany mantsy ny fiandrandrana 
ho amin’ny tsaratsara kokoa eto Madagasikara. Tsy takatry ny saina tsy mitanila na tsapan’ny fo 
ny antony hisakanana ny fanatsarana ny kianjaben’i Mahamasina. Tsy Rajoelina irery no hilalao, 
ary hanararaotra ny fahavitany aoriana ao. Tsy misoratra amin’ny anaran-dRavalomanana ihany 
io ka hoe fananan-dry zareo mianakavy. Raha nahavita ihany koa, tsy maninona fa ataovy ! Aiza ho 
intsony no azo ampiharana an’ilay oha-pitenenana Malagasy izay nanaporofo ny firaisan-kina 
tamin’ny hoe “asa vadi-drano, tsy vita raha tsy ifanakonana” ? Raha mitazana ny zava-misy eto an-drenivohitra 
isika, dia mikorontana izay jerena, maloto izay tazan’ny maso. Tena tsy mahasoa an’Iarivo intsony 
hijanona ho mpanohitra fitondrana foibe lava. Aleo hotsabahan’ny mpitondra izay asa azony atao 
hahasoa ny tanàna e ! Santionany io resaka momba ny fanavaozana ny kianjaben’i Mahamasina io. Efa-taona 
toa tsy mba nisy lalao vanona teto an-drenivohitra, fa ny lalao maloto no manjaka. 









Enregistrer mon nom, mon e-mail et mon site web dans le navigateur pour mon prochain commentaire. 



