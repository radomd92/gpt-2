FAMPISEHOANA TETSY ANTANIMENA : ROMBO TEO AM-PIDIRANA, OLONA 13 NARATRA MAFY VOAHITSAKITSAKA – MIDI MADAGASIKARA

Tomefy olona tokoa ireo fampisehoana sy toeram-pialam-boly rehetra teto an-drenivohitra, omaly 
paka. Vokatr’izay habetsaky ny olona izay, indrindra fa tamin’ireo fampisehoana isan-karazany, 
samy mifandrombaka te hiditra avokoa ny olona. Fampisehoana iray tetsy Antanimena no nisiana 
Olona 11 no voapotsitra sy voahosihosy, teo am-pidirana, izay samy naratra mafy avokoa ary nalefa 
amin’ny hôpitaly Hjra. Vehivavy avokoa no ankamaroany ary ankizy telo tao no kely indrindra tamin’ireo 
izay voa teo amin’ny tongony. Tokony ho tamin’ny 1 ora sy sasany teo, « nifanosika hiditra avokoa 
olona, efa vory marobe teo am-bavahady. Tsy navelan’ireo mpiambina niditra anefa fa nasainy nilahatra, 
efa nilahatra tsara izahay. Tampoka teo, nisy andian’olona marobe anefa, tsy nanaiky fa nanao 
niditra sy nandrava ny fefy vy nentina niaro ireo olona. Nibobosesika ny olona ary taraiky tao aho 
hoy ny fitantaran’i Nantenaina, tovovavy 20 taona, isan’ireo naratra. Voa teo amin’ny tongony 
koa Nantenaina, izay ankoatry ny tongotr’olona marobe niantefa teny aminy, dia mbola nozerain’ilay 
be ihany koa izy. Fifaliana no noeritreretina kanjo eny amin’ny fandrian’ny hôpitaly no niafaran’ireto 
naratra ireto. Ary iza no mahalala raha mety ho takaitra entin’izy mandramaty ny ratra nahazo azy 
fotona io. Amin’ny trangan-javatra tahak’ity niseho tetsy Antanimena ity dia mazàna saika hialan’ireo 
fampisehoana foana ny loza tampoka miseho. Hatraiza anefa ny fandraisan’andraikitra ?Tokony 
ho tafiditra ao anatin’ny kajikajiny anefa ny fifehezana olona marobe toa izao, indrindra fa amin’ny 
fety. Sa ve dia hoe faly amin’ilay hoe tapitra tapakila sy nahazo tombony be fotsiny ? 



