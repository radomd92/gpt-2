AMBODIVONA : FATIN-DEHILAHY HITA TEO AKAIKINA DABAM-PAKO – MIDI MADAGASIKARA

Rangahy iray, izay manodidina ny 40 taona any ho any no hita faty teo akaikina toerana fanariana 
omaly maraina teny amin’iny faritra Ambodivona iny. Tsy fantatra mazava izay nahazo azy aloha 
raha ny nambaran’ireo manodidina. Karazan’ireny olona tsy manan-kialofana fa nanorina trano 
teo akaikin’ity dabam-pako ireny mantsy izy ireo, ary mikarama an-tselika mibata entana eny amin’ny 
taxi-brousse eny. Ny afak’omaly, izany hoe ny alakamisy hariva izy mbola hitan’ireo mponina nivezivezy 
nikarama teny amin’ny manodidina. Omaly maraina anefa dia efa vatana mangatsiaka sisa no nivalampatra 
anatin’ireo korontana baoritra sy “sachet”, izay mba nataony ho hany fonenany. Ireo olona mahafantatra 
no miezaka manafy lamba ny vatany. Ny somary nahagaga teny an-toerana dia voalaza fa efa tamin’ny 
tany ho any, araka ny nambaran’ireo mponina no fantatra fa namoy ny ainy ity rangahy ity. Ny antoandro 
dia mbola io ihany ilay razana fa tsy nisy naka, sy toa tsy nisy mpiraharaha izany. Marihana, hoy 
mpitandro filaminana iray teny an-toerana, fa efa hatramin’ny maraina no nantsoina ny avy ao amin’ny 
haka ny razana, saingy hatramin’io ora nandalovanay teny an-toerana io dia mbola tsy tonga izy 
Izany hoe adim-pamantaranandro maro no efa nitanina andro teo ilay razana, kanefa dia toerana 
be olona mifamezivezy iny toerana iny. Amin’ny fotoana fisian’ny valan’aretina toy izay mianjady 
amintsika izao no tsy tokony hatao ambanin-javatra mihitsy ny fisiana olona maty, indrindra fa 
tsy fantatra mazava izay anton’ny nahafaty ilay olona. Fantatra kosa, araka ny fitantaran’ireo 
teny amin’iny faritra iny hatrany fa efa nisy olona tonga nanondraka fanafody ny manodidina teo, 
nijanona hatreo ihany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

