AMBOHIBAO : ANDIAN-JIOLAHY RAIN-DAHINY, TRATRA NIARAKA TAMIN’NY BASY SY BALA – MIDI MADAGASIKARA

Lehilahy dimy, izay voarohirohy tamina fanafihana mitam-basy, teny amin’iny faritr’ Ambohibao 
iny no saron’ny zandary, ny sabotsy teo. Mbola nahitana basy roa sy bala enina tany amin’ireto andian-jiolahy, 
voalaza fa efa rain-dahiny tanteraka amin’ny fanafihana nanditra ny fisamborana azy ireo. Fanafihana 
teny an-toerana no nahavoarohirohy ireto olona ireto. Niaiky izany rahateo aza ireto andian-jiolahy 
tamin’ny famotorana natao azy, araka ny fampitam-baovao avy tamin’ny zandary hatrany. 

Raha tsiahivina ny zava-niseho, dia nitranga ny harivan’ny 15 aprily lasa teo. Lasibatry ny jiolahy 
ny tsena iray teny amin’iny faritra Ambohibao iny. Naratra tamin’izany ny tompon’ny tsena ary 
iray izay mpivarotra nifanila tamin’izy ireo no namoy ny ainy. « Niroso tamin’ny famotorana ny 
ka efa nisy ny fanaraha-maso natao tamin’ny olona iray antsoina hoe Mainty izay nahiana mafy ho 
nahavanona io heloka io » hoy ny vaovao. Taty aoriana, fantatra fa misy olona iray mpiray tsikombakomba 
Mainty ity, izay fantatra fa mpisoloky sy mpaniraka ireo andian-jiolahy. Tamin’io fotoana io 
nanomana teti-dratsy izy ireo handrobana mpividy fiara iray. « Tao anatin’izany fanaraha-maso 
no nahazoana vaovao milaza, fa misy lehilahy iray hafa atao hoe Radadafara izay manana fiara no 
mivarotra izany ka niantso an’io Mainty io sy ny namany mba hamono sy hangalatra ny volan’ilay olona 
nikasa hividy ny fiara ny tolakandron’ny 29 aprily 2017 teo, teny amin’ny 67Ha. Tokony ho tamin’ny 
antoandro, dia niroso tamin’ny fisamborana ireo olona enina efa nikononkonona tao anatin’ilay 
mody namidy ny zandary. Voasambotra ny dimy tamin’izy ireo ary tafaporitsaraka kosa ny iray » hoy 
fampitam-baovao. Tamin’ny famotorana natao azy ireo no niaiken’izy ireo tsara, fa izy ireo no 
tamin’ilay fanafihana teny Ambohibao. Ary tsy vitan’izay fa saika mbola hikasa hanafika olona 
hafa koa izy ireo ny harivan’ny nahatrarana azy ireto. Eo anatrehan’izany moa, « ny zandarimariam-pirenena 
manentana hatrany ny mponina mba tsy hisalasala hilaza avy hatrany ny toe-javatra mampiahiahy 
eny amin’ny fiarahamonina eny mba hisorohana ny asan-jiolahy ». Ireo olon-dratsy voasambotra 
kosa dia fantatra efa natolotra ny Fampanoavana, omaly. 




















