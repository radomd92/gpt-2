ANDRASO EO... • AORAHA

Miakatra, miakatra ihany, miakatra hatrany! Tsy misy raha manjary eto Madagasikara afa-tsy ny 
vidim-piainana isan’andro vaky. Mirehareha ery ny mpitondra fa nahavita fotodrafitrasa maro 
amin’ny firenena. Amin’izao andro vitsy sisa ananany azy izao aza dia mbola hihazakazahana fatratra 
fanamboarana na fanarenana ireo fotodrafitrasa tsy nisy mpikitika firy tao anatin’ny taona vitsy. 
mba manao ahoana kosa ny sosialim-bahoaka? Tsy misy mpiraharaha intsony satria efa tsy manam-potoana 
izany intsony ny Filoham-pirenena, ankehitriny. Fanomanana ny fifidianana izao no malaza ka 
any no ifantohan’ny saina, angamba. Lainga marivo tototra raha izany hoe tena hitsinjo vahoaka 
Angadin’ireo mpanao politika io. Izao miakatra ny vidin-tsolika, misondrotra ny vidim-piainana, 
tsy misy ny vahaolana. Asa, mety hiandry ny mpitondra vaovao indray ve? Tsy maintsy atao raikipohy 
mandritra ny fampielezan-kevitra indray izao ny fanatsarana ny sosialim-bahoaka eto Madagasikara 
rehefa azo ny toerana dia eo isika mianakavy no raisina. Marary ny vahoaka, lasa sorona ny fanabeazana, 
ny tsy fandriampahalemana, mihalalina ny fahantrana ary tsy ahitam-panafany ny fanatsarana 
lafiny fahasalamana…Afaka ho aiza anefa ny valalabemandry fa dia miandry ny rariny eto foana e! 









Enregistrer mon nom, mon e-mail et mon site web dans le navigateur pour mon prochain commentaire. 



