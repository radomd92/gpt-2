FIFIDIANANA DEPIOTE :: MARISARISA AMIN’NY FANATERANA NY ANTONTAN-TARATASY IREO TE HO KANDIDÀ • AORAHA

Mbola maka bahana. Telo andro izay no lasa, nefa mbola vao iray monja no kandidà maniry hiatrika 
fifidianana depiote hatao tamin’ny 27 mey 2019 izao nanatitra ny antontan-taratasiny teny amin’ny 
mpanara-maso ny filatsahan-kofidiana (OVEC) manerana an’i Madagasikara. Araka ny vaovao azo 
amin’ny Vaomieram-pirenena mahaleo tena misahana ny fifidianana (CENI) dia kandidà iray tao 
faharoa no hany nanatanteraka an’izany hatramin’ny omaly hariva. Ny alarobia lasa teo io kandidà 
no nanatitra ny antotan-taratasiny. « Mihisatra tanteraka ny fanaterana ireo antontan-taratasy 
amin’ny firotsahan- kofidiana depiote. Maro ireo antony fa hatreto aloha dia mbola betsaka hatrany 
mikaikaika amin’ny resa-bola. Tsy vitsy ihany koa ny tsy mahalala ny tena tokony ho ataony », hoy 
tompon’andraikitry ny OVEC ao Antananarivo Atsimondrano. « Isaky ny amin’ny dimy ora hariva izahay 
maka ny vaovao rehetra eny anivon’ny OVEC manerana ny Nosy. Tsy mbola nisy ny nametraka ny antontan-taratasy 
ankoatra an’io kandidà iray any Antsirabe faharoa io hatreto. Marobe ireo maka ny momba ireo taratasy 
izay ilaina sy ny manontany ny modely izay ampiasaina amin’ny antontan-taratasy rehetra. Misy 
koa ireo manatitra antontan-taratasy, saingy tsy feno ka voatery averina izy ireo hameno ny taratasiny», 
indray i Thierry Rakotonarivo, filoha lefitry ny Ceni, omaly. 











Enregistrer mon nom, mon e-mail et mon site web dans le navigateur pour mon prochain commentaire. 



