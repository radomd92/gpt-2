AFO SENDIKALY : HITORY IZAY MAMPIASA NY ANARANY NY ADMINISTRATERA SIVILY | NEWSMADA

Par Taratra sur 13/05/2016 

Nahitsy ny tenin’Atoa Raholiniarivo Solonavalona Paolo Emilio, mpitondra tenin’ny administratera 
omaly tamin’ny mpanao gazety, teny amin’ny toeram-piasany eny Antanimora, fa tsy misy avy amin’izy 
ny mandray anjara amin’ny hetsiky ny Afo sendikaly. “Misy ny mampiasa ny anaran’ny vondron’ny 
sivily amin’ireo olona mpanao fihetsiketsehana ireo. Sahin’ny sasany ny miteny amin’ny anaran’ny 
ivondronanay, kanefa tsy avy aminay izany. Hitory izahay manoloana izany”, hoy izy. Araka ny fanazavany, 
mpikambana ao amin’ny Ceni ny filohan’ny sendikan’ny administratera sivily, ary tsy mbola nisy 
nisolo azy teo amin’ny toerany, ka tsy azon’iza na iza ampiasaina ny anaran’ny sendika. “Fisandohana 
izany araka ny lalàna andininy 258 ka hatramin’ny 261 ao amin’ny fehezan-dalàna famaizana”, hoy 
fanamafisana. Milaza ity farany fa raha mitohy ny ataon’ireo olona milaza ho sendikan’ny administratera 
hotorin’izy ireo tsy misy hatak’andro. “Miasa ho an’ny fanjakana ny administratera sivily fa 
manongam-panjakana. Avy aminay rahateo ny praiminisitra ka miasa izahay”, hoy izy. 



Les commentaires sont fermées. 

