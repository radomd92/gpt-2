TSY FANJARIAN-TSAKAFO MAHERY VAIKA: EFA MIHENA NY ANKIZY MANATONA NY CRENI | NEWSMADA

Par Taratra sur 11/09/2018 

Telo amin’izao fotoana izao ny ankizy raisina an-tanana ao amin’ny fandraisana zaza tratran’ny 
fanjarin-tsakafo mahery vaika ao amin’ny Creni eo anivon’ny CHRR Ambovombe. Amin’ny ankapobeny, 
isam-bolana ny ankizy tonga manatona ny Creni noho ny tsy fanjarian-tsakafo. « Azo ambara fa nihena 
isan’ny zaza tonga satria efa manana Crenas avokoa ny CSB 23 ho an’ny distrikan’Ambovombe ka voaray 
ara-potoana avokoa ireo tsy salama », hoy ny lehiben’ny sampandraharaha Creni sy mpitsabo ankizy 
amin’ny CHRR, ny dokotera Magnirisoa Vily Paubert. Zaza voan’ny tsy fanjarian-tsakafo mahery 
sady lalim-paka miaraka amin’ny vatana mibinabina ny roa amin’izy ireo i Manamagnolaka sy i Manamiasy, 
zazalahikely 4 taona sy 5 taona. Mahatratra 10 andro ny faharetan’ny fitsaboana ary mody any an-trano 
arahi-maso eny anivon’ny Crenas indray ilay zaza avy eo. 

Nanomboka ny fiandohan’ny taona no ho mankaty, 20 ny tranga tazo niseho, roa ny ankizy namoy ny ainy 
ny aretina tazo mahery. Mbola betsaka ireo tsy manatona ny hopitaly vokatry ny fanompoana sampy 
ka rehefa sarotra vao entin’ny havany eny amin’ny tobim-pahasalamana. 74 ny CSB ao anatin’ny faritra 
: Ambovombe, Beloha, Tsihombe ary Bekily. 



Les commentaires sont fermées. 

