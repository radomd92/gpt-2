VALPINSON TOAMASINA: TRATRAN’NY POLISY ILAY IVOARIANINA MILAZA FA MAHAY MAMPITOMBO VOLA | NEWSMADA

Par Taratra sur 22/01/2019 

Saron’ny polisin’ny Fip ao Toamasina, ny alahady 20 janoary 2019 teo, ny teratany ivoarianina 
hoe Dallah iray, misoloky milaza mahay mampitombo vola. Teo am-pisolokiana tao amin’ilay tranombarotra 
ao Valpinson izy no tonga ny polisy naka azy. Raha ny fampitam-baovao avy amin’ny polisy, tonga 
amin’ity mpamongady ity ilay Ivoarianina izay tsy manana taratasy ahafahany mijanona eto Madagasikara 
Nifampiresaka tamin’ilay tompon’ny tranombarotra izy ary nilaza fa hoe manam-bolabe ary afaka 
momba ny fampandehanana ny asa ao amin’ilay tranombarotra. Nivadika resaka fampitomboana vola 
izany taorian’izay. Naka ohatra mihitsy izy ary nampiseho fa raha vola tena izy 20 tapitrisa Ar, 
60 tapitrisa Ar rehefa anaovany fombafomba rehetra momba ny fampitomboana vola. Mody resy lahatra 
tompon’ilay tranombarotra kanefa efa fantany fa misoloky ilay teratany ivoarianina. Nametraka 
niaraka tamin’ny polisin’ny Fip ilay tompon’ny tranombarotra. Noraisim-potsiny ilay Ivoarianina 
Niaiky ny heloka vitany izy nandritra ny famotorana nataon’ny polisy ary nilaza fa monina eto Antananarivo, 
tsy manana taratasy amin’ny ahafahany mipetraka eto Madagasikara. Misoloky isaky ny faritra 
kosa anefa izy ary ity resaka fisolokiana ity ny fidiram-bolany, raha ny fanazavany nandritra 
famorotana nataon’ny polisy azy. 



Les commentaires sont fermées. 

