MPIASAM-PANJAKANA MANAO FAMPIELEZAN-KEVITRA : HO HENTITRA AMIN’NY FAMPIHARANA NY LALANA NY DFP

« Fidirana am-ponja 2 hatramin’ny 6 taona, lamandy mitetina 1 000 000Ar hatramin’ny 5 000 000Ar 
miandry ireo mpiasam-panjakana manao fampielezan-kevitra miaraka amin’ny kandida mpilatsaka 
». Fantatra ireo nandritra ny valan-dresaka nataon’ny DFP « Développement, Fraternité, Paix 
» tamin’ny mpanao gazety ny marainan’ny alatsinainy 24 septambra lasa teto Antsirabe. Ity rantsana 
ity dia nahazo fahazoan-dalana ho mpanara-maso ny fizotra ny fifidianana avy amin’ny CENI araka 
didim-panjakana laharana 072/CENI/2018 ny 12 avril 2018, ary mifantoka amin’ny fanaraha-maso 
ny mpiasam-panjakana no hiandraiketany mandritra ny fampielezan-kevitra. Tsy tokony hiandany 
amin’iza na amin’iza, ary tsy tokony handray anjara amin’ny fampandaniana kandida na inona na 
lokony sy antoko misy azy ireo mpiasam-panjakana rehetra sy ireo mpiasan’ny vondrom-bahoakam-paritra 
Olom-pirenena anefa izy ireo ary manana ny safidiny tanteraka fa tsy tokony hita taratra eny amin’ny 
ataony ny safidiny. Torak’izany ihany koa, tsy azo atao ny mampiasa ny fitaovam-panjakana rehetra 
ny fampielezan-kevitra n’inoninona mety ho endriny. Tafiditra amin’izany ireo fiaram-panjakana, 
fanamafisam-peo, sns. Hiezaka hitety ny faritra 22 izy ireo hanapariaka izao andraikiny izao. 
fiasany ny hametraka rantsa-mangaika isaka ny distrika ary misokatra amin’ny olom-pirenena 
amin’ny fitaovan-tserasera maro isan-karazany. Ny fakana ny sary amin’ny tranga miseho no porofo 
tsapain-tanana hoentin’izy ireo mampiakatra amin’ny ambaratongam-pahefana mahefa afaka mitsara 
raharaham-pifidianana. Aorian’ny Antsirabe dia mbola hitety faritra maro ny DFP izay tarihin’ny 
RATOLONJANAHARY Maharavo dit Doudou. Teo am-pamaranana dia nohamafisiny ihany koa ny tsy tokony 
sarin’ny Filoham-pirenena teo aloha intsony eny amin’ny biraom-panjakana. 



