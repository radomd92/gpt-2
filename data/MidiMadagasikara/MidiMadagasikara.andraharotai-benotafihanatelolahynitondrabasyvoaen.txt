ANDRAHARO :TAXI-BE NOTAFIHANA TELO LAHY NITONDRA BASY, VOAENDAKA AVOKOA NY MPANDEHA – MIDI MADAGASIKARA

Vola aman’hetsiny maromaro no lasan’ireo olon-dratsy niaraka tamina fitaovana sarobidy sy ny 
mpandeha rehetra, alakamisy lasa teo, tetsy Andraharo. 

Efa mampiteny ny moana mihitsy ny tsy fandriampahalemana eto amintsika … Izay sisa no hany azon’ity 
fiara mpitatitra notenenina, raha nitantara ny zavatra nanjo ny fiarany sy ireo mpandeha tao anatiny 
alina tokony ho tamin’ny fito ora sy sasany tany ho any. Taxibe iray mampitohy an’Analakely sy Ambohijanahary 
lasibatry ny asan-jiolahy tamin’io fotoana io, raha iny izy nitondra olona handeha hody iny, teo 
Raha ny zava-nitranga : telo lahy izy ireo no tao anaty fiara, toy ireny mpandeha rehetra ireny. 
tonga teo akaikina toby fivarotan-dasantsy iray teny an-toerana izy ireo no nilaza ny hiala. Nijanona 
izany ny fiara. Raha vao nijanona anefa, dia namoaka basy tany am-balahany avy izy ireo ary nandrahona 
hatrany ny mpanampin’ny mpamily taoriana. Ny iray kosa nanatona avy hatrany ny mpamily sy nanambana 
azy teo amin’ny lohany. Ny vola tany amin’izy ireo avy hatrany no notakian’ireto olon-dratsy ireto. 
vitan’izay anefa, fa ny iray tamin’izy ireo dia nanendaka ireo mpandeha rehetra tao anatin’izany 
izany, izay efa somary vitsivitsy ihany moa noho ny andro efa madiva ho alina. Lasa avokoa teo na 
vola na ny sakaosy, pôketra ary finday maromaro. Vao azon’ireo olon-dratsy izay notadiavina dia 
izy ireo nitsoaka nihazo elakelan-trano maromaro teny an-toerana. Taorian’izay vao afaka niantso 
ireo voatafika. Nandray an-tànana ny raharaha avy hatrany moa ireo tompon’andraikitry ny filaminana 
efa mandeha ny fikarohana ireo olon-dratsy. 




















