FANOHERANA FIFIDIANANA :: FAMPIELEZAN-KEVITRA HAFA KELY NY AN’IREO SOLONTENAN’NY KANDIDÀ ROA AMBY ROAPOLO • AORAHA

Nidina an-kianja. Hafa kely ny endrika fampielezan-kevitra ataon’ireo kandidà manohitra ny 
amin’ny fifidianana ratsy karakara. Teny amin’ny kianjan’ Ambohijatovo no naneho hevitra nizara 
ahiahiny momba ireo lesoka manodidina ny fanomanana ny fifidianana filoham-pirenena ireo solontenan’ny 
miisa roa amby roapolo, mitaky ny fanavaozana ny lisi-pifidianana. 

Nambaran-dRandria-manantsoa Tabera, izay kandidà amin’ny fifidianana filoham-pirenena hotanterahina 
7 novambra ho avy izao fa « mifono endrika fangalaram-bato sahady ny firafitry ny lisi-pifidianana 
navoakan’ ny Vaomieram-pirenena mahaleo tena misahana ny fifidianana (Ceni) ka tsy tokony ho 
ampiasaina ». 

Isan’ireo nitarika ny hetsika teny an-toerana ihany koa ny kandidà Fanirisoa Ernaivo, izay nitanisa 
lesoka samihafa manodidina ny fikarakarana ny fifidianana. Kandidà enina no nifandimby naneho 
teny an-toerana. Samy nanambara ny amin’ny tokony hanemorana ny fifidianana sy ny fandravana 
Ceni izy ireo. Na izany aza, tsy nohadinoin’izy ireo ny nampahafantatra ny laharany ao anatin’ny 
tokana hampiasaina amin’ity fifidianana filoham-pirenena ity. 









Enregistrer mon nom, mon e-mail et mon site web dans le navigateur pour mon prochain commentaire. 



