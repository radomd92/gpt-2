“RAHARAHA KIDNAPPING ARNAUD SY ANNIE”  : 30 TAMIN’IREO 75 VOAROHIROHY NO NIATRIKA NY FITSARANA OMALY | NEWSMADA

Par Taratra sur 26/09/2017 

Raikitra tsy raikitra, efa herintaona sy tapany aty aoriana! Saika nahemotra indray ny fitsarana 
raharaha fakana an-keriny an’i Arnaud sy Annie tany Toamasina, omaly teny amin’ny fitsarana Anosy. 

Saika nisy indray ny sakana noho ny fitokonan’ireo mpitsara mpanampy ao amin’ny fitsarana ady 
bevava (CCO) omaly iny. Ireto farany izany nanararaotra ny fisian’ity raharaha goavana ity nanehoana 
fitakiany ny tambin-karaman’izy ireo taona 2012 no ho mankaty. 

Ny hariva anefa, raikitra ihany ity fitsarana ny raharaha fakana an-keriny ity. Araka ny vaovao 
an-toerana, olona 30 amin’ireo 75 tafiditra amin’ity fakana an-keriny ity no niatrika fitsarana. 
tamin’ireo, raha ny fanononana teny aloha ny polisy maromaro, mpandraharaha ny fonja, mpamily 
fiara nitondra an’i Arnaud sy Annie. Anisan’ny voatonona ihany koa ramatoa Stéphanie. Ity farany 
anisan’ny atidoha tamin’ity raharaha ity. 

Nisy ihany koa ny mpitsara tafiditra tamin’ity fakana an-keriny ity izay voatonona ihany koa ny 
saingy tsy teny an-toerana ny tenany. Marihina fa efa nisy olona 40 nahazo fahafahana vonjimaika 
raharaha ity. Nisy ny efa naiditra am-ponja vonjimaika tany Tsiafahy, Arivonimano, Antanimora… 

Nifarana ny hariva ny fihainoana ny ampahany voalohany tamin’ireto olona ireto. Hitohy, anio, 
raha tsy misy ny fiovana. Tsy mbola voaresaka ihany koa ny momba ireo basy Kalachnikov miisa efatra 
tamin’ny bala marobe sarona nandritra ny fikarohan’ny mpitandro filaminana ireo mpanao kidnapping 
Toamasina. Mbola misy ihany ny olona karohina amin’ity fakana an-keriny ity. Andrasana anio ny 
fitsarana ny raharaha. 



Les commentaires sont fermées. 

