TANY IKALAMAVONY  : TAKSIBOROSY NOTAFIHIN’NY JIOLAHY, VOATIFITRA NY MPAMILY | NEWSMADA

Par Taratra sur 26/10/2016 

Maty voatifitra teo amin’ny tendany ny mpamilin’ilay taksiborosy 4×4 notafihin’ny jiolahy nirongo 
mahery tao Ikalamavony, omaly maraina. Lasan’ireo jiolahy ny vola sy ny entan’ny mpandeha rehetra… 



Maty tsy tra-drano noho ny tifitra nahazo azy teo amin’ny tendany ny mpamilin’ilay taksiborosy 
fanafihan-jiolahy tao Ikalamavony ity. Araka ny fampitam-baovao voaray avy any an-toerana, 
4×4 taksiborosy iray hihazo an’i Fitampito ity niharan’ny fanafihan-jiolahy nitondra basy mahery 
ity. Vao 5 km miala an’Ikalamavony no nitrangan’ny fanafihana. Tsy afaka nanao na inona na inona 
mpandeha rehetra tao anatin’ilay taksiborosy satria tampoka ny fitrangan’ny fanafihana. Fantatra 
fa nisy mpitandro filaminana nanao fanamiana sivily iray nandeha tamin’ity fiara taksiborosy 
saingy tsy nitondra basy izy tamin’io fotoana io. Voaroban’ireo jiolay avokoa ny entan’ireo mpandeha 
anaty taksiborosy. Lasa nitsoaka avy hatrany kosa ireo jiolahy rehefa nahazo izay nilainy. 

Fa niharan’ny fanafihan-jiolahy nitondra fitaovam-piadiana koa ny taksiborosy iray avy Soavinandriana, 
vao maraimbe tao Soamahamanina. Tampoka koa ny fanafihana satria efa nandrasan’ireo jiolahy 
fandalavon’ilay taksiborosy. Voalaza fa taksiborosy voalohany niainga avy any Soavinandriana 
voatafika ity. Tsy nisy kosa ny aina nafoy fa lasa daholo ny vola sy ny entan’ny mpandeha rehetra. 
faritra malaza amin’ny fanafihan-jiolahy iny RN 1 mihazo an’i Tsiroanomandidy iny, ankoatra 
RN 7. Tokony hojerena akaiky ny fiarovana ny ain’ireo mpandeha taksiborosy mivezivezy amin’iny 
iny. 



Les commentaires sont fermées. 

