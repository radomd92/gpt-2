FINOANA KATÔLIKA ANY MAHAJANGA :: HORAISIN’NY MPINO AMIN’NY FOMBA MANETRIKETRIKA MGR GUSTAVO BOMBIN ESPINO • AORAHA

Iray volana aty aoriana. Horaisin’ireo mpino katôlika any Mahajanga amin’ny fomba manetriketrika, 
ny alahady 16 desambra ho avy izao, ny Administratera apôstôlika hitantana ny Diosezin’i Mahajanga 
Monsenera Gustavo Bombin Espino. Hisolo ny monsenera Rakotondrajao Victor, Evekan’i Mahajanga, 
nodimandry vao tsy ela akory izay ity Evekan’i Maintirano ity. Tamin’ny 13 novambra lasa teo izy 
nahazo ny fanendren’ ny Papa François azy. 

Mialoha izao fandraisan’ ny mpino katôlika azy izao dia efa nisy ny fihaonany voalohany tamin’ireo 
any an-toerana, toy ny Lehiben’ ny Faritra Boeny, Saïd Hamad Jaffar, afak’omaly. 

Porofon’ny fifankahazoana sahady teo amin’ny Lehiben’ny Faritra sy ity Eveka hitantana ny Diosezin’ 
Mahajanga ity ny nandraisan’izy mivady miaraka azy tao amin’ny lapan’ny faritra. “Tsy honina 
Mahajanga aho saingy kosa handalo hitsidika matetika”, hoy ny monsenera Gustavo Bombin Espino, 
ny Lehiben’ny Faritra mivady. 

Mbola nihaona tamin’ireo fikambanan-drelijiozy maro ny Monsenera Gustavo Bombin Espino, omaly 
afak’omaly. 









Enregistrer mon nom, mon e-mail et mon site web dans le navigateur pour mon prochain commentaire. 



