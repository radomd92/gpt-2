SAMBO MPITONDRA MPIZAHA TANY : HIVERINA NY 06 NOVAMBRA IZAO NY SAMBO “COSTA” SY NY SAMBO “AIDA BLUE” – MIDI MADAGASIKARA

Isan’ny niteraka fahakiviana tamin’ireo mpisehatra amin’ny fizahan-tany teto Toamasina ny 
sambo “Costa” ny fitsidihany an’i Madagasikara, indrindra ny teto Toamasina, satria mamelona 
maro ny fandalovan’ity sambo mpitondra mpizaha tany ity mandritra izany, noho ny vokatry ny areti-mandoza 
teto amintsika. Raha ny fanazavana azo izay mbola tsy niova hatreto aloha dia hiverina ny 06 novambra 
ny fandalovan’ity sambo mpitondra mpizaha tany ity, ka ny sambo “Costa Néo-Victoria” no ho avy 
izany, izay tsy hifarana raha tsy ny 12 martsa 2019 izany, izany hoe hanao fitsidihana in-17 an’i 
ity sambo mpitondra mpizaha tany ity ka mpizaha tany manodidina ny 17.000 eo izany no hitsidika 
Toamasina mandritra izany, satria manodidina ny 1.000 eo hatrany no entin’ity sambo be ity isaky 
tonga eto Toamasina. Ankilan’ny sambo Costa ity dia ho avy hifandimby aminy koa ny sambo “Aida Blue” 
sambo manokana mpitondra mpizaha tany teratany alemana fotsiny, izay hanao in-17 hitondra mpizaha 
eto Toamasina ihany koa. Ankoatra izay dia tsy ny eto Toamasina ihany no handalovan’ireo sambo 
mpitondra mpizaha tany ireo, fa eo koa ny ao Nosy be sy Antsiranana. 




















