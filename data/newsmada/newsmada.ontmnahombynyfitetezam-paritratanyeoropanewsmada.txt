ONTM: NAHOMBY NY FITETEZAM-PARITRA TANY EOROPA | NEWSMADA

Par Taratra sur 08/02/2019 

Manamafy ny fisarihana ny mpizahatany any Frantsa ny ONTM. Karohina koa anefa ny mpizahatany hafa, 
ny avy any Alemaina, hanatsarana ity sehatry ny fizahantany ity. 

Nitety tanàn-dehibe fito any Eoropa ny Ofisim-pirenena misahana ny fizahantany eto Madagasikara 
ny faramparan’ny volana janoary teo. Mitotaly 143 ny orinasa mpikarakara mpizahatany (agence 
voyages) sy mpanao gazety vahiny nihaona tamin’ny ONTM sy ny mpikarakara mpizahatany malagasy 
folo tamin’ny tanàn-dehibe telo any Alemaina (i Hambourg, i Berlin, i Frankfort), ny 22, 23 ary 
janoary, ary tanàn-dehibe efatra (i Marseille, i Lyon, i Nantes, i Paris), ny 29,30 ary 31 janoary 


Miisa 72 ny mpikirakira mpizahatany any Alemaina, nampahafantarina ny toerana azo tsidihina 
Madagasikara. Teo koa ny tolotra samihafa omen’ny matihanina malagasy ka anisan’izany ny kaompaniam-pitaterana 
habakabaka. Miisa 71 kosa ny any Frantsa, nahitana mpikirakira mpizahatany sy mpanao gazety. 

Tapakila maimaimpoana 

Nisy lalao tombola nokarakaraina ka anisan’ny loka ny fanomezana tapakila Paris-Tanà-Paris 
zotra anatiny Tanà-Toliara-Tanà, Tanà-Morondava-Tanà. Misy koa ny fivahiniana mandritra ny 
alina, any Toliara, any Nosy Be, any Taolagnaro, ary any Morondava. 

Nanohana amin’ny vola ity fitetezam-paritra ity ny Vondrona eoropeanina (UE), tafiditra ao anatin’ny 
hampiroboroboana ny sehatra tsy miankina malagasy (Procom). 

Antenaina fa hitondra aina vao ny tontolon’ny fizahantany eto Madagasikara ity fitetezam-paritra 
Maro anefa ny sehatra mila hatsaraina mifandraika amin’izany, toy ny lafiny tsy fandriampahalemana, 
angovo, ny lalana, sns. 

Njaka Andriantefiarinesy 

Les commentaires sont fermées. 

