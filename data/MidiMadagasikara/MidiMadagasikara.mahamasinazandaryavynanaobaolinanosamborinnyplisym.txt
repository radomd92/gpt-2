MAHAMASINA : ZANDARY AVY NANAO BAOLINA, NOSAMBORIN’NY PÔLISY – MIDI MADAGASIKARA

Nirefodrefotra ny basy teny Mahamasina ny zoma alina lasa teo. Samy nihoron-koditra avokoa ireo 
rehetra teny amin’iny faritra iny, raha ny fantatra hatrany. Voalazan’ny avy ao amin’ny pôlisy 
nisy hetsika nataon’ny avy amin’ny pôlisy misahana ny heloka bevava teny amin’io toerana io, hisambotra 
mahery vaika, voalaza fa nitondra basy. Tonga teny avokoa ireo sampana rehetra miady amin’ny asan-jiolahy 
vaika avy ao amin’ny polisim-pirenena raha ny loharanom-baovao hatrany. Avy hatrany izy ireo 
nanapoaka basy sy nampanasa ireo olona rehetra nanao zoma mahafinaritra teny an-toerana, hihohoka 
tany. Tovolahy maromaro, niisa teo amin’ny 20 teo no niantefan’ity fisamborana mahery vaika teny 
ity. Nisy tamin’izy ireo no voadaka sy niharan’ny herisetra, raha ny vaovao voaray hatrany. Ankevitry 
diso loharanom-baovao angamba ireto mpitandro filaminana tonga masiaka ireto. Raha ny fantatra 
dia ekipana zandary, mpanao volley, avy nanao fanazaran-tena tao Betongolo ireto olona nosamborina. 
nanao fanamiana izy ireo. Nisy ihany koa ny olona sivily niaraka taminy saingy niaraka voasambotra 
ihany koa. Fantatra fa efa nanazava sy niezaka nampiseho karatra maha-zandary azy ireo ihany izy 
saingy tsy norarahian’ireto mpisambotra jiolahy, raha ny loharanom-baovao hatrany. Ary dia 
natao fanadihadiana teny Anosy. Araka ny fantatra dia efa nandefa iraka nijery ny zava-misy teny 
ny lehiben’ireto mpitandro filaminana « voasambotra » ireto saingy mbola nentina ihany izy ireo. 
vita mihitsy anefa ny raharaha ary tsy navotsotra ireto zandary ireto raha tsy tonga tany amin’ny 
nitondrana azy ireo ilay lehibeny nifanazava tamin’ireo mpisambotra. Hita ihany koa fa tsy nitombina 
ny vesatra nisamborana ireto ekipana volley-n’ny zandary ireto, raha ny fanazavana azo hatrany. 



