ASAN-JIOLAHY :: EFA-DAHY NISARON-TAVA SADY NIRONGO BASY NANAFIKA FIVAROTANA • AORAHA

Notafihin’ny lehilahy efatra nisaron-tava, nitondra basy poleta sy sabatra, ny fivarotana sady 
fonenana teny Anosipatrana, omaly, tokony ho tamin’ny telo ora maraina. Voaroban’izy ireo ny 
vitsivitsy tao an-tsena niaraka tamin’ny vola fito hetsy ariary. 

Nieren-doza ny tompon-trano satria afaka niafina an’ ireo olon-dratsy. Amoron-dalana voafefy 
lehibe ity fivarotana enta-madinika eny Anosipatrana lasibatry ny olon-dratsy ity. Nihanika 
ireo jiolahy efatra. Tsikaritry ny tompon-trano ny fahatongavan’izy ireo. «Niafina tany ambony 
ny olona rehetra tao an-trano. Nandraoka izay nilainy rehetra izy efa-dahy. Nony efa hivoaka izy 
vao sahy niantso vonjy ny tompon-trano. Nirifatra nandositra niaraka tamin’ny entana ireo jiolahy», 
ny tatitra voarain’ny polisy eny Ilanivato. 

Nifanena tamin’ny polisy nanao fisafoana, taorian’izay, ireo olon-dratsy. Nifanenjehana iretsy 
saingy tsy nisy tratra. Efa nanatona teny amin’ny biraon’ny polisy nikarakara ny fitoriana ny 
Saika nahazo vahana ny tsy fandriampahalemana eny Anosipatrana sy ny manodidina, tato ho ato, 
ny fitantaran’ ny mponina eny an-toerana. Vao tamin’ny alakamisy lasa teo no nitrangan’ilay fanafinana 
nihatra tamina fiara nitondra mpanao gazety. 

«Efa misy ny lamina asa ataonay itandroana ny fandriam -pahalemana ety amin’ny faritra iadidianay. 
ny isan’ny polisy miasa ety. Ankoatra ny vaky trano sy ny fanafihana dia ny adiady arahina famonoana 
tena betsaka », hoy ny polisy eny Ilanivato Anosipatrana. 











Enregistrer mon nom, mon e-mail et mon site web dans le navigateur pour mon prochain commentaire. 



