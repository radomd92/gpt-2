EFA SAIKA HANAINGA TENY IVATO… : FITO VAVY SAIKA HAONDRANA HAMPANAMBADIANA ANY SINA | NEWSMADA

Par Taratra sur 21/10/2017 

Voasambotry ny polisy avy ao amin’ny “Service central des enquetes spécialisées” teny amin’ny 
iraisam-pirenena Ivato, ny alarobia lasa teo ireo tovovavy fito halefa hampanambadiana sinoa 
Guangzhou Sina. Vidiana mihitsy ireto tovovavy Malagasy ireto… 



Fantatra nandritra ny famotoran’ny polisy fa hampanambadiana sinoa izy ireo rehefa tonga any 
Sina. Nohamafisin’ny polisy eo anivon’ity sampandraharaha ity hatrany fa vehivavy Malagasy 
monina any Sina no tena atidoha mikotrika izao fivarotana tovovavy Malagasy izao halefa any Sina. 
manana mpiray tsikombakomba aminy eto Madagasikara ireto vehivavy Malagasy roa mpivarotra olona 
ka voasambotry ny polisy tamin’io fotoana io taorian’ny vela-pandrika ny tovolahy roa mpiara-miasa 
ireo. Ny tovolahy iray amin’izy ireo dia voalaza fa mpikarakara ny pasipaoro sy ny “visa”-n’ireo 
handeha ireo. Ny iray kosa mpampian-trano azy ireo eto Antananarivo mandra-pahatonga ny fotoana 
hihazo an’i Guangzhou. Mbola tratra tao an-tranon’ity farany ireo tovovavy miisa telo hafa izay 
tonga avy any Sambava ka nokasaina haondrana any Sina. Nilaza ireto tovolahy ireto nandritra ny 
polisy fa maro ireo tovovavy Malagasy efa nalefan’izy ireo hanambady sinoa any Sina. Misy amin’ireo 
anefa no mitaraina amin’ny ray aman-dreniny aty Madagasikara noho ny fampijaliana mahazo azy 
any satria toy ny entam-barotra izy ireo rehefa tonga any noho izy ireo amidy amin’ny Sinoa. Ny vola 
amin’izany anefa mijanona ho an’ireo mpandefa sy ny mpanafatra fotsiny ihany. 

Tsy lany ketrika mihitsy ireo mpanao tambajotra. Rehefa tsy nahita irika tany amin’ny fandefasana 
hiasa any amin’ny tany Arabo, manjaka indray ny fivarotana tovovavy hampanambadiana ny kelimaso. 



Les commentaires sont fermées. 

