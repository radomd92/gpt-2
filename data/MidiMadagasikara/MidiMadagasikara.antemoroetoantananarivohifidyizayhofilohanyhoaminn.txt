ANTEMORO ETO ANTANANARIVO : HIFIDY IZAY HO FILOHANY HO AMIN’NY 4 TAONA MANARAKA – MIDI MADAGASIKARA

Ny 27 Aogositra izao manomboka amin’ny 12 ora antoandro, eny amin’ny Kolejy Saite-famille Mahamasina, 
hanatanteraka ny fifidianana izay ho filoha mpitarika ny birao mpanatanteraka mandritra ny efatra 
manaraka (2017-2021) ny Fikambanan’ny Antemoro eto Antananarivo (FI.ANT.A). Hatao izany mba 
indray izay handimby ny filoha teo aloha, ny Loholona Boto Manovatsara, izay nahavita ny fepotoam-piasany 
fitarihana ny fikambanana tamin’ity taona ity. Telo ireo kandida hisafidianana amin’io 27 Aogositra 
dia ireto avy : Randrianasoavina Christian, Randrianasolo Brice, ary ny Kaomisera Tsaramonina 
Nanambara ireto mpifaninana ireto nandritra ny tafatafa nifanaovana tamin’ny mpanao gazety 
fa isan’ny tanjona iraisan’izy ireo ny fampivondronana hatrany ireo Antemoro rehetra avy amin’ny 
Vatovavy-Fitovinany monina eto Antananarivo, eny fa manerana an’ny Nosy aza. Ankoatra ny fijerena 
sosialin’ny mpikambana, sy ny fampandrosoana ny faritra niavian’izy ireo. Hikatsaka hatrany 
filaminana sy ny fandriam-pahalemana, indrindra amin’ny fanantanterahana izao fifidianana 
tokony horaisina ho toy ny « adin’ombalahin’ny mpianakavy ka ny mandresy tsy hobiana ary ny resy 
tsy hakoraina. Mikasika izay fandriam-pahalemana izay indrindra dia tsy zohina amin’ireo mpifidy 
ny kaomisera Tsaramonina Ravony, izay lehiben’ny kaomisarian’ny Filaminam-bahoaka etsy Tasaralalàna. 
farany izay nanararaotra izao fihaonana tamin’ny mpanao gazety izao mba hanantitranterana fa 
izao tsy fandriam-pahalemana eto an-drenivohitra izao dia efa misy ny fepetra noraisina mba hiarovana 
vahoaka sy ny fananany. Ekena, hoy izy, fa tsy azo eritreretina ny hoe ho foana tanteraka ny asan-jiolahy, 
ezahina kosa ny hampihena izany ato anatin’ny fotoana fohy. 




















