VONOAN’OLONA TENY AMBOHIMAILALA : NIAINGA TAMIN’NY « FACEBOOK » NY REHETRA ! – MIDI MADAGASIKARA

Niompana bebe kokoa tamin’ny fanadihadiana teo anivon’ny tambajotran-tserasera ny mpitandro 
filaminana mba hahafahana nitady porofo marina nitazomana ireo izay voafatotra tao anatin’ny 
vonoan’olona tetsy Ambohimailala. Maro loatra mantsy ny zavatra hafahafa nandeha tao. Isan’izany, 
araka ny loharanom-baovao akaiky ny mpanao fanadihadiana, ny fahitàna ny sarin’ ny razana izay 
talohan’izy ireo nodorana tetsy Ambohimailala. Razana izay mbola tsy nisy dian-drà sy herisetra 
raha araka ny fanazavana azo hatrany. Nefa dia efa nisy nandefa tamin’ny tambajotran-tserasera 
koa, saingy vetivety foana dia nesorina. Ankehitriny dia voamarin’ny pôlisy avokoa ny rehetra 
ity raharaha ity ary hatreto dia heverina fa adin’ny tanora no tena nitarika ny famonoana. Tsy dia 
intsony izany ilay hoe vao avy nahavita “afera be” dia nampifaly ny namany dia nivadika ho famonoana 
niafarany mba hangalàna ny vola teny aminy, raha araka ny loharanom-baovaonay hatrany. Ny zava-misy 
dia nisy andiana mpinamana natambatry ny tambajotran-tsarasera “facebook”. Nifanao fotoana 
fa hiaraka hisotrosotro toaka sy “hanala azy”. Dia notontosaina tokoa izany, indroa miantoana. 
farany hitan’ny olona dia teo amin’ny marais masay. Ny taorian’izay dia efa toeran-kafa indray 
mazava ho azy fa mety ho toerana nitrangan’ny famonoana ihany koa. Hatreto koa dia tsy voatery ho 
Ambohimailala no namonoana ireo olona ireo. Nariana teo fotsiny ihany ny razana dia nodorana mba 
hisian’ny porofo azo itazomana izay namono. Ireny traikefa amin ‘ny horonantsary ireny izany 
noeritreretin’ireo namono hampiasaina mba tsy hahafantarana azy ireo. Nahomby tokoa izany nandritra 
volana vitsivitsy fa sarona ihany rehefa niditra lalindalina kokoa teo anivon’ny tambajotra 
ny fanadihadiana. Nisy marika tokoa tao ny amin’ny hifandraisan’ireo olon-dratsy tamin’n y raharaha 
Nitohy ihany izany ary tonga hatrany amin’ny fijirihina ny fivezivezen’ny hafatra nifanaovan’ireo 
sy ny antso ihany koa. Voaporofo avokoa izany ankehitriny, raha araka ny fanazavan’ny pôlisy eo 
BC. 



