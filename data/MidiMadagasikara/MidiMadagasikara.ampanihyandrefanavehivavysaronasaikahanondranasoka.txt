AMPANIHY ANDREFANA : VEHIVAVY SARONA SAIKA HANONDRANA SOKATRA 30 ISA – MIDI MADAGASIKARA

Vehivavy iray no saron’ny zandary tao Ampanihy andrefana raha saika hanondrana sokatra 30 tamin’ny 
fitaterana ho anyToliary ny 11 aogositra 2017 tamin’ny 11 orasy sasany teo ho eo. Teo am-panaovana 
ny tanàna ireo zandary ka nandalo ny toby fiantsonan’ny fiara fitaterana olona no nahatsikaritra 
iray toa mahimahina teo am-piandrasana fiara ndeha hiondrana ho anyToliary. Teo no ho eo ihany 
nahafantatra ireo zandary, noho ny fiaraha-miasa amin’ireo mpanome vaovao, fa mpanondrana sokatra 
vehivavy io. Natao avy hatrany ny fisavana ny entany ka nahitana zana-tsokatra karazan’ilay ataohoe 
radiata » miisa 30, izay biby arovana. Nogiazana avy hatrany ireo biby ireo. Ilay ramatoa kosa nentina 
hatrany tany amin’ny tobin’ny zandary mba hanaovana fanadihadiana. Rehefa nanontaniana izy 
nilaza fa hataony fanomezana hono ireo biby ireo, saingytsy nety nilaza ny anaran’ny olona handefasana 
kosa izy. Marihina fa misy ny fiaraha-miasa eo amin’ny Zandarimaria sy ny Tompon’andraikitry 
Tontolo iainana amin’ny raharaha toy itony. Ity farany izay tsy maintsy manao fitanana an-tsoratra 
koa sy mandray an-tanàna ny fiahiana ireo biby ireo mandra-pamerenana azy any anaty natiora. 




















