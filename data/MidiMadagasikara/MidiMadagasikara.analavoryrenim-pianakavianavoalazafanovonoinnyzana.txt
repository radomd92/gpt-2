ANALAVORY : RENIM-PIANAKAVIANA VOALAZA FA NOVONOIN’NY ZANANY, NOFONGARINA AFAKOMALY NY RAZANA – MIDI MADAGASIKARA

Novonoina tamin’ny fomba feno habibiana ity vaviantitra ity. Nokapaina famaky inefatra ny lohany, 
ho faty. Natao tanaty gony, ary nalevina an-tsokosoko tany an-tsaha, izay taniny ihany. Roa taona 
aoriana, nipoitra ny marina ! Ny zanany vavy sy ny vadiny ihany no tompon’antoka tamin’ity vono 
mahatsiravina ity, izay nitranga tany Analavory, ny taona 2014. Ambonin’izy ireo dia nisy olona 
hafa, voarohirohy tamin’ity resaka ity, ka mpanampy nahatoky an’ity vaviantitra 62 taona ity 
iray. Efa nosamborin’ny pôlisy misahana ny heloka bevava avokoa moa izy fito mianadahy ireto ny 
lasa teo. Tamin’ny fanadihadiana azy ireo no nahafantarana fa resaka ady lova no anton’izany famonoana 
faty izany. “Resaka ady tany sy ny fahamaikan’ity zanany vavy voasambotra ity sy ny vadiny handova 
nahatonga azy ireo hanao izao habibiana izao”, hoy ny vaovao. Araka ny fantatra dia nanomboka ny 
aprily 2014 no tsy hita izay tany nanjavonan-dRazanina, fa izany no anaran’ity vaviantitra novonoin’ny 
sy ny vinantony ity. Monina ao Ambohidrantoandro, Analavory izy. Nanomboka tamin’io fotoana 
no nikarohana azy, ary efa maro ihany ireo filazam-pikarohana nalefa hatraiza hatraiza fa tsy 
Lany haika ny fianakavina manontolo hatreo. Tsy misy ny marina tsy natao ho hita anefa. Ny voalohandohan’ny 
teo dia nampiseho fihetsika hafahafa ity zanany vavy sy ny vadiny, mahakasika io tsy fahitana an-dreniny 
Nametraka fitoriana avy hatrany ireto fianakaviana, ka nanomboka teo ny famotorana. Raha ny fanazavàna 
dia niantefa tany amin’ilay mpanampy mahatoky azy ny ahiahy, ka nosamborina sy nanaovana fanadihadiana 
farany. “Niaiky avy hatrany izy nandritra ny famotorana fa nandray anjara tamin’ny famonoana 
vaviantitra ity ary nanoro ireo namany niaraka taminy”, hoy hatrany ny fampitam-baovao. Nilaza 
koa ity farany fa ilay zanak’io ramatoa io sy ny vadiny no naniraka azy. Niroso hatrany ny fanadihadiana 
nahafahana nisambotra ireo olona enina ambiny, dia ilay zanany vavy niaraka tamin’ny vadiny, 
olona efatra hafa mpifandrina amin-dRazanina, amin’ny resaka ady tany. Omaly moa no natao ny famongarana 
razana tany an-toerana, izay natrehan’ireo tompon’andraikitry ny filaminana. Mbola hita teny 
karandohany, ny diam-pamaky efatra nataon’ireo tsy mataho-tody azy. Anio kosa no fantatra fa 
eny anivon’ny Fampanoavana ao Miarinarivo ireto olona voarohirohy ireto. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

