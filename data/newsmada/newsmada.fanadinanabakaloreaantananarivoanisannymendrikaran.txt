FANADINANA BAKALOREA – ANTANANARIVO: ANISAN’NY MENDRIKA RANJALAHY CEDRIC | NEWSMADA

Par Taratra sur 27/10/2018 

Sangany ary anisan’ny nahazo naoty ambony tamin’ireo tanora afa-panadinana bakalorea teknika 
Générale (CG) farany teo Ranjalahy Cedric, tovolahy 17 taona, mianatra ao amin’ny LTC Ampefiloha. 

Nahazo ny fanamarihana “mention très bien” i Cedric tamin’izany, izay midika fa mahay, mendrika 
reharehan’ny ray aman-dreniny. Marihina anefa fa kilasy “1ère” izy izao nanandrana nanala fanadinana 
izao ary natoky ny fahaizany tanteraka ka izao nahazo “mention très bien” izao. 

Maniry ny ho tonga “expert comptable” i Cedric rahatrizay. Hanohy hianatra eny amin’ny oniversite 
tenany. Hilofo amin’ny fianarana izy ary tsy maintsy hahatratra izany tanjona izany raha ny fikirizany. 

Ankizy mahay i Cedric satria efa anisan’ny ankizy nahazo ny naoty ambony indrindra koa izy tamin’ny 
fanadinana CEPE. Tia mikarokaroka manitatra ny fahalalany ihany koa izy ary misokatra sy malala-tsaina. 

Anisan’ny fialambolin-dRanjalahy Cedric ny mazia sy ny “hypnose”. Mpikambana ao amin’ny “Dynamic 
From Madagascar” izy. “Tsy misy resaka devoly fa fikarohana sy fahaizana ary hakingana no ampiasaina 
ka tsy tokony ho sakana amin’ny fivelaran’ny tanora”, hoy hatrany i Cedric. 



Les commentaires sont fermées. 

