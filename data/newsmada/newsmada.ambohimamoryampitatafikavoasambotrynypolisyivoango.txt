AMBOHIMAMORY AMPITATAFIKA  : VOASAMBOTRY NY POLISY I VOANGORY SY NY NAMANY | NEWSMADA

Par Taratra sur 08/04/2016 

Nidoboka am-ponja avy hatrany rehefa avy natolotra ny fampanoavana i Voangory sy ny namany rehefa 
natolotra ny fampanoavana, omaly. Saron’ny polisy avy ao amin’ny poste de police Loharanombato 
ny talata sy alarobia maraina teo, ny jiolahy efatra izay malaza ratsy amin’ny fanendahana eny 
Ampitatafika. Araka ny fanazavan’ny lehiben’ny polisy ao Loharanombato, ny Officier de police, 
Jean Aimée, tena ikoizana amin’ny asa fanendahana ry zalahy ireto ka eny Ambohimamory, Vinany 
ny FJKM, Siniben-drano, fasana misy sarina liona, Ambohijanamasoandro no tena fanaovan’izy 
ny asa ratsy. Mitondra sabatra izy ireo entiny hampihorohoroana rehefa manao ny asa ratsiny. Nanamafy 
ny polisy fa maro ny olona mitaraina amin’ny asa fanendahana eny amin’iny faritra iny izay tonga 
fitarainana tao amin’ny polisy. Nanao hetsika avy hatrany ny polisy taorian’izay ka nahatrarana 
jiolahy raindahiny ireto. Nilaza ry Voangory sy ny namany nandritra ny fanadihadian’ny polisy 
ireo mpianatra sy mpivavaka maraina no tena lasibatr’izy ireo. Ny finday sy ny vola ary ny fakan-tsary 
alain’izy ireo. Voalazan’ny polisy fa efa nigadra teny Antanimora ny iray amin’ireto jiolahy 
saingy niverina nanohy ny asa ratsiny indray taorian’ny fivoahana ny fonja. 



Les commentaires sont fermées. 

