 IVATO : FAMIN-DRAMPAHEFANA ROA SOSONA – MIDI MADAGASIKARA

Ny zoma maraina teo no natao teny amin’ny Sekoly Fampiofanana Ambony, an’ny Polisy(ENSP), Ivato, 
famindram-pahefana teo amin’ny, tale jeneralin’ny polisy, ny Controleur Général Rakotondratsimba 
sy ny Talé jeneraly vaovao, ny Controleur Général Andriamampionona Jean Rolland, sy ny fitantanana 
sekoly, ny Controleur Général Rakotondravao Albert sy ny Talé vaovao Tafeno Rolly Aimé. 

Tonga nanotrona izany teny an-toerana ny Filoham-pirenena Malagasy sy ny Praiminisitra, ny minisitry 
filaminana anatiny, ny minisitry ny fiarovana, ny Sekreteram-Panjakana eo anivon’ny Zandarimariam-pirenena. 
nivoitra tamin’ireo kabary nifandimbiasana ny famerenana amin’ny laoniny ny fandriam-pahalemana 
ny famerenana ny hasin’ny polisy eto Madagasikara, ary nasongadin’ireo olom-boatendry vaovao 
fanohizana ny ezaka efa vitan’ny teo aloha. 

Anisany notsipihin’ny Filoham-pirenena tamin’izany ary ny famindram-pahefana sy ny fifandimbiasan-toerana 
mariky ny demokrasia ary isaorana ireo nahavita be tao anatin’ny dimy taona nitantanany, izay 
anatin’ny krizy. Ka iandrandran’ny vahoaka sy iaraha-miasa amin’ny polisy mba ho fandriampahaleman’ny 
an-tanàn-dehibe. Matetika mantsy dia ny vahoaka eny anivon’ny fiaraha-monina ihany no mahita 
misy ireo olon-dratsy eny an-tanàna ka afaka manome vaovao ireo manam-pahefana akaiky azy. Nisy 
ny matso natao teo amin’ny tokotaniben’ny ENSP teny Ivato, ary naseho teny an-toerana koa ireo 
sy fiara Nissan4x4 miisa 5 nomena ny polisy farany teo. Nofaranana tamin’ny fialana hetaheta teny 
CCI Ivato moa ny lanonana avy eo. 



