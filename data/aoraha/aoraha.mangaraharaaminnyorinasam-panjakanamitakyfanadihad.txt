MANGARAHARA AMIN’NY ORINASAM-PANJAKANA :: MITAKY FANADIHADIANA MOMBA NY FITANTANANA NY KRAOMA IREO MPIASA • AORAHA

Sahirana nefa namokatra be! Mahagaga an’ireo mpiasa ao amin’ny orinasa Kraomita Malagasy (Kraoma) 
isedran’ity mpamokatra kraoma ity olana ara-bola kanefa nahatratra hatramin’ny efatra hetsy 
ny vokatra niakatra tamin’ny taona 2017. Mitaky fanadihadiana ny fitantanana ny orinasa ireto 
ireto. 

Angatahin’izy ireo ihany koa ny tsy hisian’ny fanendrena tale jeneraly raikitra, taorian’ny 
tale jeneraly teo aloha. Raha ny hevitr’ireo solontenan’ny mpiasa, omaly, dia tompon’andraikitra 
no tokony hiantoka ny fampandehanan-draharaha mandra-piandry ny fanendrena raikitra aorian’ny 
fifidianana filoham-pirenena. Fantatra fa efa nanendry mpitantana vonjimaika ny avy eo anivon’ny 
Harena an-kibon’ny tany. 

Nisy ny fiara-mientan’ny mpiasa ao amin’ity orinasa ity, omaly, teny amin’ny Sekrima Behoririka, 
nampahafantarin’izy ireo an’izany fangatahana izany. “Aorian’ny fifidianana vao tokony hisy 
vaovao hitantana ny orinasa. Ireo tale vonjimaika ireo no hangatahina hamita ny raharaha aloha”, 
Andrianirina Dina, solontenan’ny mpiasan’ny Kraoma. 

Nametraka ahiahy manoloana ny resabe amin’ny mety hitantanan’ny tsy miankina an’ity orinasam-panjakana 
ihany koa ireto solontenan’ny mpiasa ireto. Tsiahivina fa, ny alarobia lasa teo, no nametra-pialana 
tale jeneralin’ ny Kraoma. Ny ampitson’ io ihany no nandray ny fitantanana ny orinasa ireo tale 
ireo. 









Enregistrer mon nom, mon e-mail et mon site web dans le navigateur pour mon prochain commentaire. 



