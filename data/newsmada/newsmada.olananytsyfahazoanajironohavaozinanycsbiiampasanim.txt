OLANA NY TSY FAHAZOANA JIRO  : NOHAVAOZINA NY CSB II AMPASANIMALO | NEWSMADA

Par Taratra sur 26/03/2016 

Vita ny fanavaozana ny CSB II Ampasanimalo izay notohanan’ny vadin’ny filoham-pirenena, Rajaonarimampianina 
ka notokanana omaly. Namboarina ny tafo sy ny valin-drihana rehetra. Nolokoina ny varavarankely 
nahazo toeram-pandoroana fako koa ny tobim-pahasalamana. Nitentina 4 tapitrisa Ar mahery ny 
rehetra natao ka nijery izany ny mpanolon-tsaina Rajaonarison Caromène. Taorian’ny fandalovan’ny 
fiadidiana ny Repoblika ny volana desambra lasa teo no nangataka ny hanatsarana ny fotodrafitrasa 
mpiandraikitra ny CSB ka izao tanteraka izao. 

Vita ny fanatsarana fa mbola mipetraka ho olana ny tsy fahazoana jiro afa-tsy telo volana ihany 
tsy mahaloa ny vidin-jiro ny fanjakana. Olana iraisan’ny CSB maro eto Antananarivo io, araka ny 
tomponandraikitry ny CSB II. Mandritra ny andro fanaovam-baksiny, mahazo vola avy amin’ny mpamatsy 
hampandehanana ny jiro ilaina hitehirizana ny vaksiny na koa ny tomponandraikitra no mitady vola, 
ny fanazavan’ny lehiben’ny mpitsabo, Razafindralambo Fortunat. Telo taona izao no tsy voavaha 
resaka tsy fandehanan’ny jiro. Tsy ampy fitaovam-piasana koa ny CSB II Ampasanimalo, tsy manana 
fitaovana fakana hafanan’ny marary, fandriana fizahana ny marary… ka tsy lavorary ny tolotra 
omena ny marary. 45 isan’andro eo ho eo ny olona tonga manatona ny toeram-pitsaboana. 



Les commentaires sont fermées. 

