ANDRALANITRA : VEHIVAVY MPITSINDROKA FAKO VOAHITSAKY NY KAMIAO, MATY TSY TRA-DRANO – MIDI MADAGASIKARA

Vehivavy iray mpitsindroka fako izay voalaza fa tafintohina teo anelanelan’ny kodiaran’ny fiaraben’ny 
nanatitra sy nampidina fako teny Andralanitra, no maty tsy tra-drano rehefa voahitsak’ity fiarabe 
fako ity, ny harivan’ny zoma teo, tokony ho tamin’ny 7 ora sy sasany. Nanoloana an’ity loza ity, 
nandray andraikitra avy hatrany ny SAMVA ary nanotrona ny fianakavian’ny maty tamin’ny fikarakarana 
razana, araka ny fampahafantarana nataon’ny « Service Autonome de Maintenance de la Ville d’Antananarivo 
tao amin’ny pejy facebook-ny. Nanome toky ihany koa ny SAMVA fa hijery ny fomba rehetra tokony hatao 
tsy hiverenan’ny loza toy izao intsony amin’ny manaraka. Ny SAMVA dia miombon’alahelo amin’ny 
mana-manjo ary mankahery azy ireo amin’izao voina izao. 




















