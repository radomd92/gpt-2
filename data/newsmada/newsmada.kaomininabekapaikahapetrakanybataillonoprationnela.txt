KAOMININA BEKAPAIKA: HAPETRAKA NY BATAILLON OPÉRATIONNEL AVANCÉ | NEWSMADA

Par Taratra sur 12/07/2019 

Nidina nijery ifotony tany amin’ny kaominina Bekapaika, distrikan’i Tsaratanàna, faritra Boeny, 
hanombohan’ny asa fanamboarana ny Bataillon opérationnel avancé (BOA) any amin’ity kaominina 
ity ny Praiminisitra Ntsay Christian sy ny minisitry ny Fiarovam-pirenena (MDN), ny Jly Rakotonirina 
Richard, afakomaly. Hoenti-manatanteraka ny paikady hiadiana amin’ny tsy fandriampahalemana 
laharam-pahamehana ho an’ny fitondram-panjakana ny anton’izao, araka ny fanazavan’ireto tompon’andraiki-panjakana 
eto amin’ny firenena ireto. Ao amin’ny kaominina Bekapaika no hanorenana izany. Nambarany tamin’izany 
hatomboka tsy ho ela ny asa fanamboarana ary miantoka ny vola lany rehetra amin’izany ny fanjakana, 
ny fanazavan’ny praiminisitra. Natao izao tetikasa izao ho fanatsarana sy ho fanamafisana ny 
any an-toerana. Fanamafisana hatrany ny finiavan’ny fitondram-panjakana hitondra ny filaminana 
an’ny vahoaka any ambanivohitra ny anton’izao. 



Les commentaires sont fermées. 

