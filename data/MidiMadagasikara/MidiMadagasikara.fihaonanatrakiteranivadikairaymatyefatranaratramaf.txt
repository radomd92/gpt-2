FIHAONANA : TRAKITERA NIVADIKA, IRAY MATY, EFATRA NARATRA MAFY, MIARAMILA NY ROA – MIDI MADAGASIKARA

Isan’ny mitera-doza ihany koa irony fitaovana misy môtera tsy natao loatra hitondràna olona irony, 
dia maro mampiasa any amin’ireny faritra saro-dalana sy tsy afaky ny fiara irony. Tany amin’iny 
Fihaonana, lalana mankany Maintirano avy eo Tsiroanomandidy iny, dia « tracteur » nasiana « remorque 
nitondra olona no tra-doza teny an-dàlana, ny voalohandohan’ny herinandro teo. Olona iray no 
tatitry ny zandary fa namoy ny ainy, raha olona efatra no naratra mafy. Anisan’ireto naratra ireo 
miaramila roa izay miasa any amin’iny faritra iny avy ao amin’ny vondron’ny DAS ary ankizivavy 
izay zanak’ilay olona maty. Raha ny fampitam-baovao azo, dia vokatry ny olana ara-teknika no niandohan’ny 
Raha teo am-pihaniana fiakarana teo amin’ny tehezan’i Manambolo ao amin’ny fokontany Antsapanimahazo 
mantsy ity fitaovana misy môtera natao ho an’ny fambolena ity, dia tapaka tampoka ny vy mihazona 
« remorque » nitondra ireo olona tao aoriana. Nikivalavala niverin-dalana nidina arak’ izany 
« remorque » ity ary nivadika nony avy teo. Antony nahafaty ny olona iray izay voatsindrin’izy io 
namparatra ireo mpandeha hafa. Nentina niverin-dalana haingana moa ireo naratra, novonjena 
amin’iny hôpitaly Bongolava. Ny vatana mangatsiakan’ilay olona namoy ny ainy ihany koa, dia nentina 
tany Tsiroanomandidy. Nandray an-tànana ny raharaha avy hatrany moa ireo zandary avy ao amin’ny 
Tsiroanomandidy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

