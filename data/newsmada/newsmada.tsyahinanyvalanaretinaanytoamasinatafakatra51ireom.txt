TSY AHINA NY VALANARETINA ANY TOAMASINA : TAFAKATRA 51 IREO MATY VOKATRY NY RIVDOZA AVA | NEWSMADA

Par Taratra sur 16/01/2018 

Tafakatra 51 ny isan’ny olona namoy ny ainy vokatry ny rivodoza Ava, araka ny tatitry ny BNGRC nalefany 
alahady tamin’ny 8 ora alina. Mahatratra 22 kosa ireo tsy hita popoka. 161 328 ireo traboina manerana 
Nosy, 54 827 ny olona voatery nafindra toerana ary 17 613 hatramin’izao ireo mbola tsy tafaverina 
an-tokantranony. 

Niainga, omaly, ny ekipa roa ao amin’ny BNGRC nandeha any Farafangana sy Ambanja hanohana ny tomponandraikitra 
any an-toerana handrindra ny asa sy hanomana sahady ny fiavian’ny rivodoza manaraka rehetra. 

Voalaza fa efa nody ny traboina amin’ny kaominina maromaro (Ambohidrapeto, Ambohijanaka…) ao 
distrikan’Antananarivo Atsimondrano, faritra Analamanga sy ny ao Soanierana Ivongo. 

Ho an’ny any Toamasina Renivohitra, tsy mbola misy ny valanaretina niseho taorian’ny fandalovan’ny 
Ava farany teo, mbola miasa ihany koa ny ekipa mitety tanàna miditra an-tsehatra avy hatrany raha 
ny olana eo amin’ny fahasalamana, araka ny nampitain’ny lehiben’ny “équipe mobile d’intervention”, 
dokotera Randrinarivololona José, ny herinandro lasa teo teny amin’ny toeram-piasany. Efa nody 
an-tokantrano avokoa na namonjy havana ny traboina teny amin’ny toeram-pandraisana roa tao an-tanàna. 
koa ny fanentanana ny vahoaka amin’ny fahadiovana. Nametrahana fanafody sy fitaovana koa eny 
CSB enina ao Toamasina ho an’ireo traboina marary. 



Les commentaires sont fermées. 

