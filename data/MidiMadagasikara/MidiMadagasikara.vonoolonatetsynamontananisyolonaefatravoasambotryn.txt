VONO OLONA TETSY NAMONTANA : NISY OLONA EFATRA  VOASAMBOTRY NY PÔLISY – MIDI MADAGASIKARA

Nahatratra efatra ireo olona voasambotra; izay voarohirohy tamina vono olona nitranga ny tapatapaky 
volana novambra tamin’iny taona nivalona iny tetsy Namontana. Ny faran’ny herinandro teo izy 
no nataon’ireo pôlisy avy ao amin’ny sampana misahana ny ady heloka bevava sarika am-pandriana 
an-toerana. Raha tsiahivina tokoa ny zava-niseho tamin’io fotoana io, araka ny tatitra azo avy 
pôlisy : « tokony ho tamin’ny 8 ora alina dia nisotrosotro tamina toeram-pisotroana iray teo amin’ny 
Namontana ny lehilahy efatra. Tamin’izany indrindra no nisy lehilahy roa nifanditra ka niafara 
fifampikasihan-tanana izany. Nitohy tany ivelan’ilay toeram-pisotroana izany ady izany. Niezaka 
ihany ireo roa lahy, saingy nenjehin’izy efa-dahy ka ny iray no voasambony ary nodarohany. Noho 
vono sy ratra mafy nahazo ity voadaroka dia tsy tana ny ainy nony tonga teny amin’ny HJRA, ny alin’io 
faha-11 novambra io. Noho izany dia tonga nametraka fitoriana teo anivon’ny sampan-draharahan’ny 
misahana ny ady heloka bevava sakelika voalohany ny zokin’ny maty ny marainan’ny alatsinainy 
novambra 2019. Natomboka avy hatrany ny fanadihadiana ka tamin’ny fizahana ny razana no nahitana, 
naratra mafy ny teo amin’ny faritry ny lohany, nivoaka rà ihany koa ny masony sy ny sofiny ary ny vavany. 
ratra ireo no voalaza fa niteraka izao fahafatesany izao araka ny valin’ny fizahana nataon’ny 
tompon’andraikitra » 

Nanomboka ny sabotsy teo ny fisamborana teny amin’iny faritra Anosy iny, ny iray tamin’ireo olona 
ho nahavanon-doza tamin’io fotoana io. Tamin’ny famotorana ity farany no niaiky ny heloka nataony 
ary nanoro ireo namany. Ny alatsinainy teo no voasambotra avokoa izy efa-dahy tompon’antoka tamin’ity 
olona ity. Marihana, fa tamin’ny famotorana azy ireo fa resaka tsy fahaizana mihira no antony nifandiran’izy 
ka niaraka tamin’io vono olona io. 




















