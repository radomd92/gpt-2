IVANDRY : TERATANY AFRIKANINA MPAMATSY HÔTELY AMIN’NY « COCAÏNE » – MIDI MADAGASIKARA

Efa miparitaka tanteraka eto amintsika ireo tambajotra mpivarotra rongony mavesatra. Lafo dia 
ny vidin’ny iray grama amin’izy ireny, hany ka ireo olona manana fahefana amin’izany ihany no afaka 
itony karazana rongony, fantatry ny maro amin’ny endriny toy ny vovoka fotsifotsy itony. 

Amin’izay lafiny izay indrindra, dia nisy vaovao tonga teny am-poto-tsofin’ireo pôlisy misahana 
ady amin’ny zava-mahadomelina, fa teratany vahiny no ao ambadiky ny fanapariahana io rongony 
Arak’izany teratany afrikanina iray no voasambotra teny amin’ny tranony teny Ivandry, ny faramparan’ny 
aogositra lasa teo. Araka ny fampitam-baovao azo, dia ity farany no fantatra fa « nivarotra izany 
drogue » izany tamina hotely lehibe teto Andrenivohitra ». Napetraka ny fandrika, izay mody nolazaina 
hisy olona hividy etsy Ankorondrano. Tonga tamin’ny fotoana nifanarahana tokoa ity vahiny 41 
ity ary noraisim-potsiny. Mbola nahatrarana fonosana vovoka « cocaine » sy « heroine » am-polony 
anaty paosiny. Teo no ho eo ihany koa dia nasaina nentina tany an-tranony ireo mpanao fanadihadiana. 
nisy namany tany an-tranony io, araka ny filazany ary mbola misy rongony mahery vaika maromaro. 
vao nahatazana ireo mpitandro filaminana anefa io namany io, dia nitsoaka niaraka tamin’ireo 
entana ». Nisy ny fanenjehana izay niarahana tamin’ny fokonolona, saingy tafaporitsaka ihany 
farany. Ambina « entana » sisa araka izany no hita tao : « boulette de cocaine » miisa roa, milanja 
amin’ny 20 grama, « methamphetamine » 26 fonosana, ary vovoka « lactose » fanapohana ireo rongony 
30 grama ary fitaovana maro samihafa fikirakirana izany rongony mahery vaika izany. Araka ny fantatra 
koa, dia manodidina eo amin’ny iray hetsy ariary eo no fivarotany ny iray grama amin’ireto rongony 
Efa ho efa-bolana izay no nanaovany io varotra rongony io ary teratany afrikanina namany ihany 
mpamatsy azy. Mbola mitohy kosa moa etsy andanin’izay ny fanadihadiana ataon’ireo pôlisy hikarohana 
namany. 




















