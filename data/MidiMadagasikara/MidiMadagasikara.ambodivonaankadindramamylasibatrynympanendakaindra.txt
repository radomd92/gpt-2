AMBODIVONA – ANKADINDRAMAMY : LASIBATRY NY MPANENDAKA INDRAY IREO MPIANDRY « BUS » – MIDI MADAGASIKARA

Amin’ny fotoana mahabetsaka ireo mpiandry bus na ilay hoe « heure de pointe » indray ireo tontakely 
manao ny asa ratsiny. Ireo mpiandry fiara fitanteram-bahoaka no ataon’izy ireo lasibatra amin’izany. 

Na ilay vao maraim-be iny, na ilay efa hariva. Tsy tahotra tsy henatra ireo mpanendaka, eny fa na 
hitan’izy ireo aza fa be olona, mantantaeraka ny asa ratsiny. Toy ny nahazo raim-pianakaviana 
izay efa somary nahazo taona tetsy amin’ny fiandrasana « bus », tetsy Andravoahangy. Efa-dahy 
ireo no avy hatrany dia nanendaka ity rangahy ity. Lasa tamin’io ny vola sy ny finday. Raha vao nahavita 
asa ratsiny izy ireo dia nitsoaka avy hatrany nihazo iny lalan-kely mankany Ambodivona iny. Niantso 
avy hatrany anefa ilay lasibatra ary soa ihany koa fa nisy pôlisy tsy lavitra teo nanenjika azy ireo. 
lasa lavitra dia voasambotra ny iray raha tafatsoaka kosa ny namany hafa. Torak’izany ihany kosa 
nitranga tetsy Ankadindramamy, ny faran’ny herinandro teo. Tamin’ity indray mitoraka ity indray 
vehivavy no nataon’izy ireo lasibatra. Soa ihany koa fa nandray ny andraikiny avy hatrany ny pôlisy 
fisafoana tsy lavitra teo ary dia tra-tehaka ny roa. Marihana fa mbola tsy ampy taona ny iray tamin’izy 


Tsy vitsy tokoa ny olona no mikaikaika amin’ny afitsok’ireo tontakely eny amin’ireny toerana 
fiara fitanteram-bahoaka ireny. Misy ny sasany amin’ireo olon-dratsy aza no avy hatrany dia mandrahona 
mpiandry « bus » amin’ny fitaovam-piadiana, araka ny angom-baovao azo, maka ny vola any amin’izy 
ary midaroka izay tsy manana. Mandeha mitsoaka avy hatrany izy ireo rehefa avy mahavita ny asa ratsiny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

