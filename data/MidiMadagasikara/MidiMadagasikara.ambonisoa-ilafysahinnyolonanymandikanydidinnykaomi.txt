AMBONISOA-ILAFY : SAHIN’NY OLONA NY MANDIKA NY DIDIN’NY KAOMININA – MIDI MADAGASIKARA

Manana lamosina, mamofona kolikoly, ambonin’ny lalàna etc. Samy manana ny filazany azy ny olona 
Ambonisoa-Ilafy, raha mahakasika ny ady tany mitranga eny an-toerana ka hiadiana eny amin’ny 
ankehitriny. Tsy idirana lalina ny amin’ny antony, saingy nisy kosa ny didy navoakan’ny kaominina 
,izay mandrara ny fanohizana asa ataon’ny ankilany mandram-pisian’ny baiko vaovao. Ny antony 
mazava loatra, satria mbola hiadiana eny anivon’ny fitsarana ilay toerana, ary manampy an’izany 
mbola tsy vitan’ny mpandova ny nizara ny tany, ka namaritra an’izany. Toa nodiana tsy heno anefa 
didy navoakan’ny kaominina, mba hampitsaharana avy hatrany ny asa fanamboarana, satria efa misy 
tamboho sy fototra eo amin’ilay toerana. Raha nanontaniana an-telefaonina ny Ben’ny tanàna dia 
fa tsy fantany mihitsy hoe mbola nitohy manorina ihany ny olona izay voalaza fa nividy ny tany. Nilaza 
tompon’andraikitra io ny handefa teknisiana avy hatrany avy aminy ary handrara ny fanohizana 
fanamboarana, omaly ihany. Saingy tsy nisy aloha izany hatreto fa toa kobaka am-bava fotsiny. 
tompon’andraikitra amin’ny fananganana indray raha natonina dia nilaza fa tsy manana ambara 
satria efa eny amin’ny fitsarana ny raharaha (fomba iray entina hialàna bala ihany). Raha ny zava-misy 
ity tany dia fianakaviana dimy no mpandova. Vao tsy vita akory anefa ny fizarana dia efa nisy nivarotra, 
indray ny ampahany tsy mifanaraka amin’izay tokony ho azony no namidiny. Teo no nanomboka ny disadisa 
niafara eny amin’ny fitsarana. Mipetraka ny fanontaniana hoe, nisy taratasy hosoka ve izany nentin’ilay 
iray nivarotra ny tany? Ary nahoana no nanaiky izany koa ny mpividy izay tokony mahafantatra tsara 
amin’ny tany izay novidiny vao tonga amin’izany fividianana izany? Amin’ny talata hoavy izao 
handrasana izany ny etsy Anosy. 



