FANITARANA FOTODRAFITRASA :: HANANGANANA FONJA VAOVAO NY FARITRA SAVA • AORAHA

Tonga tany Sambava ny minisitry ny Fitsarana Randrianasolo Jacques sy ny mpiara-miasa aminy, 
faran’ny herinandro lasa teo nametraka tamin’ny fomba ofisialy ny vato fehizoro ho fanitarana 
fonja ao an-toerana mba hahatonga ity toeram-panarenana ity hanaraka ny fenitra manaja ny zon’olombelona. 

«Mandala ny fanajana ny zon’olombelona isika. Tsy natao ambanin-javatra ny fanorenana na fanitarana 
raha goragora ny fonja dia mbola ho afaka hirehareha ireo mpanao ratsy. Na nania aza izy ireny dia 
tahaka antsika ihany. Manaja an’izany zon’olombelona izany ny fitondrana mijoro amin’izao fotoana 
hoy ny minisitra. 

Nambaran’ity farany ihany koa fa efa tafakatra roa arivo mahery ny voafonja ao amin’ny fonjan’Antalaha 
tokony ho dimy amby valopolo sy roanjato no zakan’io fonja io. 

Heverina hahazaka voafonja eo amin’ny efajato kosa ity fonja aorina any Sambava ity. Haharitra 
volana desambra 2019 ny asa. 









Enregistrer mon nom, mon e-mail et mon site web dans le navigateur pour mon prochain commentaire. 



