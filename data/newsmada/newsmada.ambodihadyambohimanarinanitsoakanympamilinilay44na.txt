AMBODIHADY – AMBOHIMANARINA : NITSOAKA NY MPAMILIN’ILAY 4×4 NAHAFATY RAMATOA IRAY | NEWSMADA

Par Taratra sur 08/12/2017 

Maty tsy tra-drano ity ramatoa iray, nofaohin’ny fiara 4X4, omaly vao maraimbe, teny Ambodihady 
Nitsoaka nandositra ilay mpamily, raha nitolo-batana tany amin’ny polisy kosa ilay niaraka taminy. 

Nofaohin’ny fiara 4×4 teny amin’ny lalam-baovao “Rocade” Ambodihady Ambohimanarina, omaly 
4 ora maraina ireo mpivady nanao fanatanjahantena vao maraina tamin’ny sisin-dalana teo amin’ny 
Ambodihady sy ny lalam-baovao “Rocade”. Nandeha mafy ny fiara 4×4 iray avy any amin’ny lalam-baovao 
nanitsy avy hatrany tany amin’izy mivady. Nipitika tany an-tanimbary ilay ramatoa. Ilay fiara 
nivadibadika ambony ambany. Nivoaka tao anaty fiara tsy nisy naratra ireo roa lahy tompon’antoka 
loza ka nanampy ilay niharam-boina. Nisy fiara P. 404 baché nandalo ary niangavian’izy ireo mba 
ilay ramatoa any amin’ny hopitaly. Nilaza ny vadin’ilay ramatoa tamin’io fotoana io fa tokony 
hanaraka hiaraka amin’izy mivady any amin’ny hopitaly koa izy roa lahy. Tsy hita tampoka anefa 
nanjavonan’izy roa lahy taorian’izay fa ny vadin’ilay ramatoa irery no nitondra am-badiny teny 
hopitaly. 

Nitolo-batana teny amin’ny polisy… 

Tonga teny an-toerana nitrangan’ny loza ny polisy avy ao amin’ny brigade des accidents de la circulation 
Tsaralalana. Rehefa nanao fikarohana ny BAC izay niainga tamin’ny fitadiavana ny tompon’ny fiara 
fantatra ihany ny iray tamin’ireo roa lahy izay nitondra ilay fiara 4×4 nandona ilay renim-pianakaviana. 
tao amin’ny biraon’ny BAC, omaly maraina ihany ilay lehilahy iray 43 taona, nitsoaka niaraka tamin’ny 
rehefa avy nandona ka nahafaty ilay renim-pianakaviana niharam-boina satria fantany fa nifampitadiavan’ny 
izy. Nampahafantarin’ny havany azy rahateo fa tadiavin’ny polisy izy tamin’io fotoana io. 

Nanamafy hatrany ny polisin’ny BAC fa nahitana tavoahangina labiera maromaro tao anatin’ilay 
4×4 nandritra ny fisavana nataon’izy ireo teny an-toerana. Antony izay nahatonga izao loza namoizana 
izao koa izany satria efa mamo izy roa lahy ireto. Miatrika fanadihadiana eny amin’ny polisin’ny 
Tsaralalana, araka izany, ny naman’ilay mpamily nahavanon-doza. Mbola ifampitadiavan’ny polisy 
ilay mpamily nolazain’ilay namany fa nitondra ilay fiara ka nahatonga izao loza izao. 

Fa naratra mafy koa ny ankizivavy roa mpianatra ao amin’ny CEG Mahitsy nofaohin’ny kamiaobe iray 
an’Antsiranana tao Bemandona fokontany Amboninilemaka Mahitsy, afakomaly. Voalaza fa nisongona 
nitaingina bisikileta tao anaty fiolahana ilay kamiaobe ka nifatratra tany amin’ireo niharam-boina. 
mafy ilay mpitondra bisikileta sy ireo ankizivavy roa. Tsy vitan’izay fa mbola nifatratra tamin’ny 
telo ilay kamiaobe. Tapaka ireo andrin-jiro telo voadona. Tonga nanao fanadihadiana teny an-toerana 
zandary avy ao amin’ny borigadin’i Mahitsy. 



Les commentaires sont fermées. 

