TETIKASAN’NY VADIN’NY FILOHA ANY AMBILOBE: NAPETRAKA  NY ORINASA FAMOKARANA “ETHANOL” | NEWSMADA

Par Taratra sur 08/03/2019 



Natomboka, omaly any amin’ny fokontany Matsaborilaidama, distrikan’Ambolibe, ny asa fametrahana 
orinasa Malagasy ethanol iarahana amin’ny fikambanana Fitia tantanin’ny vadin’ny filoha, Rajoelina 
Tanjon’ny orinasa ny hanatsara ny fari-piainan’ny vehivavy sy ny ankizy ary koa ho fiarovana ny 
iainana. Laharam-pahamehana ho an’ny fikambanana Fitia ny famokarana “ethanol” hisorohana 
fampiasana arina na kitay mandripaka ny hazo. Rajoelina Mialy rahateo no nametraka ny vovonana 
amin’ny fampiasana ny “ethanol” (PAESFA). Vahaolana maharitra amin’ny angovo kirakiraina ao 
ny “ethanol”. Sady hamokatra “ethanol” no hivarotra ny fatana mampiasa ity akora ity ny orinasa 
izay ho vita tanteraka ny volana desambra ho avy izao. Toerana mamokatra fary betsaka ny ao Ambilobe 
nijoroan’ny orinasa Sirama. Hitrandraka velarana 1,8 ha ny orinasa Malagasy ethanol ary manana 
fahaiza-manao ny mpiasa hikirakira ny fitaovana. Tombanana ho 4 000 l isan’andro ny vokatra “ethanol” 
kirakiraina ary 50 000 kg ny fary ilaina amin’ny fanodinana. Hitsinjovana ny famokarana fary, 
velarana 500 ha hambolena fary sy zanaka vaovao hanatsarana ny vokatra. Tokony hanome fary 100 
ny tany 1 ha raha 70 t monja ny vokatra amin’izao fotoana izao. 





Les commentaires sont fermées. 

