ANKAZOABO ATSIMO : VEHIVAVY ENINA, NATAON’NY DAHALO TAKALONAINA – MIDI MADAGASIKARA

Mitohy hatrany aloha hatreto ny hetsika « coup d’arrêt », ataon’ireo mpitandro filaminana any 
faritra Atsimon’ny Nosy iny. Raha ny vaovao voaray mantsy dia nisehoana fanafihan-dahalo mahery 
indray tany Ankazoabo Atsimo.Raha ny marina kokoa dia tao amin’ny fokontany Soarano, kaominina 
afak’omaly. Dahalo 20 lahy mirongo basim-borona no indray nanafika an’io tanana kely io. Omby 
no indray lasan’ireo dahalo tamin’izany. Tsy vitan’ny omby anefa no nalain’ireo andian-jiolahy 
fa nisy ihany koa zaza amam-behivavy nalain’izy ho takalonaina. Nisy enina izy ireo, araka ny fantatra 
ka zazavavy ny telo ary efa renim-pianakaviana ny ambiny. Tsy nisy ny fifandonana mahery vaika 
na dia izany aza tsy nianonana fotsiny amin’izao ireo fokonolona, fa nanara-dia ireto dahalo ireto, 
tamin’ireo mpitandro filaminana manao ity hetsika ity. 

Fa mbola tany amin’iny faritra iny ihany, mbola dahalo 20 lahy ihany koa nanafika tanana. Mirongo 
toy ny basim-borona sy antsilava ary famaky ireto dahalo ireto. Nifanehitra tamin’ireo mpitandro 
ireto dahalo ireto, ka ny roa tamin’izany no maty. Voaverina tamin’ny tompony ihany kosa ireo omby 
nalain’ny dahalo ireo. 



