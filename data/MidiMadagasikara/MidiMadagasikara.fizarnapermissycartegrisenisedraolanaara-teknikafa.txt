FIZARÀNA « PERMIS » SY « CARTE GRISE » : NISEDRA OLANA ARA-TEKNIKA FA EFA MILAMINA AMIN’IZAO – MIDI MADAGASIKARA

« Tsy misy ary lainga avokoa ny zavatra niniana naely tanaty tambazotra sosialy mahakasika ny hoe 
fisian’ny fizarana « permis biometrique » sy ny « carte grise biometrique » intsony ety Ambohidahy 
hoy ny fanazavàna nomen’ny Lehiben’ny Ivon-toerana mpandrindra ny laharan’ny fiara sy fahazoan-dalana 
na ny « centre immatriculateur de Madagascar -CIM », Atoa Randriamahafehy Briand Philippe, raha 
mpanao gazety omaly teny amin’ny trano fiasàny. « Ekena, hoy izy fa nisy ny fiatona kely nandritra 
andro vitsivitsy teo aloha teo noho ny olana ara-teknika nateraky ny tambazotra hampiasainay 
amin’izao fotoana izao dia efa miverina amin’ny laonina izany ». 

Mitohy tsy an-kijanona araka izany ny asa eny an-toerana ny amin’ny fanomezana ireo fahazoan-dalana 
ho an’ireo vao haka izany sy ny fanamboarana ireo « carte grise » ho an’ny fiara, izay araka ny hita 
an-toerana ihany koa. Nanomboka ny fiandohan’ny herinandro teo fotsiny izao dia efa nahatratra 
ny isan’ireo fahazoan-dalana namily navoaka, raha 244 ny isan’ireo « carte grise » ary mbola hitombo 
izany satria dia olona an-jatony isan’andro no milahatra, maka sary sy mametraka antonta-taratasy 
an-toerana. Porofo lehibe fa mizotra amin’ny an-tsakany sy andavany ny asa ataon’ity ivon-toerana 


Etsy andanin’izay moa dia nanamarika ity Lehiben’ny CIM ity fa mbola misy « permis » sy « carte grise 
maherin’ny 400 eo mitoby fotsiny ao amin’izy ireo. Miandry ireo olona nanao fangatahana sy nametraka 
tany amin’izy ireo teo anelanelan’ny volana jona sy oktobra ka « miangavy ireo olona ireo mba haka 
eny an-toerana » hoy hatrany ny fanazavàny. 



De ahoana ny anay efa tamin’ny avril 2018, de mbola tsy mivoaka ihany , lazaina fa nisolo logiciel 
miandry ny tresor hono satria le quittance taloha tsy mety intsony – mba jereo re ry tomponandraikitra 
de tena tara loatra e, mila fandraisana andraikitra e 


















