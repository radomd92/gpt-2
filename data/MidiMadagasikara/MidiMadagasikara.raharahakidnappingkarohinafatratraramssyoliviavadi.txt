RAHARAHA « KIDNAPPING » : KAROHINA FATRATRA RAMS SY OLIVIA VADINY – MIDI MADAGASIKARA

Namoaka filazana fikarohana na « avis de recherche » mahakasika mpivady iray, ny polisy misahana 
fikarohana heloka bevava (BC) etsy Anosy, omaly. Tsy iza izany fa Rakotoarimanana Pierre Joseph 
Rams sy Raharinirina Olivia Jenny. Voalaza fa tafiditra tamin’ireo raharaha fakana olona an-keriny 
« kidnapping » nisesisesy faramparany tato ho ato izy ireo. Isan’izany ilay zanaka Karana mpandraharaha 
teny Ilafy tamin’ny volana Mey sy ilay teny Soavinimerina, tamin’ny volana Jona. Nambaran’ny 
Rakotondrasoa Jean de Matha, lehiben’ny BC, fa araka ny loharanom-baovao eo am-pelantananan’ity 
ity, dia nandray anjara mavitrika tamin’ireo asa ratsy ireo tokoa i Rams. Ity farany izay voalaza 
tsy vahiny amin’ireo polisy intsony, satria efa nisy fotoana nahatrarana azy ary efa nigadra noho 
fanafihana mitam-piadiana. Olivia Jenny R. vadiny kosa no mpikirakira ny vola be azo avy amin’izany 
« Kidnapping » izany. Ny fanadihadiana nataon’ny polisy hatrany no nahalalana, fa efa nividy tany 
manorina trano goavana eny amin’ny kaominina Anosiavaratra , ao Antananarivo-Avaradrano izy 
ireto. Araka ny fanazavana hatrany, dia mpinamana akaiky amin’i Saoly na Ranaivoson Auguste sy 
Le-Jean ; izay efa samy voasambotra noho ny kidnapping i Rams. Noho izany, manantena ny polisy, 
ny fahazoana azy mivady ireto dia mety hivoahan’ny marina momba ity resaka fakana an-keriny ity. 
miangavy ny be sy ny maro ny BC mba tsy hampiantrano ireto olon-dratsy ireto sy hifanome tànana amin’ny 
ny filaminana amin’ny fikarohana azy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

