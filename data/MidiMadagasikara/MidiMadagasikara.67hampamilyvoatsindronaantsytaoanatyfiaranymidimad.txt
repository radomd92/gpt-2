67 HA : MPAMILY VOATSINDRONA ANTSY TAO ANATY FIARANY – MIDI MADAGASIKARA

Lehilahy iray mpamily no naratra voatsindrona antsy tamin’ny tanany havia, tao anatin’ny fiara 
omaly nisandratra andro, tetsy 67 HA Atsimo. Tampoka tamin’ilay niharam-boina ny zava-nitranga, 
raha iny izy mbola variana namaly hafatra tamin’ny findainy iny, tao anaty fitohanan’ny fiara, 
nisy roalahy teo akaiky, ny iray nody nivarotra. Nibetroka azy ireo jiolahy mba hanomezana haingana 
finday, ary nandrangaranga antsy ny iray. Niezaka nampiakatra haingana ny fitaratry ny fiara 
niharam-boina, nefa tsindrona antsy no niandry, raha iny saika hanohitra iny. Lasan’ny mpanendaka 
findainy avo lenta. Rehefa vita ny “ opération ” tao anaty indray mipi-maso, dia nitsofoka elakelan-trano 
an’ Ankasina Atsimo iny ireo jiolahy, nanjavona. Tamin’io fotoana io, teo amin’ny manodidina 
olona, nefa nitazam-potsiny. Asa, noho ny tahotra ny valifaty sa nihevitra fa niady varotra ity 
ity sy ireo tontakely ! Mailaka sy matihanina ary sahy ny mpanao sinto-mahery amin’izao, ary mirongo 
hatrany. 



