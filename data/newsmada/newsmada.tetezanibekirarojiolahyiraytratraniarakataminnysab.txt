TETEZAN’I BEKIRARO: JIOLAHY IRAY TRATRA NIARAKA TAMIN’NY SABATRA    | NEWSMADA

Par Taratra sur 28/11/2018 

Voasambotry ny polisy avy ao amin’ny kaomisarian’Isotry nandritra fisafoana tanaty fiara teny 
tetezan’i Bekiraro, ny asabotsy 24 novambra 2018 maraina ny jiolahy iray nampiahiahy. Niroso 
fisavana azy avy hatrany ny polisy ka hita tany aminy ny sabatra lavalela iray. Nentin’ny polisy 
fanadihadiana izy ka nolazainy nandritra ny famotoran’ny polisy fa tsy azy io sabatra lavalela 
fa an’olona hamidiny. Natolotra ny fitsarana, afakomaly taorian’ny famotoran’ny polisy ka naiditra 
vonjimaika eny Antanimora. 

Fa nidoboka am-ponja afakomaly ihany koa ireo jiolahy roa saron’ny polisy avy ao amin’ny kaomisarian’Antaninandro 
Ampandrana, ny alahady maraina teo. Somary mailomailo be ihany izy roa lahy ka nahatonga ireo polisy 
azy ireo. Nilaza izy ireo nandritra ny fanadihadian’ny polisy fa avy nifoka rongony, tamin’io 
io. Nilaza ny iray fa eny Besarety no fividianany rongony ka 2 000 Ar ny fonosana iray, mahavita azy 
mandritra ny tontolo andro. 



Les commentaires sont fermées. 

