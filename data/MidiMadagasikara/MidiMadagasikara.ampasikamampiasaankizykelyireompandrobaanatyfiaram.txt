AMPASIKA : MAMPIASA ANKIZY KELY IREO MPANDROBA ANATY FIARA – MIDI MADAGASIKARA

Mila mailo ! Tsy mitsahatra mikaroka tetik’ady hafa foana ireo olon-dratsy hahafahany manao ny 
ratsiny. Eny amin’iny faritra Ampasika sy Andohatapenaka iny, ankizy kely indray no ampiasain’ireo 
entina hanafihana sy handrobana ireo mpitondra fiara. Mody mitakisina amin’ireo fiara tratra 
fitohanana ireto ankizy ireto ary manakiaka na mikapokapoka ny vatany amin’ny vato. Mazava ho 
fa tsy maintsy ho taitra amin’izany ny tompony ka mivoaka ny fiara. Amin’izay fotoana izay, efa 
mitondra fitaovam-piadiana no manodidina ilay olona, midaroka sy manendaka. Toy ireo tranga 
eny an-toerana, dia tsy misy sahy mamonjy ny mponina sy ireo izay mahita. Tahotra ny hifoteran’ireto 
lian-drà ireto mantsy. Tsy iray tsy roa no efa tratran’ity tranga ity, teny an-toerana, fa efa betsaka 
mpampiasa iny làlana iny no mitaraina sy efa lasibatra. 




















