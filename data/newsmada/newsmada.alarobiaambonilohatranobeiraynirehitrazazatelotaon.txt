ALAROBIA AMBONILOHA  : TRANOBE IRAY NIREHITRA, ZAZA TELO TAONA MATY TARAIKY TAO | NEWSMADA

Par Taratra sur 21/11/2016 

Nitrangana haintrano tampoka teny Alarobia Amboniloha omaly maraina tokony ho tamin’ny 9 ora 
Zazalahikely telo taona no voalaza fa maty taraiky tao anatin’ilay tranomay. Ny zokilahiny, vao 
taona monja, avotra soa aman-tsara, izay samy tao an-trano izy roa lahy kely. Ankoatra izay, avotra 
ny olon-drehetra tao amin’ilay tranobe. Efitra fito may kila forehitra tamin’izany. 

Araka ny fanazavana azo, nandeha niantsena ny renin’ilay zazakely maty io. Marary ilay zaza ary 
am-pandriana izy izao taraiky tao anaty haintrano izao. Ilay zokiny sisa avotry ny olona. Samy 
nanavotra ny ainy sy ny entana izay zaka rahateo ny rehetra. 

Ny fokonolona namono ny afo mandram-pahatongan’ny mpamonjy voina. Ireto farany izay tarakely 
tamin’ny fahatongavany. Olana rahateo ny famonoana ny afo noho ilay toerana tsy tongan’ny fiara, 
Olana iraisan’ny fokontany sy ny faritra rehetra eto an-dRenivohitra io rehefa misy ny trano may. 

Tsy mbola fantatra kosa ny antony nahatonga ny firehetana. Tonga teny an-toerana ihany koa ny polisy 
ny mpamonjy voina, ary tsy mbola nilaza ny fototry ny afo. 

Foto-drafitrasa tsy ampy 

Amin’ny ankapobeny, olana hatrany ny asa famonoana afo eto amintsika. Ankoatra ny fahataran’ny 
ny afo, noho ny fahataran’ny antso, ny fahavitsian’ny fitaovan’ny mpamonjy voina, ny lalana lavitra, 
manampy trotraka ihany koa ny fotodrafitrasa sy ny firafitry ny tanàna eto amintsika. Izay manorina 
tsy mihevitra ny hanisy aro loza ho an’ny tranony. Tsy manisy lalana ahafahan’ny fiara miditra, 
lalan’olona aza mila tsy hisy, manorina trano amoron-tevana… Asa, mety misy mihevitra ny momba 
ve ny fitondram-panjakana? 





Les commentaires sont fermées. 

