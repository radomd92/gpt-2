SECES SAMPANA ANTANANARIVO: NANAZAVA NY SAIN’NY MPINATRA NY MPAMPIANATRA | NEWSMADA

Par Taratra sur 05/12/2019 

Nihaona tamin’ny mpianatra ireo mpampianatra mpikambana ao amin’ny Seces, sampana Antananarivo, 
Niezaka nanazava ny sain’ny mpianatra izy ireo mikasika ny fampitsaharana fampianarana efa ho 
maromaro izao. Nitondrany fanazavana ny momba ireo fitakiana tsy mbola misy valiny ka antony tsy 
amin’ny fampianarana mihitsy aloha, hatreto. 

Nohazavaina tamin’ny mpianatra, araka izany, fa efa intsivy ny fihaonanana natao tamin’ny minisiteran’ny 
ambony sy ny fikarohana siantifika hamahana ny olana misy, saingy hatramin’izao, tsy nisy ny marimaritra 
satria tsy misy vahaolana atolotr’ity minisitera mpiahy ity. 

Etsy andaniny, mahatsiaro tena ho voa mafy ireo mpianatra satria very fotoana, tsy misy fampianarana 
eny amin’ny oniversite Ankatso amin’izao fotoana izao. Mitaky ny hiverenan’ny fampianarana 
mpianatra ireto. Manamafy ny fitakian’ny Seces ihany koa anefa izy ireo ary manao antso amin’ny 
hamahana ny olan’ny mpampianatra hahafahana miverina haingana amin’ny fampianarana. 

Omaly ihany, nisy ny ampahany amin’ireo mpampianatra nihaona tamin’ny minisitry ny Fampianarana 
nanaovana ny tatitra momba ny resaka nifanaovana tamin’ny praiminisitra lehiben’ny governemanta, 
herinandro teo. 

Hisy indray ny fivoriambe hotanterahin’ireo mpampianatra ireo rahampitso hanaovana ny tatitra 
ny dingana efa vita sy hanapahana ny mety ho tohin’ny fitakiana. 

Marihina fa nanatanteraka hetsika fitakiana ihany koa ny oniversiten’i Toliara, ny talata teo, 
alalan’ny filaharana mihodidina ny “campus” izay nofaranana tamin’ny fanaovana “sit-in” teo 
fiadidiana ny oniversite ary ny fametrahana sora-baventy. 



Votre adresse email ne sera pas rendue publique 















