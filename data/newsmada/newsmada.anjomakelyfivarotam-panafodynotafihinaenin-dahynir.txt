ANJOMAKELY: FIVAROTAM-PANAFODY NOTAFIHINA ENIN-DAHY NIRONGO BASY | NEWSMADA

Par Taratra sur 31/07/2017 

Notafihina jiolahy enina, tsy misaron-tava nitondra PA iray ary fitaovam-piadiana hafa ny toeram-pivarotam-panafody 
eny Anjomakely, ny zoma teo tamin’ny 6 ora hariva. Niditra an-keriny tao amin’ilay trano fivarotam-panafody 
ireo, izay mbola nisokatra io hariva io. Nandrahona ireo jiolahy ary nanery ny mpivarotra hamoaka 
vola rehetra. Lasan’izy ireo ny vola mitentina 400.000 Ar sy finday iray ary fanalahidina moto 
ary lasa nitsoaka nihazo an’Ambohibao, kaominina Bongatsara izy ireo. 

Niantso ny zandary ny fokonolona ka tonga teny an-toerana izy ireo. Tsy nisy aloha ny olona naratra 
aina nafoy. Tsy nisy sahy nanohitra ihany koa ny olona noho ny tahotra basy. Nanao ny fanarahan-dia 
hatrany ny borigady Andoharanofotsy izay misahana ny famotorana. 

Araka ny fitarainan’ny olona, mahazo vahana ihany koa ny fanafihana mitam-piadiana tato ho ato. 
teny Andraisoro ka nahafatesana mpivaro-boanjo, izay polisy no misahana ny raharaha, ity indray 
Anjomakely. Miandry izay vokatry ny fanadihadiana momba ireo asan-jiolahy miseho eto an-dRenivohitra 
ny manodidina ny rehetra. 



Les commentaires sont fermées. 

