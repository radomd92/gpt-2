IMERINTSIATOSIKA : RANGAHY 77 TAONA, MATY VOAFAOKAN’NY TAXI-BROUSSE – MIDI MADAGASIKARA

Namoizana ain’olona iray indray ny lozam-pifamoivoizana tamin’iny lalam-pirenena voalohany 
ny harivan’ny talata teo. Rangahy lehibe iray, tokony ho 77 taona no maty rehefa voadonan’ ny taxi-brousse 
Imerintsiatosika, tokony ho tamin’ny dimy ora hariva tany ho any. Araka ny fampitam-baovao azo 
amin’ny zandarimariam-pirenena dia handeha hiampita ity lehilahy ity no nandalo tampoka ilay 
« Sprinter » teo amin’ny PK37+800, fokontany Bemasoandro. Marihana, fa avy aty an-dRenivohitra 
ho Any Arivonimamo any ity fiara mpitatitra ity. Mafy ny dona ary nipitika lavitra mihitsy ilay 
Nitsirara teo am-povoan’arabe tanaty rà mandriaka izy, saingy mbola nisy aina kely ihany. Nezahana 
namonjy toeram-pitsaboana izy tamin’io nefa teny an-dalana dia tsy tana intsony ny ainy noho ireo 
be nahazo azy. Marihana, fa mipetraka eo amin’io fokontany io ilay rangahy voadona. Notazonina 
hatrany nentina natao famotorana tany amin’ny biraon’ny zandary nisahana ny fanadihadiana moa 
mpamily. Voalazany tamin’izany, fa hoe « niampita tampoka ity rangahy ity ka tsy tafajanona intsony 
fiara ary tsy tana intsony ny loza ». 




















