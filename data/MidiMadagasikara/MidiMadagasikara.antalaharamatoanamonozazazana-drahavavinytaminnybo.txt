ANTALAHA : RAMATOA NAMONO ZAZA ZANA-DRAHAVAVINY TAMIN’NY « BOIS ROND », MIGADRA 3 TAONA – MIDI MADAGASIKARA

Niakatra fitsarana ny alatsinainy teo tany Antalaha ny raharaha famonoana zazavavikely enina 
tamin’ny « bois rond ». Nilatsaka ny sazy ka ramatoa iray no migadra telo taona an-tranomaizina 
fandoavana onitra 2 tapitrisa ariary. Raha araka ny vaovao voaray dia nodarohan’ity renim-pianakaviana 
tamin’ny hazo lehibe « bois rond » ny zana-drahavaviny, ka naratra mafy ary tapaka mihitsy ny tongony 
izay mbola manaraka fitsaboana hatramin’izao. Tezitra tamin’ny habibiana vitan’ity nenitoany 
ray amandren’ilay zaza ka nitory azy. Niezaka nanao raharaham-pihavanana ihany ilay ramatoa 
nefa tsy nilefitra ny renin’ilay zaza. 




















