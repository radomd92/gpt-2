SECES ANTANANARIVO: FANAMARIHANA MARO MIKASIKA NY FAMPIANARANA AMBONY | NEWSMADA

Par Taratra sur 09/12/2019 

Nivory ny mpampianatra mpikaroka sy mpikaroka mpampianatra mpikambana ao amin’ny Seces, sampana 
ny faran’ny herinandro teo ka nanome tsiny ny fandikana vilana asehon’ny circulaire n˚116/ mesupres/ 
19 avy amin’ny minisitera mpiahy ny voalazan’ny didim-pitondrana sy ny didim-panjakana mifehy 
“Offre de formation” takin’ny rafitra LMD. 

Mametraka ny tsy maintsy hanatontosana fanohanana seho karoka “soutenance de memoire” ny famoahana 
diploma “licence” ho an’ny toeram-panofanana sasantsasany araka izay fahazoana “habilitation” 


Masina loatra ny fampianarana ambaratonga ambony sy ny fikarohana momba ny siansa, indrindra 
hoavin’ireo mpianatra malagasy mandranto fianarana eny amin’ny anjerimanontolo. 

Mikatsaka hatrany ny hanolorana fampianarana ambony kalitao sy fikarohana avo lenta mitsinjo 
fanatsarana araka izay tratra. 

Nitondra fanamarihana ihany koa ny Seces Antananarivo fa filam-baniny ny ataon’ny fanjakana 
tsy mbola andoavana ny vola tambin’ny ora fanampiny ho azy ireo hatramin’izao. Efa nandray ny tambin-karamany 
misy ho iray volana mahery kosa anefa ny mpampianatra mpikaroka sy mpikaroka mpampianatra any 
oniversite dimy hafa. 

Matoky sy miandry ny fanatanterahana ny soso-kevitra nivoitra nandritra ny fihaonany tamin’ny 
lehiben’ny governemanta, ny alatsinainy 25 novambra, ny Seces sampana Antananarivo ho famahana 
olana sy hahazoana valiny mahafapo sady azo tsapain-tanana. 

Hanatrika ny filankevitra nasionaly tsy ara-potoana ho an’ny Seces manerana ny Nosy ny Seces Antananarivo, 
any Fianarantsoa amin’ity herinandro ity. 



Votre adresse email ne sera pas rendue publique 















