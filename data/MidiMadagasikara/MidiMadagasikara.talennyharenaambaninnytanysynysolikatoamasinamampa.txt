TALEN’NY HARENA AMBANIN’NY TANY SY NY SOLIKA TOAMASINA : MAMPAHAFANTATRA NY ASANY SY IREO HARENA MALAGASY AMIN’IREO MPIANATRA – MIDI MADAGASIKARA

“Tena mampivelatra ny fahaizan’ny mpianatra ny fitondrana azy ireo mijery ifotony ny tena zava-misy 
amin’ny lesona omena azy ireo. Ireto kilasy faha-5 ao aminay izao ireto nentina nijery ny karazam-batosoa 
karazam-bato misy eto amintsika ireto, satria izay indrindra izao ny lesona omena azy ireo ankehitriny”, 
no nambaran’ny tompon’andraikitry ny fanabeazana eo anivon’ny sekoly advantista eto Toamasina, 
nitondra ireo mpianany niatrika imaso ireo karazam-bato misy eto Madagasikara teo anivon’ny 
provensialin’ny harena ambanin’ny tany sy ny solika izy ireo. Nomarihan’ity tompon’andraikitra 
hatrany, fa arakaraka ny leson’ny mpianatra ka misy toerana azy itondra azy ireo mijery imaso ny 
zava-misy, dia hitondrana azy ireo hatrany; tahaka ny orinasa SKT sy ny valan-javaboaary Ivoloina 
an’ny mpianatra kilasy faha-3 sy taona alohan’ny fahamaranana. “Fifaliana ho anay eto anivon’ny 
provensialy ny harena ambanin’ny tany ny mampahalalana sy manoro ireo mpianatra ny tena zava-misy 
eto aminay, satria hahafahan’ireo mpianatra misafidy ny asa mety ho hataony any aoriana koa izany”, 
ny tale provensialin’ny harena ambanin’ny tany sy ny solika, Atoa Amable André, eto Toamasina. 
fikarohana sy fahalinana ary fiitaran’ny sain’ny mpianatra ny mihatrika imaso ny tena zava-misy 
izao, ka nampirisihany ireo sekoly hafa ihany koa fa mandray sy vonona hanome ny fanazavana sy ireo 
ho an’ny mpianatra malagasy ny tale provensialin’ny harena ambanin’ny tany sy ny solika eto Toamasina. 




















