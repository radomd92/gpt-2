MORAMANGA : VOASAMBOTRA IREO MPAMAKY TRANO GAIGILAHY – MIDI MADAGASIKARA

Natolotry ny zandary ny fitsarana ny alakamisy 19 janoary 2017 ireo mpamaky trano nampiaiky ny 
tao anatin’ny fokontany Tsarahonenana sy Tsaralalàna ary Ambohitranjavidy. Ny alahady 15 janoary 
tokony ho tamin’ny 8 ka hatramin’ny 10 ora, izay fotoana tsy naha tao an-tokantrano ny tompon-trano, 
nanaovan’ireto mpangalatra ny fanararaotrana. Nahatsikaritra izany ny mpiray vodirindrina 
ny ankizy nilalao. Nametraka fitoriana avy hatrany ireo niharan-doza rehefa tonga satria nahatsikaritra 
fikorontanana nisy tao an-trano sy ny fahaverezan’ireo entana mitentina 3.000.000 ariary. Nifanena 
mpamaky trano ilay zaza nahita azy teny an-dalana hianatra ka norahonany no sady nenjehiny, saingy 
tratrany. Izany rehetra izany no nahazoana azy ireo rehetra . Mbola nahatraran’ny zandary entan’olona 
samy hafa izay halatra avokoa tao an-tranon’izy ireo. Nandritra ny fanadihadiana natao azy ireo 
koa no nahafantarana ny iray tamin’izy telo lahy, ilay efa nokarohina nandritra ny halatra basy 
Moramanga tamin’ny volana aogositra 2016 ary efa nikoizana hatramin’ny ela. Tsy handefitra amin’ny 
ratsy misy eto Moramanga ny komandin’ny vondron-tobim-paritry ny zandary eto Moramanga ary efa 
sy nampianatra isaky ny manao fitsidihana. 

CATHY 


















