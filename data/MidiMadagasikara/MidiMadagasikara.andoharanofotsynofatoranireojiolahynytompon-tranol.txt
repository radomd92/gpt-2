ANDOHARANOFOTSY : NOFATORAN’IREO JIOLAHY NY TOMPON-TRANO, LASANY ENTANA – MIDI MADAGASIKARA

Ny alarobia lasa teo, tokantrano iray teny amin’iny faritra Andoharanofotsy iny no notafihan’ny 
telo mirongo basy. Vantany vao tafiditra tao an-trano izy ireo dia nofatoran-dry zareo ny tompon-trano, 
nanao izay danin’ny kibony nibata ireo entana sy vola tao izy ireo. Araka ny fampitam-baovao azo 
amin’ny zandary dia tsy nisaron-tava velively ireto olon-dratsy ireto. Basy poleta iray kosa 
teny amin’izy ireo, nentiny nampitahorana ireo olona tao an-trano. Tokony ho tamin’ny efatra 
latsaka fahefany teo no niditra amboletra tamin’ny alalan’ny famakiana varavarana ireto olon-dratsy 
Noho ny basy teny an-tanany dia tsy naninona ireto mpivady, tompon-trano. Mba tsy ahafahan’izy 
mihetsika sy miantso vonjy dia nofatoran’izy ireo tongotra aman-tanana ireto farany. Fahilavitra 
ecran plat » iray, fakan-tsary, solosaina, firavaka volamena, finday, ary vola teo amin’ny efatra 
ariary teo no very tamin’izany. Rehefa azon-dry zalahy izay nilainy dia nitsoaka izy ireo. Taorian’izay 
afaka niantso vonjy ireo voatafika, saingy efa dila lavitra ireo olon-dratsy. Efa mandeha ny fikarohana 
famotorana ataon’ireo mpitandro filaminana. 




















