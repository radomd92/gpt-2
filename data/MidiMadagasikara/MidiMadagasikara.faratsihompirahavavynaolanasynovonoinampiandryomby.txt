FARATSIHO : MPIRAHAVAVY NAOLANA SY NOVONOINA MPIANDRY OMBY – MIDI MADAGASIKARA

Habibiana tsy roa aman-tany no nitranga tany amin’iny faritra Faratsiho iny ny zoma lasa teo. Mpirahavavy 
12 taona sy 10 taona no hita faty tanaty kirihatra, tsy lavitra ny tananan’Andranonahoatra, ao 
fokontany Ambarinomby, kaominina Miandrarivo. Tsy vitan’ny hoe novonoina tamin’ny fomba feno 
izy ireto fa mbola naolana ihany koa ilay zokiny. Mpiandry omby telolahy no avy hatrany dia noahiahiana 
nahavita izany heloka bevava izany, ary saika niharan’ny fitsaram-bahoaka. 

Raha ny zava-nitranga mantsy tamin’io andro io dia nampilaza avy hatrany ireo fokonolona teo akaiky 
ny telolahy mpiandry omby fa hoe misy fatin’olona, ankizivavy roa tao anatin’ilay kirihatra. 
hafahafa ny fihetsik’izy telolahy ireto, ka ny sasany tamin’ireo olona no nijery izay zavatra 
ireo ary ny hafa niambina azy ireo hatrany. Ontsa avy hatrany kosa izay nahita ilay zava-doza : ny 
mangatsiakan’izy roa vavy kely mitsirara ao amin’ny tany. Ilay zandriny, nahohoka tao anaty rano, 
tsy navelan’ireo tsy valahara raha tsy maty. Ilay zokiny kosa, miboridana tanteraka ny tapany 
rehefa avy naolan’ireo tsy mahatody dia nokendainy. Tsy vitan’izay anefa fa mbola novelesina 
koa ny lohany, hahatapitra tanteraka ny ainy. Fantatra fa mponina eo amin’ilay tanana ihany izy 
vavy kely ireto, ary tamin’io fotoana io dia nirahiana handeha haka kitay izy ireo. Niantefa avy 
tany amin’ireto telolahy ny ahiahian’ireo fokonolona efa niakatra hatezerana teo anoloan’izao 
izao. Tamin’io fotoana io anefa no tonga ny zandary, nitondra ireto olona voarohirohy ho tao ambadik’ity 
bevava ity, sy nanala azy ireo teo ambany vahoan’ireto fokonolona efa romotra tanteraka. Notazomina 
fanadihadiana tany amin’ny biraon’ny zandary ireto mpiandry omby ireto. Ary niaiky tokoa fa izy 
no nahavita nanolana sy namono ireto tovovavy kely ireto. Raha tsy misy ny fiovàna dia anio no hatolotra 
Fampanoavana ao Antsirabe izy telolahy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

