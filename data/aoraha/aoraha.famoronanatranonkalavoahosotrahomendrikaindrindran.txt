FAMORONANA TRANONKALA :: VOAHOSOTRA HO MENDRIKA INDRINDRA NY BLAOGIN'I VONIARY • AORAHA

Tetikasa maoderina manandratra avo ny maha Malagasy. Nilatsaka, omaly, ny valin’ilay « Best Of 
BlogS 2019 » ary voafidy ho mendrika indrindra ao anatin’ny sokajy « Teny Gasy » ny Blaogin’i Voniary. 
zoky ve no manitra voninkazo sa i zandry no manitra ravin-kazo no dia manimbolo ery isika! Tsia, 
izany fa ny hanitry ny Teny malagasy no tonga any amintsika tsirairay avy any! Tsy izahay no mendrika 
ny fanarahanareo ny blaogy sy ny fankafizanareo ny tenindrazantsika no mahatonga anay amin’izao 
izao sy mandrisika anay hatrany hanohy, hanoratra. Koa dia fisaorana re no atolotra ny mpikarakara 
ianareo mpankafy. Ary manome toky izahay fa hiketrika ny tsara sy mendrika hatrany haroso ho anareo”, 
ny teny nentin’i Ando Nantenaina Rasolondraibe na Voniary nankasitraka ireo mpanaraka ny blaoginy. 

Raha atao topi-maso ity tranonkala iray ity dia hita fa mizara voambolana malagasy fampiasa amin’ny 
andavanandro sy eo amin’ny sehatra manokana. Anisan’ny tanjona amin’ny fanokafana ny blaogy 
hanaitra ny hambom-pon’ny tsirairay sy hanentana hitia ny maha Malagasy. Ahitana sokajin-dahatsoratra 
ao amin’ny Blaogin’i Voniary. Hita ao ny Fanairana hambom-po, Fandrosoana, Gasy fiaina, Izany 
Malagasy ary Resadresaka. Ahitana famintinana boky malagasy taloha sy vaovao ary fivarotana 
ireny koa ao anatiny. Tsy hadinoina ny teny notsongaina avy amina olon-kendry, mpanoratra na mpanakanto 
hafatra mahasoa. 









Enregistrer mon nom, mon e-mail et mon site web dans le navigateur pour mon prochain commentaire. 



