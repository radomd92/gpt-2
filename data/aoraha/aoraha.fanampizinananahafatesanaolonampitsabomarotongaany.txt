FANAMPIZINANA NAHAFATESANA OLONA :: MPITSABO MARO TONGA ANY AMBEROMANGA • AORAHA

Araka ny fanampim-baovao avy amin-dRandrianarison Rivo Setra, kandidà ben’ny tanàna mitarika 
tamin’ny voka-pifidianana farany teo, any amin’ny kaominina Amberomanga-Soavinandriana Itasy, 
efa tonga any an-toerana ireo mpitsabo avy aty an-drenivohitra taorian’ny fahafatesana olona sy aretina vokatry 
lanonana fiaraha-misakafo, vao tsy ela akory. 

Tsy misy atahorana intsony ny ain’ireo olona an-jatony ahiana ho voan’ny fanapoizinana vokatry 
zavatra nohanina nanomboka tamin’ny sabotsy 30 novambra lasa teo. Tsy mbola fantatra hatreto ny marina momba ity tranga tany Amberomanga ity. Fahapoizinana ara-tsakafo 
sa fanapoi­zinana niniana natao? 

Taorian’ny lanonana fisaorana ireo mpiara-miasa taminy nandritra ny fifidianana no nataon’ity 
ben’ny tanàna kinanjo nivadika ho loza nahafatesana olona mianaka. Manahy ny mpikarakara ny fety fa nisy nanisy poizina ny rano nosotroin’izy ireo nandritra ny andro 
izay, araka ny filazany. 

“Na teo aza ny sotasota isan-karazany, nialoha sy nandritra ary izao taorian’ny fifidianana izao, 
tsy manahy an’ireo mpifaninana tamiko aho. Mety ho olona akaiky ahy ihany no nahavanon-doza. Tsara 
manamarika fa nilatsaka ben’ny tanàna teto amin’ny tanànanay teto ny raiko, saingy tsy mbola nandeha 
ny fifidianana dia namoy ny ainy izy vokatry ny sotasota”, hoy itsy kandidà itsy, izay milaza ny 
fitoriana momba izao tranga nampalahelo izao. 









Enregistrer mon nom, mon e-mail et mon site web dans le navigateur pour mon prochain commentaire. 



