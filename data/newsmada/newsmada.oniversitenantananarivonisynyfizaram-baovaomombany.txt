ONIVERSITEN’ANTANANARIVO: NISY NY FIZARAM-BAOVAO MOMBA NY KITROTRO SY PESTA | NEWSMADA

Par Taratra sur 11/02/2019 

Nitondra famelabelaran-kevitra momba ny aretina kitrotro sy ny pesta teny amin’ny sampandraharaha 
ny fahasalamana eny Ankatso ny tomponandraikitra avy ao amin’ny fakiolten’ny fianarana ho mpitsabo, 
faran’ny herinandro lasa teo. Nanazava ny maha zava-dehibe ny hetsika fanaovam-baksiny iadiana 
aretina kitrotro tontosain’ny minisiteran’ny Fahasalamana ny tomponandraikitry ny fakiolte, 
profesora Samison Luc Hervé. Nahaliana ny mpanatrika, indrindra ny mpianatra, ny vaovao nanodidina 
fifindran’ny areti-mifindra roa sy ny fiarovana samihafa. Tanjon’ny fizarana, omaly, ny hametraka 
anjara andraikitry ny fakiolte manoloana ny fanampiana ny mpiara-belona amin’ny fahasalamana. 

Efa nanohana tamin’ny fanaovam-baksiny faobe iarovana ny ankizy amin’ny aretina kitrotro ny 
ho mpitsabo sy ho « infirmier » taona fahadimy, nahatratra 200 tamin’ny andiany voalohany natao 
14-18 janoary lasa teo. 



Les commentaires sont fermées. 

