FANENDAHANA: MISY ANKIZY 14 TAONA RAINDAHINY AMIN’NY HAROM-PAOSY | NEWSMADA

Par Taratra sur 06/11/2018 

Manodidina ny 14 taona sy 21 taona ny salan’isan’ny mpanendaka sy mpangarom-paosy eto an-dRenivohitra, 
ny tatitry ny polisy. Efa raindahiny ireo, ary mpamerin-keloka mampitondra faisana amin’ny faritra 


Roa lahy no voasambotry ny polisy miasa ao amin’ny kaomisaria boriborintany fahatelo Antaninandro 
amin’ny St Antoine Ambodivona teo amin’ny fiantsonan’ny taxi-be sy teny Ankadindramamy, ny 2 
3 novambra lasa teo, noho ny resaka harom-paosy. 

Ny iray voalohany, teny amin’ny St Antoine Ambodivona ny 2 novambra. Tamin’io andro voalaza io, 
iray efa nahazohazo taona niandry fiara hitodi-doha hody no nokendren’izy ireo. Efatra izy ireo 
nanao ny asa ratsiny. “Nisy ny mitazana ny manodidina, ao ihany koa ny manara-maso ary ny ambiny 
ny asa ratsy”, hoy ny fanazavana. Lasa tamin’izany finday iray “Nokia” ary lasa nitsoaka nihazo 
Ambodivona avy hatrany izy ireo. Niezaka nanenjika sy niantso vonjy ity lehilahy voaendaka. Tsikaritry 
polisy izay miasa tsy lavitra teo izany fihetsika izany ka nandray ny andraikiny izy ireo. Voasambotra 
lavitra teo ny iray. Tafaporitsaka tany amin’ny elakela-trano kosa ny telo ambiny. 

Ny faharoa kosa, teny Ankadindramamy, ny 3 novambra tokony ho tamin’ny 10 ora maraina. Vehivavy 
taxi-be teo amin’ny Ravinala no lasibatra. Tsikaritr’ilay mpanendaka fa nipoitra tao am-paosin’ity 
ilay finday ary nalainy avy hatrany. Raha vantany vao azony izany, nirifatra izy. Niantso vonjy 
ramatoa ary tsikaritry ny polisy niasa tsy lavitra teo izany. Raikitra ny fifanenjehana ka tratra 
amin’ny sampanana Ankadindramamy ilay olon-dratsy. Atolotra ny fampanoavana tsy ho ela ireo. 





Les commentaires sont fermées. 

