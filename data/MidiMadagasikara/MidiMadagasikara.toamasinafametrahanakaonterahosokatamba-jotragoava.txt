TOAMASINA : FAMETRAHANA KAONTERA HOSOKA, TAMBA-JOTRA GOAVAN’NY MPIASAN’NY JIRAMA TOAMASINA SY ANTANANARIVO – MIDI MADAGASIKARA

Tsy voafehin’ny talem-paritry ny Jirama Toamasina intsony ireo mpiasany, satria isan’ny olana 
misy eto Toamasina izao ny resaka kaonteran-jiro ka misy amin’ireo mpiasa mibizina izany, nefa 
fa henjana ny fanaraha-maso sy ny fametrahana lalàna eo anivon’ny Jirama Toamasina. 

“Kaontera ara-dalana”. Tratran’ny polisy am-bodiomby tao Tanamakoa P/elle 12/12, omaly, niaraka 
fitaovana samy hafa ny lehilahy iray izay fantatra fa mpiasan’ny Jirama ihany. Andro maromaro 
no nanaraha-maso azy noho ny fitarain’ireo olona nakany vola 1.000.000 ariary mandritra ny fametrahana 
nefa tsy mahazo faktiora. Raha ny fanazavany, dia izany mpiasan’ny Jirama ihany avy aty Antananarivo 
mpamatsy azy ireo kaontera sy ireo kojakoja hafa izay vidina 300.000 ariary, ireo mpiasan’ny Jirama 
roa lahy izany kosa no mpanome ireo adiresin’ireo olona tena mila maika ireo kaontera ireo. Midika 
fa “kaontera ara-dalana” hosoka mivoaka avy eo anivon’ny Jirama ireto ary tena mbola vaovao raha 
fanazavany. 

Adiresin’olona 13. Tamin’ny fahatrarana an’ilay lehilahy voalohany izay tonga manokana eto 
hanao ny fametrahana kaontera fotsiny, dia mbola nahatrarana adiresin’olona efa nahavita tombam-bidin’ny 
jiro teo anivon’ny Jirama Toamasina niisa 13 be izao; mbola tratra teny aminy ihany koa vola 500.000 
ary ireo antontan-taratasy maromaro samy hafa famoahana ny entana teo anivon’ny Jirama sy ity 
iray fakan’ny Jirama fitaovana hafa miaraka amin’ireo kaontera. Raha izao zava-misy izao, dia 
tamba-jotra matanjaka misy eo anivon’ny orinasa ity resaka fametrahana “kaontera ara-dalana” 
an-tranon’olona tsy hahazoana faktiora ity.Inoana izany fa efa maro ireo tokantrano manana jiro 
tsy mpandoa vola eo anivon’ny Jirama akory amin’ireo laniny. 

Tsy vao sambany anefa no nahatrarana tahaka izao raharaha izao teto Toamasina, fa misy hatrany 
fanelanelanana ataon’olona ao anatin’ny tamba-jotra any ambadika eo anivon’ny fitsarana, ka 
tratra hatramin’izay miisa 15 teo izay tamin’ity taona ity, tsy nisy niditra am-ponja akory. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

