BERIJA : HOTSARAINA RAHAMPITSO ETSY ANOSY – MIDI MADAGASIKARA

Rahampitso eny amin’ny fitsarana ambaratonga voalohany etsy Anosy, no handeha ny raharaha Berija 
Maromaro ny vesatra nitazonana azy ary mahakasika asa fanakorontanana, izay tonga amin’ny fikasana 
izany. Toe-javatra izay toherin’ny namany maro, tsy nitsahatra ny nanao hetsika mba ho famotsorana 
Berija Ravelomanantsoa. Etsy andanin’izany ihany koa, dia toa manaraka tsy tapaka ireo mpitolona 
an’ity mpitarika grevy eny Ambohitsaina ity ny mpitandro ny filaminana. Ankoatr’izay niseho 
izay nanarahan’ny Emmo-Sécurité hatraiza hatraiza ireo mpitolona, ka fandravana ny fikasan’izy 
tamin’ny alàlan’ny baomba mandatsa-dranomaso, dia mbola noravana ihany koa izany tetsy amin’ny 
Ivato omaly. Tsy afaka naneho hevitra ireo mpitolona, fa raha vao tonga ny mpitandro ny filaminana 
rava maina ny fitokotokonana. Na izany aza dia nilaza izy ireo, fa tsy hijanona intsony ny fitakiana 
famoahana an’i Berija. Raha ny tombana izany dia mbola hisy hetsika indray anio, satria rahampitso 
efa raharaham-pitsarana amin’izay no hitranga. 



