ANOSIBE : ANKIZY VOATIFITRY NY MPANENDAKA – MIDI MADAGASIKARA

Teo amin’ny tongony no niantefan’ny bala. Ny alin’ny alarobia teo, manodidina ny tamin’ny fito 
sy sasany, no nitrangan’izany herisetra izany, tetsy Anosibe. Lehilahy iray avy namonjy toeram-piasàna 
handeha hody no nataon’ireo mpanendaka lasibatra. Saingy tsy nanaiky io farany fa namaly. Teo 
no namoaka basy ireo jiolahy ary nitifitra. Nahay niala ilay rangahy saingy ilay zaza tany aoriana 
no ratsy vintana ka voan’ny bala. Nahita izany dia samy nitsoaka avokoa nanavotra ny ainy na ireo 
na ny teo amin’ny manodidina. Nentina avy hatrany tany amin’ny hopitaly ilay zaza ary mbola nitohy 
fitsaboana azy omaly. Voaporofo mazava izao fa mitazona basy ny mpanendaka ankehitriny. Vao afak’omaly 
koa mantsy no nahitàna an’izany tetsy amin’ny làlana Digue, teo Andohatapenaka ny marimarina 
Nitondra basy ireo jiolahy ary sahy ny nanendaka avy hatrany ny olona tao anaty taxi-be… 



