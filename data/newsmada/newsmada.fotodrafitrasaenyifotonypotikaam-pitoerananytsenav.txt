FOTODRAFITRASA ENY IFOTONY: POTIKA AM-PITOERANA NY TSENA VAOVAO ENY  IVATO | NEWSMADA

Par Taratra sur 21/08/2019 

Potika am-pitoerana ny tsena vaovao lehibe namboarin’ny fanjakana ao amin’ny kaominina Ivato. 

Tsy mbola am-perinasa izany tsena izany amin’izao fotoana izao ka misy manararaotra fotsiny mamotika 
manao maloto. Miantso ny fanjakana ny mpivarotra hanokatra izany tsena vaovao izany hahafahan’izy 
miditra manao ny asany ao. Miteraka fikorontanan’ny tanàna ny tsy filaminan’ny tsena amin’izao 
izao. Eo koa ny fanararaotana ataon’ny mpanao ratsy ka lasa mahatonga tsy fandriampahalemana 
an-toerana. Anisan’izany ny vaky trano amin’ny toerana manodidina, ny harom-paosy sy ny sinto-mahery… 
mandry tsy lavo loha ny mponina vokatr’izany. 

Mitaraina, araka izany, ireo mpivarotra fa tsy te hiaina ao anaty fotaka eny amoron-dalana intsony 
ho avy ny orana fa mba ho ao amin’ny tsena vaovao amin’izay. Toraka izany ny mponina efa miandrandra 
ny fisokafan’ny tsena ka hiantsena am-pilaminana amin’izany fotodrafitrasa vaovao izany. 

Amin’izao fotoana izao, mbola manemitra ny moron’arabe ireo mpivarotra ao amin’ny kaominina 
Tsy mirindra ny entam-barotra amidy fa mifangaro amina toerana tery ny karazan’entana: hena, 
voamaina, lamba…. 

Manano sarotra, araka izany, ny miantsena ao an-toerana. Mihafihafy ihany koa na ny fiara mandalo 
ny mpiantsena satria ampiasain’ireo mpivarotra ny sisin-dalana tokony handehanan’ny mpandeha 
ka lasa eny afovoan’arabe no mandeha…. 



Les commentaires sont fermées. 

