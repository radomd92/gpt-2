ONG HARDI  : ANKIZY 71 NAHAZO KOPIA NAHATERAHANA | NEWSMADA

Par Taratra sur 10/03/2018 

Nanomboka, ny taona 2014, no nizara kopia nahaterahana ho an’ny zaza monina ao amin’ny boriborintany 
sy IV ny ONG Hardi eo Manarintsoa. Manodidina ny 300 eo ho eo ny ankizy efa nisitraka izany ary afaka 
an-tsekoly koa noho ny fananana kopia, araka ny fanazavan’ny mpiandraikitra ny fanabeazana ao 
ONG Hardi, Razafimanantsoa Arthur, omaly teny Manarintsoa. Famaranana ny hetsika fizarana kopia 
an’ny taona 2016-2017 teny an-toerana, omaly. 71 ny kopia nozaraina ary natao nialoha ny fanombohan’ny 
2017-2018 ny ankamaroany ahafahan’ny ray aman-dreny mampiditra ny zanany eny amin’ny EPP. Noresen-dahatra 
ray aman-dreny fa zava-dehibe ho an’ny zanany ny fananany kopia amin’ny fiainana iray manontolo 
amin’ny sosialy sy toekarena. 20 ny fokontany niasana amin’ny boriborintany I sy IV ahitana vahoaka 
betsaka. Tsy maimaimpoana akory ny fahazoana kopia satria anjaran’ny ray aman-dreny ny maka ny 
any amin’ny fokontany. Andraikitry ny mpiasan’ny ONG kosa ny mitondra azy ireo eny amin’ny CBS 
mpitsabo. Manamora ny fahazoana fotoana eny amin’ny fitsarana koa ny ONG handraisan’ny mpitsaraz 
ireo hanaovana “jugement supplétif”. 

Satria mandray an-tanana zaza sahirana 175 (5-14 taona) isan-taona ny ONG Hardi, laharam-pahamehana 
fanomezana kopia ireo ankizy ireo. 

Nambaran’ny sefo fokontany Manarintsoa Afovoany, Ramangason Simon, fa betsaka amin’ny mponina 
tsy mahaloa ny vola adidy tokony hefainy ao amin’ny fokontany misy azy. Nefa tsy mahazo taratasy 
mihitsy raha tsy mahaloa ny volan’ny adidy. Ilaina amin’ny fikarakarana ny kopia ny taratasy. 
faharoa mahatonga ny tsy fananan’ny ankizy kopia ny fiterahana eny amin’ny reninjaza. Manana 
roa ny fokontany ary miezaka mandefa ny anaran’izy ireo eny amin’ny minisiteranan’ny Fahasalamana 
tomponandraikitry ny fokontany hampidirina ho anisan’ny mahazo milaza fahaterahana eny amin’ny 
boriborintany ireo reninjaza ireo. 



Les commentaires sont fermées. 

