AMBATOLAMPY : TAXI-BROUSSE LATSAKA AMBANY TETEZANA, AM-POLONY NARATRA MAFY, IRAY MATY – MIDI MADAGASIKARA

Nandriaka indray ny rà teny amin’iny lalam-pirenena fahafito iny omaly vao maraina. Taxi-brousse 
an’i Fianarantsoa sy ny renivohitra no namantana tany ambany tetezana teo amin’ny toerana antsoina 
Ihazolava. Vokany, olona iray no namoy ny ainy, am-polony kosa ny naratra mafy, izay nalefa novonjena 
taty an-drenivohitra. Tokony ho tamin’ny dimy ora maraina tany ho any no niseho ny loza, raha ny 
azo hatrany. Teo amin’ny Pk 56, anelanelan’Ambatolampy sy Andriambilany, kilaometatra maromaro 
an’i Behenjy. Avy any atsimo ary handeha hianavaratra hihazo ny renivohitra ity taxi-brousse 
sprinter » ity izao niharan-doza izao. Tsy fantatra hatreto izay tena nahatonga ny loza. « Ny hany 
azonay dia notakonan’ny zavona ilay fiara, ka nandeha tany amin’ny tsy izy, ary izao niafara tany 
tetezana izao », hoy ny fanazavana azo avy tamin’ny tompon’andraikitry ny zandary misahana ny 
any an-toerana. Nisy zavona betsaka tokoa tamin’iny lalam-pirenana mianantsimo iny, raha ny 
maraina. Etsy an-danin’izay, mbola nandeha mafy ary nirimorimo fatratra aok’izany, ihany koa 
fiara ity, raha ny vaovao hatrany. Tsy nahatazana tsara ilay tetezana angamba ilay mpamily ka lasa 
amin’ny sisiny ny fiara nentiny. Nivadika ambony ambany araka izany ity farany, ary potika tanteraka. 
tamin’ireo mpandeha tao anatiny no nipitika teny ivelany, tao ihany koa mbola voatery nosokirina. 
anisan’izany ilay olona iray maty tsy tra-drano. Efa saika nahazo ny fitsaboana sahaza azy ireo 
ireo naratra raha ny fanazavàna azo hatrany, saingy na izany na tsy izany, mbola misy amin’ireo 
tao anatin’ity fiara nivadika ity no mbola miady amin’ny fahafatesana noho ny ratra nahazo azy. 
mandeha ihany koa etsy andanin’izay ny fanadihadiana mahakasika ity lozam-pifamoivoizana ity. 




















