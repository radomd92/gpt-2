VEDETY RENDRIKA TAO ANTSIRANANA : RAZANA ROA NO HITA, MITOHY NY FIKAROHANA NY ROA HAFA | NEWSMADA

Par Taratra sur 01/08/2016 

Hita afakomaly maraina ny fatin’ilay mpanamory vedety rendrika sy ny fatin’ny vehivavy iray hafa 
amin’ny fari-dranomasina Ankinganala, fokontany Antananandreny distrikan’Antsiranana. 
mbola hita kosa ny fatin’ireo olona roa hafa tsy hita popoka… 

Ny zandary sy ny antokon-draharaha misahana ny fifamoivoizana an-dranomamy sy an-dranomasina 
nisahana ny fikarohana ny fatin’ireo olona tsy hita tamin’ity loza an-dranomasina ity. Voalazan’ny 
avy amin’ny zandary fa afakomaly maraina tamin’ny 8 ora no hita ny fatin’ilay mpanamory raha ny 
tamin’ny 4 ora kosa no hitan’ny fatin’ilay vehivavy iray hafa. Mitohy kosa ny fikarohana ny fatin’ireo 
roa mbola tsy hita. Efa natolotra ny fianakaviany ny razana taorian’ny fizahana rehetra. 

Tsiahivina fa mpandeha enina no nentin’ilay vedety niaraka tamin’ny entana maromaro, ny alakamisy 
. Niainga avy any Ambahivahy hihazo an’i Ambinanin’i Mananara ity vedety ity kanjo rendrika tampoka 
ny onjan-dranomasina mafy sy ny havesatry ny entana nentiny. Olona roa no avotra fa tsy hita popoka 
ny efatra. 

Ny zoma maraina, nisy sambo milanja 170 taonina nitondra entam-barotra fampiasa andravanandro 
rendrika vao niala kely eo amin’ny 800 metatra miala ny Nosy Sainte Marie. Voalaza fa diso lalana 
kapiteny ka tafakatra teo ambony vato ilay sambo. Avotra avokoa ny ankamaroan’ireo mpandeha satria 
maromaro no tonga niverimberina teo amin’ilay sambo rendrika naka ny entana. Vedety an’ny mpandraharaha 
any an-toerana no nampiasain’ny zandary nandamina sy nisahana ny fiarovana ny entana rehetra. 



Les commentaires sont fermées. 

