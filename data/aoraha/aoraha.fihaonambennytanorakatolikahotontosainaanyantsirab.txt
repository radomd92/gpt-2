FIHAONAMBEN’NY TANORA KATOLIKA :: HOTONTOSAINA ANY ANTSIRABE NY JMJ MADA ANDIANY FAHA-10 • AORAHA

Hotontosaina any Antsirabe ny Fihaonamben’ny tanora katolika andiany faha-10 na ny JMJ Mada 10, 
taona 2021. Fantatra izany nandritra ny famaranana ny fihaonamben’ny tanora notontosaina tany 
Mahajanga, omaly. 

Lohahevitra maro no niarahan’ny fiangonana katolika nidinika tamin’ireo tanora marobe tamin’ity 
lehibe ara-pinoana ity. Isan’izany ny momba ny finoana, ny mikasika ny ho avy, ary ny fahatanorana 
amin’izao tontolo izao sy ny eto Madagasikara manokana. 

Tonga nanome voninahitra ny famaranana ity Fihaonamben’ny tanora katolika na JMJ Mada andiany 
izay nahitana solontena isam-paritra an’aliny ity ny Filoham-panjakana Rivo Rakotovao sy ireo 
vitsivitsy ao amin’ny governemanta ary ireo manam-pahefana avy ao amin’ny renivohitry ny Faritra 
Nampahatsiahivin’ny Filoham-panjakana tamin’ny fandraisam-pitenenany fa antso fampahatongavan-tsaina 
amin’ny fanovana toetra sy ny fandinihan’ny tanora malagasy sy katolika ny ho aviny manoloana 
rivotry ny fanatontoloana izay mitsoka mafy ankehitriny ity fihaonambe ity. 

Ankoatra izay, manoloana ny toe-draharaham-pirenena ankehitriny sy hiatrehany ny fiainana, 
nanafatrafatra an’ireo tanora mba hisaina lalina alohan’ny handraisana fanapahan-kevitra 
ny Evekan’i Mahajanga ny Mgr Rakotondrajao Roger Victor Solo. Niantso ireo kandidà koa mba tsy 
ny tanora amin’ireo karazana fanomezana sy fampanantenana poak’aty izy. Notsipihin’ny Mgr an’i 
fa tsy manana kandidà ny Eglizy Katolika Romana amin’ny fifidianana hatrehintsika manaraka ity. 

“Isaorantsika Andriamanitra nanome fotoana nahafahana nihaona sy niara-nivavaka teto, indrindra 
namarana izany am-pifaliana.”, hoy ny Filoham-panjakana namarana ny kabariny sady niarahaba 
Eveka katolika nahatontosa izao hetsika lehibe izao. 









Enregistrer mon nom, mon e-mail et mon site web dans le navigateur pour mon prochain commentaire. 



