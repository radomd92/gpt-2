VOLAMENA 4 KILAO : NANJAVONA TAO MAHAMASINA, TRATRA TANY MAHAJANGA – MIDI MADAGASIKARA

Ny alakamisy 28 aogositra lasa teo no tratra tao an-drenivohitr’i Boina, ny telo lahy voalaza fa 
volamena, milanja 4kg latsaka, tao Mahamasina. Volamena izay voalaza fa ana Karàna iray mipetraka 
an-toerana. Araka ny vaovao voaray dia mpiambina tao amin’io tanàna iray taty an-drenivohitra 
ireto telo lahy ireto ary efa maty paika ny fangalàrana. Raha vao azony mantsy io harembe io dia nitsoaka 
ny toeram-ponenany, izay ao Andranomamy, distrika Mahajanga, izy ireo. Nametraka fitoriana 
an-toerana ity teratany vahiny, tompon’ilay volamena, ity ary dia natao ny fikarohana. Tamin’izany 
nahazoana an’ireo olona ireo. Araka ny fantatra dia ankevitry ny efa namidin-dry ry zalahy ny antsaky 
volamena, satria dia nahatratrarana vola mitentina valo tapitrisa ariary ny roa tamin’izy telolahy, 
amin’ny ambim-bolamena 2kg mahery kely. Raha ny fantatra hatrany dia mbola nisy olona iray tadiavina 
isan’ireo niray tsikombakomba tamin’izy telolahy ireto, tamin’ity halatra harena sarobidy 
Nidina tany an-toerana ireo ny mpitandro filaminana taty an-drenivohitra, niaraka tamin’ilay 
karàna. Naverina tamin’ity farany ireo ambina vato sarobidy, niaraka tamin’ireo vola, tratra 
amin’ireo mpangalatra. 



