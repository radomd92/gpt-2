FAMONOANA NY CB RANOMAFANA : OLONA SIVY NAIDITRA AM-PONJA VONJIMAIKA AO MANANJARY – MIDI MADAGASIKARA

Taorian’ny fanadihadiana lalina nataon’ny Zandary, dia natolotra ny Fampanoavana tao Mananjary, 
hariva, ireo olona sivy voasambotra izay voarohirohy tamin’ny famonoana ny Kaomandin’ny borigadin’ny 
Ranomafana, ny 27 novambra lasa teo. Raha ny loharanom-baovao akaiky ny mpitandro filaminana 
an-tanana ny raharaha, dia ny andron’io ihany ireo voampanga no naiditra am-ponja vonjimaika 
amin’ny fonjaben’i Mananjary, miandry ny fotoam-pitsarana azy ireo. Raha tsiahivina, dia maty 
ny dahalo tao an-tanànan’i Torotosy, fokontany Tsaramandroso, any amin’ny distrikan’ Ifanadiana, 
GPHC Rambeloson Heritiana Emilson, Kaomandin’ny borigady ao Ranomafana. Raha ny fantatra, dia 
tsy latsaky ny 50 lahy nirongo basy no nanao fanafihana tampoka ny tanàna natorian’ny zandary efa-dahy 
fitsidiham-paritra. Iny handeha hivoaka hizaha ny zava-misy sy hanavotra ireo tokantrano voatafika 
ity manamboninahitra lefitra ambony ity no voatifitr’ireo mpanani-bohitra, ka lavo teo no ho 
ary lasan’ny dahalo ny basiny « Kalacknikov » sy ny « chargeur » roa nisy bala 60 isa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

