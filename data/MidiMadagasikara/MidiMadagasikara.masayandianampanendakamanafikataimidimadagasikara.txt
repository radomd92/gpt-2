MASAY :  ANDIANA MPANENDAKA MANAFIKA « TAXI » – MIDI MADAGASIKARA

Tsy vitan’ny mandeha irery intsony ireo olon-dratsy, fa efa tena manao andiany maro mihitsy manao 
asa ratsiny. Toy izany ity nitranga teny Masay, ny faran’ny herinandro teo. Andian’olona maromaro 
avy hatrany dia nanafika « taxi », tokony ho tamin’ny 11 ora alina tany ho any. Efa somary mangina 
zara raha misy fiara mandalo amin’iny làlana iny amin’izany fotoana izany. Vitan’ireto olon-dratsy 
araka izany, ny mibahana ny làlana. Tsy maintsy nijanona ilay mpamily noho izany ka tamin’izany 
nanantanterahan’izy ireo ny asa ratsiny. Fitaovam-piadiana sy zava-maranitra no nentin’ireto 
mpanendaka ireto raha ny fantatra hatrany. Tamin’io fotoana io, na ilay mpamily na ilay mpandeha 
dia samy voaendaka avokoa. Tato ho ato tokoa dia nangingina ity fanafihana « taxi » amin’ny alina 
Satria araka ny fanadihadiana nataonay tamin’ireo mpamilina fiarakaretsaka voatery hiasa alina, 
efa misy ny fepetra manokana noraisin’ireo mpamily ireo tsirairay avy. Toy ny hoe tsy mandray olona 
na mitondra olona mankany amin’ny toerana midikiditra, sns. Nanova paika indray anefa ireo jiolahy 
izao miverina izao indray izany izy io, ary amin’ny endrika fanakanan-dàlana, toy ny miseho eny 
làlam-pirenena. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

