67HA : VOASAMBOTRA ILAY RAMATOA NISOLOKY  HO MAHATAFIDITRA HO TANTSAMBO – MIDI MADAGASIKARA

Vehivavy iray 45 taona nisoloky ho mahatafiditra olona ho tantsambo no voasambotry ny Polisim-pirenena 
ao amin’ny boriborintany voalohany ny alatsinainy faha-12 novambra lasa teo teny amin’ny 67 ha. 
iray mpiray tsikombakomba aminy kosa no mbola karohina amin’izao fotoana izao. Araka ny loharanom-baovao 
nanomboka tamin’ny volana oktobra ireto olona ireto no nanao ny asa ratsiny teny amin’iny faritra 
Miresaka amin’izay olona mifanena aminy izy ireo ary milaza fa mahavita mampiditra olona hiasa 
sambo mandritra ny fotoana maharitra ary mampanantena karama be.. Maro araka izany ireo resy lahatra 
nanehoan’izy ireo taratasy hosoka avy amin’ny APMF, sampandraham-panjakana misahana izany 
izany. Hatramin’io volana oktobra io dia olona dimy no nakan’izy ireo vola mitentina 5.000.000 
isan’olona. Io vola io moa, araka ny nolazain’ireto farany, dia entina hikarakarana « dossier 
sy atao saran-dalana. Raha ny nifanarahana moa dia tamin’ny alahady 11 novambra 2018 ireo olona 
no hanainga. Tsy nipoitra akory anefa ireto mpisoloky ireto rehefa tonga io andro io. Araka ny vaovao 
amin’ny polisim-pirenena ihany no nahalalana fa efa mahatratra 20 ireo olona voasolokin’izy 
ireto ary efa nametraka fitoriana avokoa. Nitory azy ireo ihany koa ny APMF. Nandray andraikitra 
hatrany ny polisy ka nikaroka ireo mpanao ratsy . Noho ny vela-pandrika dia noraisim-potsiny teny 
67 ha ilay ramatoa ny 12 novambra teo raha mbola saika haka vola tamin’ny iray tamin’ireo olona 20 
voasolokiny ireo. Niaiky ny helony moa izy nandritra ny fanadihadiana azy ary nilaza fa mpanatanteraka 
fa ilay lehilahy izay niaraka taminy no tena atidoha nikotrika izao asa ratsy izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

