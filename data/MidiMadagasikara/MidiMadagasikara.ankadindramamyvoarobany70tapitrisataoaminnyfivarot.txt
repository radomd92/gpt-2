ANKADINDRAMAMY : VOAROBA NY 70 TAPITRISA TAO AMIN’NY FIVAROTAN-DASANTSY – MIDI MADAGASIKARA

Vao maraina dia efa nirefotra ny basy omaly tetsy Ankadindramamy. Napoaka ny basy talohan’ny nidirana 
amin’ilay toerana hotafihina. Fivarotan-dasantsy eo amin’ny faran’ny fidinana eo Ankadindramamy 
niharan’ny fanafihana tokony ho tamin’ny enina ora maraina. Vao naheno ny poa-basy, tifi-danitra 
ny tao anatin’ilay toerana dia avy hatrany dia namitsaka. Efa nisy mpaka lasantsy tamin’io fotoana 
ary nitsoaka koa ireo raha nahita ny zava-nitranga. Norahonana ny mpitam-bola ary nasaina navoakany 
avokoa izay vola rehetra tao anatin’ny fitoerany. Nahatratra 70 tapitrisa ariary izany ary poa 
izay no nibatan’ireo roa lahy azy dia nanjavona ireo. Mbola nanapoaka basy indray tamin’ny fivoahana 
toeram-pivarotana lasantsy. Ny olona izay nahatsikaritra no nanazava fa nobatain’izy ireo teny 
ny vola ary tsy mba tao anaty harona na sakaosy akory. Nizara roa ny lalan’ireo mpandroba izay samy 
misy misaron-tava akory, ary samy nizotra nankany amin’ny elakelan-trano avy. Ny iray tao ambadika 
ihany ary mbola nisy olona maro aza nifanena tamin’ilay lalan-tokana nahita azy nitrotro ny volabe. 
nanam-po na inona na inona ireo olona raha tsy efa lasa lavitra ny jiolahy. Rehefa nipoitra teny 
arabe mantsy ka nahita ny olona izay nitangorongorona izay vao nahalala fa hay olona vao avy nandroba 
nifanena tao anaty elakelan-trano. Maro lalan-kely iny toerana iny ary azo heverina fa efa nokajian’ireo 
tsara ny làlana hizorana mandritry ny fitsoahana. Manaporofo izany rahateo ny tsy fampiasan’izy 
fiarakodia na moto tamin’ny fanatontosana ny fandrobàna. Samy nampiasa basy iray avy ireo jiolahy 
samy nanapoaka an’izany. Ahoana ny namantaran’ireo fa misy volabe toa izany tao amin’ilay fitoeran-tsolika 
Isan’ny fanontaniana izay mipetraka izany amin’ny raharaha toa itony. Amin’ny lafiny iray koa 
efa mba tokony hampiasaina tsikelikely amin’izay ny teknolojia eto amintsika mba tsy hitazomana 
hikirakiràna volabe mitovy amin’izao. Efa fantatra mantsy fa izany izao no olan’ny olona… 




















