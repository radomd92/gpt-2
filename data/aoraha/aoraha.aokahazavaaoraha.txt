AOKA HAZAVA… • AORAHA

Nampikaikaika ny mpanjifa ny fahatapatapahan’ny herinaratry ny Jirama tato ho ato. Saika niharan’izany 
ireo faritra maro teto an-drenivohitra sy ny manodidina. Efa nanazava ny antony nahatonga izay 
izay ihany ny tompon’andraikitra eo anivon’ity orinasa mpamokatra jiro sy rano ity saingy tsy 
nahafa-po loatra ny vahoaka ny fanazavana. Vahaolana maharitra no tadiavina. Efa miaina ao anatin’ny 
isan’andro noho ny tsy fandriampahalemana mahazo vahana ankehitriny mantsy ny mponina ka vao 
mandry andriran’antsy raha mbola miampy haizim-pito indray ny tanàna. 

Tsy ny jiro ihany akory no olana tao ho ao fa eo ihany koa ny famatsian-drano. Nampimenomenona ny 
eny Itaosy ny manodidina ohatra ny tsy fahampian’ny tosiky ny rano ka mampijaly ny isam-baravarana. 
misy na ny rano ampiasaina amin’ny andavanandro aza. Tsy nahavaha tanteraka ny olana ny famatsiana 
tamin’ny siterina izay voalaza fa tsy mahasahana ireo mpanjifa rehetra mila rano akory. 

Antomotra ity ny fety. Maniry ny hiaina milamina ao anatin’ny fahazavana sy ny fahampian’ny rano 
ny mpanjifa. Mila manao ezaka ny tompon’andraikitra eo anivon’ny Jirama satria miankina amin’ny 
mponina andavanandro ny filàna eo amin’ny jiro sy rano. 









Enregistrer mon nom, mon e-mail et mon site web dans le navigateur pour mon prochain commentaire. 



