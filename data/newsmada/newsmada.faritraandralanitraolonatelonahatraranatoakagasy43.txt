FARITRA ANDRALANITRA : OLONA TELO NAHATRARANA TOAKA GASY 435 LITATRA | NEWSMADA

Par Taratra sur 26/07/2016 

Saron’ny zandary avy ao amin’ny poste avancé Soamanandrariny, ny alahady maraina teo teny amin’ny 
ireo olona telo voarohirohy ho nahatrarana toaka gasy 435 litatra. Amidin’izy ireo 5 000 Ar ny litatra… 

Taorian’ny fitoriana nataona orinasa iray eny Andralanitra momba ny toearam-pivarotana toaka 
no nahafahan’ny zandary nanenjika ireto mpanao trafikana toaka gasy ireto. Taorian’ny fanangonam-baovao 
nangataka taratasy fahazoan-dalàna teny amin’ny fitsarana mba hahafahana manao ny fisavana 
tranon’ireto olona voarohirohy ireto ny zandary ka tamin’izany no nahasaronana ireo toaka gasy 
Trano miisa telo, araka izany indray nosavain’ny zandary. Toaka gasy 10 litatra no hitan’ny zandary 
amin’ny trano iray voalohany raha 5 litatra kosa tao amin’ny trano faharoa. Tao amin’ny trano fahatelo, 
gasy tanaty bidao mavo miisa 21 izay miaty 20 litatra avy no saron’ny zandary. 

Nohamafisin’ilay orinasa nametraka fitoriana teny amin’ny zandary fa miteraka korontana eo 
manodidina ny fisian’ireo mpivarotra ireo satria manakorontana avy hatrany ireo olona avy misotro 
ao amin’ireto mpivaro-toaka ireto. 

Fantatra nandritra ny famotorana natao ireo olona telo tratra ireo fa avy any Ambositra ny toaka 
entina tsikelikely amin’ny taksibosory. 5 000 Ar indray ny amarotan’izy ireo ny litatra eny amin’iny 
iny. Tsara ho marihina kosa anefa fa tsy eny amin’ny faritra misy an’ny Mompera Pedro akory no nahatrarana 
mpanao trafika ireo ary tsy misy ifandraisany amin’ny Akamasoa tantanin’ity Mompera ity. 



Les commentaires sont fermées. 

