FILANKEVITRY NY TANÀNAN’ANTANANARIVO: “AVERENO AMIN’NY KAOMININA NY SAMVA” | NEWSMADA

Par Taratra sur 12/01/2019 

Heverina fa hihatsara ny fitantanana ny fako eto amin’ny Renivohitra aorian’izao fanapahan-kevitra 
Indrindra ato anatin’ny vanim-potoana fahavaratra isika. 

Nivory, nandritra ity herinandro ity, ny filankevitry ny Tanànan’Antananarivo nanapaka ny tetobola 
ho an’ny taona 2019. 

Nisongadina tamin’izany ny tokony hamerenana ny Samva ho eo ambany fitantanan’ny tanànan’Antananarivo. 

Raha ny zava-misy amin’izao fotoana izao, misy ny fifanilihana andraikitra eo amin’ny minisiteran’ny 
mitantana ny Samva ankehitriny, sy ny kaominina amin’ny fanadiovana ny tanàna. 

Mahazo loza amin’ny mponin’Antananarivo ny CUA amin’ny loton’ny tanàna sy ny fako tsy voaraoka 
anjaran’ny Samva ny manatanteraka izany. 

“Tokony haverina ambongadiny aminay io Samva io hahafahanay manadio ny tanàna antsakany sy andavany”, 
ny filohan’ny mpanolotsain’ny Tanàna, ny kolonely Andriambahoaka Faustin. 

Nisongadina, nandritra ny fivoriana, ihany koa ny fanatsarana ny fampidiran-ketra izay nahitana 
tamin’ny taon-dasa, raha ny fanazavana hatrany. Voalaza anefa fa tsy hisy ny fampiakarana ny haba 
na hisy aza izany fanatsarana ny fampidiran-ketra izany. 



Les commentaires sont fermées. 

