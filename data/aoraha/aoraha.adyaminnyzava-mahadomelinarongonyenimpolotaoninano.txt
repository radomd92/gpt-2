ADY AMIN’NY ZAVA-MAHADOMELINA :: RONGONY ENIMPOLO TAONINA NOPOTEHINA NANDRITRA NY ROAPOLO ANDRO • AORAHA

Milanja enimpolo taonina ireo fototra rongony nopotehina. Nisy rongony efa vonona haondrana 
valo amby dimampolo amby zato gony tra-tehaka. Miisa efatra ambin’ny folo ireo olona voasambotra. 

Ireo no vokatry ny hetsika manokana amin’ny ady amin’ny fiparitahan’ny zava-mahadomelina tao 
any Ambilobe, nanomboka tamin’ny fiandohan’ity volana ity ka hatramin’ny 20 oktobra lasa teo. 

“Hetsika manokana io natao io satria hita fa tena rakotra voly rongony ao Analabe. Matetika dia 
anaty ala no hanaovan’ireo olona ny fambolena. Tsy mora ny miditra any amin’io toerana io noho izy 
ala. Mampiasa paikady manokana ireo mpitandro filaminana hiarovan-tena amin’ny biby isan-karazany 
ireo mpanao trafikan-drongony. Na vita aza ny famotehana sy fandorana ireo rongony maniry sy tra-tehaka 
mitohy hatrany ny ady amin’ny fiparitahan’ny zava-mahadomelina”, hoy ny kolonely Behivoka, 
fari-piadidiam-paritany Zandarimaria, any Antsiranana. 









Enregistrer mon nom, mon e-mail et mon site web dans le navigateur pour mon prochain commentaire. 



