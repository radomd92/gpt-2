HANDISPORT – ANALAMANGA :: NAHAVITA PAO-TELO NY KLIOBAN'NY COSHAP • AORAHA

Azon’ny klioban’ny Coshap avokoa ny anaram-boninahitra telo tamin’ireo efatra niadiana tamin’ny 
Analamanga ho an’ny taranja natokana ho an’ny olona manana fahasembanana, notanterahina tamin’ny 
lasa teo teny amin’ny kianja mitafon’i Mahamasina. 

Teo amin’ny taranja tenisy ambony latabatra dia voahosotra ho tompon-dakan’Analamanga i Haja 
rehefa avy nandresy an’i Rachid (Ascupsh) tamin’ny alalan’ny seta roa (21/12, 21/15) ho an’ny 
lehilahy. Mbola mpilalaon’ny Coshap, i Vony, ihany koa no nahazo ny laharana voalohany teo amin’ny 
vehivavy, rehefa avy nandavo ihany koa an’i Ildi (Ascupsh), tamin’ny seta roa (21/8, 21/11). Mbola 
klioba ity ihany koa, tamin’ny alalan’i Liva, ny anaram-boninahitra teo amin’ny taranja tenisy 
ambony seza misy kodiarana, taorian’ny nandreseny an’i Haja, mpiray klioba aminy, teo amin’ny 
famaranana. 

Norombahin’ny ekipan’ny ACBHM, tamin’ ny alalan’ny fandresena ny ekipan’ny Malinjo tamin’ny 
22 no ho 10, kosa ny medaly volamena teo amin’ny basket ball lalaovina ambony seza misy kodiarana 
an’ireo manana fahasembanana ara-tsaina. Adin’ny samy klioba Asa kosa no nanjaka teo amin’ny 
lalao-vina ambony seza misy kodiarana natokana ho an’ny marenina. Tafavoaka ho mpandresy, tamin’ny 
13 no ho 10, ny ekipa voalohany ho an’ity klioba ity. Hiaro ny voninahitr’ Analamanga amin’ny fifaninanam-pirenena 
any Toliara, amin’ny 26 – 29 aogositra ireo tompondaka ireo. Nahemotra kosa ny fifaninanam-paritra 
an’ny taranja Boccia. 









Enregistrer mon nom, mon e-mail et mon site web dans le navigateur pour mon prochain commentaire. 



