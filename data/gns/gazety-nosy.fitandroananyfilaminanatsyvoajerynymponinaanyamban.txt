FITANDROANA NY FILAMINANA : TSY VOAJERY NY MPONINA ANY AMBANIVOHITRA

Accueil > Gazetin'ny nosy > Fitandroana ny filaminana : Tsy voajery ny mponina any ambanivohitra 

Publié le 12 mars 2019 



Toy ny valala voatango ka very fanahy mbola velona ny mponina any ambanivohitra noho ny afitsoky 
dahalo. Tsy any amin’ny faritra atsimon’ny Nosy ihany na any amin’ny distrikan’i Tsaratanàna 
mandry tsy lavo loha ny mponina fa na ny eto amin’ny faritra Analamanga aza dia betsaka amin’ireo 
ambanivohitra no miaina ao anatin’ny tsy fandriampahalemana. Tamin’ny herinandro lasa teo ohatra 
nampivarahontsana ny mpanara-baovao ny zava-niseho tany amin’iny distrikan’sAndramasina, 
amin’ny fokontany Faravohitra, kaominina Ambatofahavalo. Jiolahy manodidina ny 15 isa ary mitam-piadiana 
vaika no nanafika ny tanàna ka tapitra nasesin’izy ireo avokoa ny trano rehetra ao an-toerana. 
miantsy ny fanjakana mihitsy ireo jiolahy nanafika satria raha ny filàzan’ny mponina any an-toerana 
nanao vava ireto farany fa mbola ho avy hanafika ny tanànan’Ankorona, ao anatin’ny kaominina Andramasina, 
herinandro ity. Tsy lavitra ny renivohitra ihany fa eny Talata Volonondry, Ambohitseheno sy Ankazodandy 
dia miaina ao anatin’ny fitaintainana tanteraka ny mpiompy sy ny tantsaha noho ny afitsok’ireo 
mpangalatr’omby. Raha somary nihena ny fanafihana mitam-piadiana sy ny asa fanendahana amin’ireo 
noho ny andraikitra noraisin’ny fitondram-panjakana, anisan’izany ny eto Antananarivo-Renivohitra, 
tsy mba tahaka izany kosa ny zava-misy any ambanivohitra. Tsy mba misy andiana miaramila avy amin’ny 
manao “police militaire” ary mihaodihaody eran’ny tanàna mantsy any amin’ny tany lavitra andriana 
ka mbola manao izay danin’ny kibony ny jiolahy sy ny dahalo mpangalatr’omby. Tsy vitan’izay fa 
miray tsikombakomba amin’ireo mpanao ratsy ny sasany amin’ireo zandary miasa any ambanivohitra 
tokony hiaro ny vahoaka sy ny fananany. Izany rehetra izany no afahana milaza fa tsy voajery toy 
mponina an-tanàn-dehibe ny mponina any amin’ny tany lavitra andriana rehetra any ka very fanahy 
velona, miaina ao anatin’ny horohoro sy tebiteby isan’andro. 





