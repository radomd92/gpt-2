COLISEUM : HIPOKA OLONA NY HETSIKY NY PASITERA BENJAMINA – MIDI MADAGASIKARA

Feno olona taneraka ny Coliséum Antsonjombe omaly. Tonga ny olona nanotrona ny hetsika Paska izay 
Fmfoi ;izay notarihin’ny Pasitera Benjamina. Faradoboka rahateo io andro io, hany ka maro ny nanararaotra 
mba hifety ny Paska ao anatin’ny fahamasinana sy ny fitadiavana fahasoavana. Ary dia maro tokoa 
nahazo izany, raha araka ny fanazavan’ity Pasitera ity. Nomarihany aza fa fararanon’ny fahagagana 
azo nilazana ilay hetsika. « Tao ny malemy izay afaka nitsanga, tao koa ny manana olan-tokantrano 
maivana rehefa nivoaka tao amin’ny Coliséum ary nisy hatramin’ny olona izay nitaraina noho ny 
nataon’ny mpisompatra aza no sahy nijoro ho vavolombelona fa lasa diso adiresy ilay varatra rehefa 
izy ka niverina tany amin’ny mpandefa azy » raha araka ny fanazavany. Tsy izay ihany fa nisy ny mariazy 
sy ny fanatanterahana batisa ary koa ny fanosorana ireo mpikambana izay ao anatin’ny « groupe d’intervention 
» ao amin’I Jesosy. Io vondrona io dia azo antsoina na andro na alina raha mila fanasitranana na fanafahana 
amin’ny alàlan’ny vavaka. Hitety faritany ny ekipan’ny Fmfoi aorian’izao hetsika izao. 




















