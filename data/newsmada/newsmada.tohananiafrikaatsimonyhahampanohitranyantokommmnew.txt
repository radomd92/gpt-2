TOHANAN’I AFRIKA ATSIMO NY HAHA MPANOHITRA NY ANTOKO MMM | NEWSMADA

Par Taratra sur 26/12/2016 

Manakoako hatrany ivelany. « Miarahaba ny antoko Malagasy miara-miainga amin’ny fanapahan-kevitra 
ho mpanohitra ara-dalàna eto amin’ny firenena izahay », hoy ny fanambaran’ny masoivohon’i Afrika 
eto amintsika, Vuyelwa Maud Dlomo ny herinandro teo. Mifanaraka amin’ny lalàmpanorenan’ny Repoblika 
sy ny lalàna velona eto amintsika rahateo io fanapahan-kevitra sy ny dingana nataon’ny Malagasy 
io. Tsy azo hadinoina koa fa firenena fantatra amin’ny fanajany ny demokrasia ny atsy Afrika Atsimo 
anisan’ny voalohany sahy sy naneho ampahibemaso ny fankatoavany ny fahasahian’ity antoko naorin’Andrianainarivelo 
ity mijoro ho mpanohitra. Tsy mitovy amin’ireo firenena vahiny hafa, milaza ho mandala ny demokrasia 
tsy maneho hevitra amin’ny olana misy eto amin’ny firenena fa miray tsikombakomba amin’ny mpitondra 
manome toerana malalaka ny mpanohitra. Anisan’izany ny nanilikilihan’ny filohan’ny Antenimiera 
ny teo anivon’ny HCC ny fanehoan’ny antoko Malagasy miara-miainga ny maha mpanohitra na efa nisy 
ny fampahafantarana izany. Araka izany, tsy misy antony handavan’ny etsy Ambohidahy io fanapahan-kevitry 
antoko Malagasy miara-miainga io. Arovan’ny lalàmpanorenana rahateo ny fijoroana ho mpanohitra. 



Les commentaires sont fermées. 

