FIANARANTSOA : DAHALO MITONDRA ANARAN’NY MINISITRA TEO ALOHA – MIDI MADAGASIKARA

Sarona ny dahalo rainin-dahiny iray. Niaiky ny helony izy ary tsy afaka nandà intsony koa noho ny 
porofo marobe teny aminy. Isan’izany ny basy vita gasy niaraka tamin’ny bala maromaro, ary koa 
pasipaoron’omby sandoka. Ny tena nahatalanjona dia ny fahitàna ny taratasin’omby, izay mitondra 
anaran’ny minisitra iray tamin’ny andron’ny tetezamita. Ny polisin’ny FIP avy ao Fianarantsoa 
nisambotra azy taorian’ny fanangonana vaovao nataon’ny mpanao fanadihadiana. Niainga tamin’ny 
tao Manakara ity voarohirohy ho dahalo ity ary nihazo an’Ambohimahasoa. Raha ny nambaran’ny mpitandro 
filaminana dia efa mpiray tendro amin’ny dahalo hafa eny amin’iny faritra atsimo iny ny tenany, 
ny atsimo atsinanana. Kelikely ny lehilahy saingy ny tambajotrany no tena mafy be. Saika namany 
izany ny dahalo sy ny dahalo ambony latabatra eny amin’ny faritra. Mangataka ny mpanao fanadihadiana 
mba tsy hisalasalana amin’ny fanatonana azy ireo raha manam-baovao hafa mahakasika ity olona 
na koa ny dahalo hafa mety ho akaiky azy. 



