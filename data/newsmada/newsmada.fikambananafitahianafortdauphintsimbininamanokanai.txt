FIKAMBANANA FITAHIANA – FORT DAUPHIN  : TSIMBININA MANOKANA IREO KAOMININA TENA SAHIRANA | NEWSMADA

Par Taratra sur 17/05/2016 

Miompana amin’ny fitsinjovana ireo fianakaviana sahirana ao anatin’ny kaominina marefo enina 
amin’ny distrikan’i Fort Dauphin ny asa soa ataon’ny fikambanana Fitahiana. Anisan’izany ny 
Sarisambo, Ranopiso, Ankilivalo, Ankaramena, Esaka Evondro ary Ranomafana. 

Nanolotra vary milanja 3 taonina, voamaina iray taonina ary fanafody ilaina amin’ny vonjy aina 
8 tapitrisa Ar ho an’ny olona manodidina ny 1.800 ny fikambanana. Teo koa ny dabilio 10 sy vary 10 
ho an’ny sekoly Vincentinne Marillac izay mampianatra ankizy tena sahirana maherin’ny 800. 

Ankoatra izany ny fiantohana ny saran-dalana sy ny sakafo ary ny fampiantranoana ireo ekipa mpanao 
avy amin’ny fikambanana ao Tolagnaro (AST). 

Mikasa ny mbola hanamboatra toerana ao Ampasamasay izay hanomboka amin’ny volana jona izao ihany 
ity fikambanana ity. Etsy andaniny ny fampanaovana famerenana maimaimpoana ho an’ireo ankizy 
ny fanadinana CEPE sy BEPC. 

Niforona tamin’ny taona 2013 ny fikambanana Fitahiana. Miompana indrindra amin’ny fampivoarana 
tanora ny asa ataon’izy ireo. 

Mahatsapa izy ireo fa ankilabao ny tanora ka mendrika omena ny toerany sy hasandratrra hahafahany 
ny talentany sy ny fahaiza-manaony ho fampandrosoana eny ifotony sy manerana ny firenena. 



Les commentaires sont fermées. 

