FANDIKAN-DALÀNA… : ZANDARY TELO INDRAY NAIDITRA AN’AMBALATAVOAHANGY | NEWSMADA

Par Taratra sur 25/08/2017 

Manao ranolava ny fidirana zandary, miasa anivon’ny faritanin’ i Toamasina, tato ho ato, ao amin’ny 
Ambalatavoahangy. Raha vao ny talata teo no naiditra am-ponja vonjimaika ilay zandary nitondra 
tamin’ny misasakalina, nikasa ny hanatanteraka fanafihana, zandary telo lahy hafa indray miasa 
Fenoarivo Atsinanana, adzidà iray ary kilasy faharoa ny roa hafa no naiditra am-ponja vonjimaika ao Ambalatavoahangy, ny alarobia 
teo miandry ny fotoam-pitsarana azy ireo. Noho ny raharaha fahatrarana taolam-paty tao amin’ny fokontany Morafeno, kaominina ambanivohitra Maromitety disitrikan’ 
Vavatenina ny 9 aogositra teo, no nitarika hatrany amin’ny famotorana ireo zandary ireo. Nilaza 
fianakaviana nosamborina nahatrarana taolam-paty fa nakan’ireo zandary vola efatra tapitrisa 
ambonin’ny valo tapitrisa Ar teo aloha. Tsy nisy afa-tsy telo tapitrisa Ar tao amin’ ilay tokantrano 
lasa ireo zandary raha vao nahazo izany. Tonga tampoka ihany koa anefa ny polisy avy any Vavatenina 
nanao ny asany. Tratra ireo taolam-paty izay nalevina teo an-tokontanin’ireo olona tratra. Nisokatra 
famotorana ka voasaringotra ho naka vola nanakonana asa ratsy ireo zandary. Any am-ponja izy telo 
ireo, manampy ireo valo hafa. 



Nanamarika ny avy amin’ny zandarimaria fa manao ny asany ny eo anivon’ny sekertariam-panjakana 
ny zandarimaria manao ny fanadiovana eo amin’izy ireo. “Mitohy ny fanadiovana ary tsy misy ny fanavahana 
zandary izay mandika lalàna fa enjehina araka ny lalàna”, hoy ny fanamafisana. Na ny zandary amperinasa, 
ny eny amin’ny fifaninanana hiditra ho zandary misy hatrany ny fanaraha-maso sy ny ady amin’ny 
mba hanivanana ireo manao ity asa masina ity. 



Les commentaires sont fermées. 

