FASAN’NY KARÀNA : SAIKA RAIKITRA NY KORONTANA TEO AMIN’IREO MPANERA SY NY MPANDEHA – MIDI MADAGASIKARA

Tapitra iny ny fety aman-danonana. Tapitra niaraka tamin’iny ihany koa ny habetsahan’ireo mpandeha 
sy mivezivezy any amin’ny faritra isan-karazany any. Miverina toy ny mahazatra indray ny fisaritahana 
fitadiavana olona eo amin’ireo kaoperativa isan-karazany. Ary dia miverina amin’ny fanaony 
koa ny adin’ny mpanera sy ny mpandeha eny amin’ireny karazana tobim-piantsonana eto an-drenivohitra 
Toa izay nitranga teny amin’ny Fasan’ny karàna omaly maraina. Saika velona mihitsy ny rombo, raha 
filazan’ireo olona teny an-toerana. Ny antony ? Nisy mpandeha, saika hiondrana amin’ny zotra 
iray, no nosaritahan’ireo mpanera tamin’io fotoana io. Amin’ireny tokoa dia tsy fantatra intsony 
tena izy sy ny mpisandoka, na ihany koa ireo mpangalatra sy mpanendaka. Ny sasany avy hatrany dia 
ny entana, ny etsy an-kilany manosika ilay olona. Nony tafiditra tao amin’ilay fiara anefa ilay 
tsy hita izay nalehan’ny entany. Tezitra tamin’izay ity mpandeha ary dia nivazavaza tamin’ireo 
marobe. Nitangorona ny olona. Efa tezitra tamin’ireo fihetsik’ireo mpanera ireo ihany koa ny 
sasantsany. Efa saika raikitra ny korontana. Soa ihany anefa fa nilamina ho azy teo ilay izy, raha 
vaovao voaray hatrany. Tranga iray hampitandremana ireo mpandeha eny amin’ireo tobim-piantsonana 
angamba izay. Ekena fa misy ireo mpanera eken’ny tompon’andraikitra, kanefa aleo mitandrina 
fa ny ratsy tsy kely làlana. 



