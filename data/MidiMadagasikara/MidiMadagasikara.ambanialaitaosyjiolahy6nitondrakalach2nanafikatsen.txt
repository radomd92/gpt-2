AMBANIALA ITAOSY : JIOLAHY 6 NITONDRA KALACH 2, NANAFIKA TSENA 2 LASA NY VOLA – MIDI MADAGASIKARA

Ny harivarivan’ny alatsinainy lasa teo, tany amin’ny 6 ora tany ho any no nisy jiolahy 6 mirongo 
kalach roa, tsy misaron-tava no nanafika tsenakely roa maifanakaiky. Tifi-danitra no nidirany 
an-tsena ary tifi-danitra ihany koa no nivoahany tao. Vola moa no notadiavin’izy ireo tamin’izany 
raha vao azony izay notadiaviny dia iny izy no lasa nitsoaka. Teny an-dalana dia mbola nanapoaka 
indroa ihany koa izy ireo mba hampihorohoroana ireo manodidina. 

Tsy mbola fantatra marina moa ny tetibidiny vola lasa fa ny andro rahateo efa maizina. Tsy mbola 
nanisa ny vola azo nandritra ny andro izy ireo. Ny jiolahy rahateo tonga dia nanambatra izay vola 
azo nandritra ny tontolo andro. Mbola be olona nifamezivezy ihany tamin’io ora io fa tsy nisy sahy 
ny olona tamin’ny fahenoana ny feom-basy nirefodrefotra. Tonga tany an-toerana ny polisy avy 
fa saingy efa tafaporitsaka ireto olon-dratsy. Efa eo ampanaovana ny fanadihadiana moa ny polisy 
an-toerana amin’izao fotoana izao. Avy amin’izany no mety ahafantarana ireo mpanafika. Mety 
hananosarotra ihany koa ny fahafantarana azy ireo noho izy ireo tsy nisaron-tava nandritry ny 




