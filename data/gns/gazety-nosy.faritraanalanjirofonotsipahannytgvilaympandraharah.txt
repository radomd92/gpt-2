FARITRA ANALANJIROFO : NOTSIPAHAN’NY TGV ILAY MPANDRAHARAHA MITADY HO TSY MATY MANOTA

Accueil > Gazetin'ny nosy > Faritra Analanjirofo : Notsipahan’ny TGV ilay mpandraharaha mitady 
tsy maty manota 

Publié le 09 mars 2019 



Andro vitsy lasa izay namoahana lahatsoratra mahakasika ilay mpandraharaha voatonontonona 
trafikana andramena izay mitady ny hialokaloka eny Tsimbazaza amin’ny alàlan’ilay antsoina 
“immunité parlementaire” na ny zo tsy azo enjehina amin’ny maha parlemantera. Te ho solombavambahoaka 
ity mpandraharaha ity ka niketrika mba harotsaka ny antoko TGV any amin’iny faritra Analanjirofo 
ny tenany. Fantatra kosa ankehitriny fa notsipahan’ny TGV sy Mapar io mpandraharaha io noho ny 
ratsy eo amin’izay resaka trafikana andramena izay. Nisy ny sivana nataon’ny antoko ka olona madio 
voasaringotra amina raharaha maloto no hatolotra ny antoko eo amin’ny fitondrana any amin’iny 
Analanjirofo iny. Ny loharanom-baovao anefa no nahafantarana fa mbola mitady hevitra hafa ahatongavana 
amin’ny Antanimierampirenena ity mpandraharaha matanjaka ity ka mety hilatsaka amin’ny anaran’ny 
manokana, na koa milatsaka amin’ny anaran’ny antoko pôlitika hafa azony vidina vola. Araka ny 
voalaza tao anatin’ny lahatsoratra nivoaka tamin’ny 28 febroary lasa teo, dia tsy ny hanasoa ny 
sy ny mpiray tanindrazana velively no tena tanjon’ity mpandraharaha ity amin’izao fihazakazahana 
eny Tsimbazaza izao fa ny hahazo an’io “immunité parlemantaire” io mba tsy ho voakitikitika mihitsy 
tenany rehefa tonga ny fotoana hisokafan’ny fanadihadiana. 





