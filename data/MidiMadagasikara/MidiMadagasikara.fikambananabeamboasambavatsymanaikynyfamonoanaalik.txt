FIKAMBANANA BE AMBOA SAMBAVA : TSY MANAIKY NY FAMONOANA ALIKA FAOBE, KA HIDINA AN-DALAMBE ANIO – MIDI MADAGASIKARA

Tsy manaiky ny hetsika famonoana alika mpirenireny faobe izay tanterahin’ny avy ao amin’ny sampana 
biby ao Sambava ny Fikambanana be amboa, ka hidina an-dalambe hamakivaky ny tanànan’i Sambava 
amin’ny alikany anio sabotsy. Raha ny fantatra dia efa nanomboka tamin’ny 16 septambra lasa teo 
hetsika famonoana alika mpirenireny ao an-drenivohitry ny Faritra Sava, ary efa nanohitra izany 
voalohany ny filohan’ny Fikambanan’ny be amboa ao Sambava. Miteraka fikorotanana ny zava-misy 
noho ny fifandroritana misy eo amin’ny roa tonta, hoy ny tati-baovao voaray. Raha ny fanazavana 
avy amin’ny lehiben’ny sampana mpitsabo biby ao Sambava, dia tsy tokony hampisy olana ny famonoana 
alika mirenireny, satria sady fanatsarana sy fanadiovana ny tanàna io hetsika io no hisorohana 
aretina haromotana, pesta izay efa miparitaka tokoa ankehitriny, ka izany no anisan’ny mahatonga 
hetsika famonoana ireo biby fiompy mirenireny. Baiko midina ihany koa ny azy, raha ny nambaran’ity 
ity. 




















