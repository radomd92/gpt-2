FIFIDIANANA SY ASAN-JIOLAHY :: KANDIDÀ DEPIOTE AN-DRAJOELINA NISY NAKA AN-KERINY • AORAHA

Fakàna an-keriny mifono endrika pôlitika. Kandidà depiote mitondra ny lokon’ny Vovonana pôlitika 
amin’ny Filoham- pirenena, Rajoelina Andry (IRD) no nisy naka an-keriny tao amin’ny fokontanin’Androfia, 
Bekapaika, distrikan’i Tsaratanàna , ny alahady lasa teo, tamin’ ny 8 ora alina. Araka ny tatitra 
amin’ny tompon’ andraikitry ny serasera eo anivon’ny Zandarimariam- pirenena, omaly, dia roa 
izy ireo no nandeha môtô, tamin’iny lalam-pirenena fahefatra mihazo an’i Tsaratanàna iny. 

Tao Bekapaika izy ireo no nijanona ary nandeha an-tongotra nihazo ny fokontanin’ Androfia ary 
ny hatory ao amin’ ny tanànan’i Befanoro, ary niandry ny andro, omaly, hanaterana an’ireo antontan-taratasy 
hofidiana amin’ny fifidianana depiote ireo. Fotoana vitsy taorian’izay anefa no nosakanana 
miisa telo mitam-basy izy roa lahy ireto. Nohazonin’ izy ireo Rakotozafy Haingotiana Bonjean, 
kandidà an’ny IRD niaraka tamin’ireo antontan-taratasy firotsahan-kofidiany, araka ny tatitra 
amin’ ny seraseran’ny Zandari- mariam-pirenena hatrany. Ilay lehilahy niaraka tamin’ ity kandidà 
kosa dia voalaza fa afa-nitsoaka taorian’izay tranga izay. 

Hatramin’ny omaly hariva, dia nilaza ny mbola tsy manam-baovao mikasika ny tohin’io tranga tao 
, malaza amin’ ny raharaha fakàna an-keriny io, ireo teo anivon’ ny seraseran’ny Zandari- mariam-pirenena. 
misy ny fanarahan-dia tanterahina», hoy fotsiny ny tatitra nataon’izy ireo. 

Ny avy amin’ny Kaomandin’ny Zandari- mariam-pirenena ao amin’ny Faritr’i Betsiboka indray anefa 
nilaza fa: «samy nalain’ireo jiolahy an-keriny ity kandidà ity sy ilay lehilahy iray niara-dia 
«Misy ny dian-tongotra hita soritra taorian’ ny tranga. Mbola tsy misy kosa ny vaovao hafa ankoatra 
hatramin’izao. Fantatra fotsiny fa manodidina ny 40 taona eo eo izy mirahalahy ireo», araka ny 
ny zandary ao Betsiboka, omaly. 



Omaly, hariva vao nanambara ny fahatairany noho ity zava-nitranga tampoka tany amin’ny distrikan’i 
ity ireo mpitarika ny vovonana « IRD ». « Kandidà avy ato aminay tokoa izy, ary mbola hodinihina ny 
an’izay raharaha izay », hoy fotsiny Rasoamaromaka Hery, sekretera nasionalin’ ny antoko Tanora 
Vonona , isan’ireo mandrafitra an’ity vovonana miara-dia amin’ny Filoham-pirenena ity. 

Hatramin’ny omaly, dia kandidà roa no nirotsaka hofidiana depiote any an-toerana ary tokony hanampy 
azy ireo ity kandidà nisy naka an-keriny tampoka ity. 

Efa nitana andraikitra teo anivon’ny minisiteran’ ny Fanabeazana ao amin’ iny Faritra Betsiboka 
ity kandidà ity. Efa nitana ny toeran’ny Talem-paritry ny fampianarana tany an-toerana ihany 
Rakotozafy Haingotiana Bonjean ary efa tale misahana ny mpiasa teo anivon’ny minisiteran’ny 
tany amin’iny faritra iny. Mbola tantara mitohy ny fanarahana ny raharaha. 









Enregistrer mon nom, mon e-mail et mon site web dans le navigateur pour mon prochain commentaire. 



Manomboka mampiseho fa ny mpifanandrina politika tsy mahalevona izao fitondrana mijoro izao 
no manao ireo asa fakana ankeriny miseho lany ao Tsaratanana sy manerana ny Nosy mba hanaratsiana 
ny Filoha Andry RAJOELINA sy ny gouvernement. Aza ny fiainan’ny vahoaka Malagasy no ataonareo 
politika takalon’aina @ ny fankahalanareo ny PREZIDA Andry RAJOELINA. 

