SEKOLY AMBONY ENEM : MANANTENA FANADIHADIANA IFOTONY NY TANATSAMBO

Taorian’ny lahatsoratra nivoaka teto amin’ity gazety ity ny alakamisy teo dia nisy akony avy hatrany 
amin’ireo tantsambo sy ny mpiofana ho tantsambo ary ny fianakaviamben’ny sekoly ambony manofana 
tantsambo (ENEM) ny voalaza teto. 

“Nampihetsi-po anay tantsambo sy ny mpianatra ho tantsambo iny lahatsoratra navoakanareo teto 
gazety ity momba ny Sekoly “ENEM” iny, hoy izy ireo. Nivantana moa fa tsy nanao kilalaon-teny izy 
hoe “izahay dia manohana an-dRabetokotany Jean Irénée ho talen’ny Sekoly “ENEM” ka misarika ny 
tompon’andraikitra ambony ara-panjakana izay handray ny fanapahan-kevitra momba izay olona 
ho talen’ny Sekoly “ENEM” mba hampanao fanadihadiana lalina sy hamantatra tsara an’izay olona 
ny andraikitra momba izany”. 

Tsy nohadinoin’ireo tantsambo sy ny mpiofana ho tantsambo ny nanamarika fa “izay ho tale hitantana 
Sekoly ENEM no hiantoka ny fanarenana tanteraka azy io sy ny fampihodianana azy araka izay takian’ny 
eo amin’ny tontolon’ny fitaterana an-dranomasina, ary ho fototry ny fahombiazan’ny asa rehetra 
sy rahafakampitso eo amin’io sekoly ambony ENEM io”. 

Eo amin’izay ho fanadihadiana sy famantarana marina (enquête de moralité) ny olona mendrika hitantana 
sekoly mpanofana tantsambo “ENEM” dia navoitran’ireo tantsambo sy ny mpiofana tantsambo naneho 
fanohanany an-dRabetokotany Jean Irénée ka isarihan’izy ireo koa ny fisainan’ny mpitondra ara-panjakana 
fa “tsy azo atao ambanin-javatra tokoa io fanadihadiana ny olona homena andraikitra ambony io, 
ny sehatra tsy maintsy hanaovana an’izany fanadihadiana (enquête de moralité) izany, raha ny 
sy ny hitsiny ary raha tena manara-penitra ny fanendrena, dia eo anivon’ny orin’asa na rafitra 
amin’ireo fianakaviamben’ny mpiasa sy ny olona miara-miasa ao anatin’ilay orin’asa na rafitra… 
tsy any ivelany na ankalamanjana na amin’ny alalan’ny fanoratana taratasy manaratsy ny hafa sy 
ny sasany mpifaninana. Raha fanakianana bontolo miantefa amin’olona iray tiana hosakanan amin’ny 
iray na ny filazana izao antsanga tsy aman’orana rehetra izao, hoy hatrany ireto tantsambo sy mpiofana 
tantsambo, dia tsy handaitra raha midina ifotony any anivon’ilay orin’asa na rafitra ny mpanao 
amin’io famantarana marina ny olona mendrika hisahana andraikitra amin’ny toerana iray io. 

Nivantana koa ireto tantsambo sy mpiofana ho tantsambo ao anivon’ny Sekoly Ambony “ENEM” nilaza 
“tsy handiso fanatenana anareo mpitondra ambony ary tsy hiteraka fihomboan’ny fahapotehan’ny 
“ENEM” raha miantefa amin-dRabetokotany Jean Irénée ny fanapahan-kevitry ny fitondram-panjakana 
ho fanendrena izay ho tale misahana ity sekoly ambony manofana tantsambo “ENEM” ity ary maneho 
mialoha sahady ny fitondram-panjakana izy ireo raha izy no maharesy lahatra azy ireo ka hiantefan’ny 






