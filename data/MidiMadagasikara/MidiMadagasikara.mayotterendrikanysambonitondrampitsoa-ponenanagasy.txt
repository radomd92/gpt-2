MAYOTTE : RENDRIKA NY SAMBO NITONDRA MPITSOA-PONENANA GASY – MIDI MADAGASIKARA

Niainga tao amin’ny seranana kely manodidiana an’Ambanja ny sambo iray izay nitondra malagasy 
atsy amin’ny Nosy Mayotte ny faran’ny herinandro teo. Omaly, raha araka ny fanazavan’ny mpitandro 
filaminana miandraikitra ny fiarovana ny sisin-tany dia telo aloha ny fantatra fa velona. Ny ambiny 
tsy mbola nahazoam-baovao satria mbola ao anatin’ny fikarohana ny manam-pahefana Mahorais ary 
izany dia mbola tsy hita popoka izy ireo. Koa satria nivoaka an-tsokosoko io sambo io dia tsy fantatra 
ny isan’ny olona teny nentiny. Avy amin’ireo telo velona no mety hahazoana fanamarinana momba 
ary hampitaina manaraka ihany ny mety ho fivoaran’ny vaovao. Tsy vao izao akory no nisy ny loza an-dranoamasina 
nitarika fahafatesan’ny malagasy izay mikasa ny hifindra monina ao Mayotte. Tamin’ity taona 
fotsiny izany dia efa fanintelony no nisy ny fahavoazana toa izao. Indroa nisy ny loza an-dranomasina 
malagasy saika hiditra an-tsokokosoko tao Mayotte tamin’ny volana mey. Mbola nitohy izany ny 
jolay sy aogositra saingy io kosa dia tsy nitera-doza saingy tratran’ny mpitandro ny filaminana 
ny sisin-tany ireo olona izay efa mba saika tafiditra tao an-toerana ihany. Mitsoa-ponenana ny 
Izay no fanazavana manakaiky indrindra itony tranga itony. Ny antony dia satria teren’ny fahantrana 
mazava hoazy. Manarak’izany, mieritreritra ny maro fa rehefa tafiditra ao Mayotte ka mahita asa 
mba milamina ary mahazo taratasy frantsay rehefa any aoriana any. Ho an’ireo mijery lavitra dia 
taranaka mihitsy no tsinjovin’ireo ny hoaviny mba tsy hahantra velona toa izay niainan’ny ray 
Saingy diso tanteraka ilay fihevitra satria tena hazain’ny manam-pahefana ao an-toerana tanteraka 
mpitsoa-ponenana ireny. Tsy mitombin-tsaina ary voatery miafina na andro na alina kanefa hiary 
anton-dia. Betsaka ny olona izay mba tonga soa aman-tsara ihany saingy mitady ny hiverina tsy misy 
noho ny tahotra, ny tsy fahitàna asa sy ny antony maro ihany koa. Rehefa tsy misy ny taratasy mazava 
sarotra avokoa ny hiainana any an-tanin’olona. Na ny fampodiana ny razana aza, raha sanatria ka 
ny fahoriana, dia olana tanteraka… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

