ANJAMARINA – MAROANTSETRA  : BASY POLETA VITA GASY MIISA 12 SY BALA MIISA VALO SARON’NY ZANDARY | NEWSMADA

Par Taratra sur 28/02/2018 

Voasambotry ny zandary avy ao amin’ny borigadin’i Maroantsetra tao Anjamarina, ny asabotsy lasa 
ireo lehilahy roa nahatrarana basy vita gasy miisa 12 niaraka tamin’ny bala miisa valo… 

Tao Anjamarina II, kaominina ambanivohitr’Antsirabe Sahatany ao Maroantsetra no nahatrarana 
lehilahy roa mpanao trafikana fitaovam-piadiana ireto. Mpanamboatra basy sady mpanamparitaka 
roa lahy voasambotra ireto, kanefa tsy manana fahazoan-dalàna momba izany. Taorian’ny angom-baovao 
ny fampitam-baovao avy amin’ny loharanom-baovao no nahafahan’ny zandary nanao ny fisamborana 
roa lahy mpanamboatra basy vita gasy ireto. Tratra tao an-tranon’izy ireo nandritra ny fisavana 
zandary ny basy vita gasy miisa 12 miampy balana calibre 12 miisa valo. Nogiazan’ny zandary avy 
ireto fitaovam-piadiana tratra ireto. Nanamafy hatrany ny zandary fa tsy mitsahatra andro aman’alina 
fifampitokisana matotra eo amin’ny mponina sy ny zandarimariam-pirenena ka ahafahana manao 
vela-pandrika ireo olona mampiahiahy ary miafara amin’ny fahazoana vokatra toy izao hatrany 
Tsy mionona amin’ny famaliana antso vonjin’ireo iharan’ny fanafihana ataona andian-jiolahy 
noho izany, ny zandary fa misoroka mialoha indrindra mba tsy hisian’izany. Manentana hatrany 
ireo, araka izany, mba hitohizan’izany mba hisian’ny fandrimpahalemana. 



Les commentaires sont fermées. 

