FANAFIHANA LEHIBENA BORIGADY :: VOASAMBOTRA NY BEN'NY TANÀNA VOATONDRO HO NAMPAMONO ZANDARY • AORAHA

Voasambotra, tamin’ny faramparan’ny herinandro lasa teo, ny ben’ny tanàna teo aloha izay sady 
nirotsaka amin’ny fifidianana kaominaly ho avy izao, voatondro ho tompon’antoka tamin’ny fanafihana 
kaomandin’ny borigady (CB) any Ankavandra, distrikan’i Miandrivazo, herinandro lasa izay. 

Voarohirohy ho naniraka an’ireo andian-jiolahy namono ny lehiben’ny Borigady io ben’ny tanàna 
aloha io. Nieren-doza, saingy naratra voatifitra ilay zandary ka mbola manaraka fitsaboana eny 
hopitaly, amin’izao fotoana izao. 

«Natao ny fanadihadiana rehetra, taorian’ny nisehoan’iny fanafihana nahazo ny CB iny. Voasambotra 
Tsiroanomandidy ilay voarohirohy », hoy ny lehiben’ny zandary, any Menabe. 

Milaza ny nametraka fitoriana an’io Ben’ny tanàna teo aloha io ny Adzidà sefo Razafinaivo Roméo, 
kaomandin’ny Borigady (CB) niharam-boina. 

«Nokendrena manokana notifirina aho, tamin’iny fotoana nitrangan’ny fanafihana iny. Fantatro 
iray tamin’ireo olon-dratsy, satria fianakavian’ny Ben’ny tanàna teo aloha. Nanao vava fa hamono 
io olona io. Valifaty sy lonilony no heveriko ho anton’izany», hoy ny Adzidà sefo Razafinaivo Roméo. 











Enregistrer mon nom, mon e-mail et mon site web dans le navigateur pour mon prochain commentaire. 



