FIFIDIANANA DEPUTE :: METY HIHEMOTRA NY FARA FANATERANA NY ANTONTAN-TARATASY FILATSAHAN-KOFIDIANA • AORAHA

Mety tsy azo ihodivirana ny hisian’ny fihemorana ny datin’ny 12 marsa 2019, fe-potoana farany 
kandidà depiote manatitra ny antontan-taratasy firotsahan- kofidiana amin’ny fifidianana 
hotanterahina amin’ny 27 mey 2019 izao. Hatramin’ny omaly, dia mbola vao enina monja ireo kandidà 
ny hiatrika an’io fifidianana io. 

Herinandro manomboka anio anefa sisa no fe-potoana hahafahan’ireo kandidà ireo manatanteraka 
«Azo eritreretina ihany izany ary efa nitranga. Miankina amin’izay fanapahan-kevitry ny governemanta 
koa anefa izay mety ho fihemorana izay», hoy Rakotonarivo Thierry, filoha lefitry ny CENI. 

Notsindrian’ity tompon’ andraikitra ambony eo anivon’ity rafitra mpanomana sy mpikarakara 
fifidianana ity anefa fa: «sarotra ary mety hanahirana ny fandraisana an’io fanapahan- kevitra 
ary mety hiteraka ny fikorontanan’ny tetiandro efa voafaritra hanatontosana ny fifidianana. 

Nomarihin-dRakotonarivo Thierry anefa fa antony roa no azo isokajiana an’izany fahatarana fanaterana 
izany. «Maro amin’ireo mikasa hirotsaka hofidiana ireo no sahirana amin’ny famenoana ny antontan-taratasiny. 
ohatra, ny taratasy manamarina ny fizakana ny zom-pirenena malagasy. Ilaina ao anatin’ ny antontan-taratasy 
ny sora-piankohonan’ny ray aman-drenin’ireo kandidà ireo, izay betsaka no efa nodimandry ka 
sarotra ny fahazoana an’izay kopia izay», hoy izy. 



An-kilan’izay, takiana amin’ireo maniry ny ho kandidà ho depiote ireto ihany koa ny fanaovan’ 
ireo ny fanambaram-pananany eo anivon’ny Birao mahaleo tena miady amin’ny kolikoly (Bianco) 
eo anivon’ny Fitsarana avo momba ny Lalàm-panorenana (HCC). Miteraka olana ihany koa izany satria 
ahitana rantsamangaikan’ny Bianco, ohatra, any amin’ireo distrika misy azy ireo ka tsy maintsy 
eto Antananarivo ireto maniry ho kandidà amin’ny fifidianana depiote ireto. 

Na izany aza tsy very fanantenana na manahy amin’izay mety hisian’ny fanemorana ny fe-potoana 
depiote ny antontan-taratasy firotsahan-kofidiana izay ny eo anivon’ny Ceni. «Mety ho paikady 
ihany izany ka samy miandry ny fe-potoana farany ireo antoko, indrindra fa ireo antoko lehibe vao 
an’ireo kandidàny», hoy hatrany Rakotonarivo Thierry. 









Enregistrer mon nom, mon e-mail et mon site web dans le navigateur pour mon prochain commentaire. 



