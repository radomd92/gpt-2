« RAHARAHA BAOMBA » – JUMBO SCORE  : OLONA EFATRA VOASAMBOTRA, VEHIVAVY NY IRAY | NEWSMADA

Par Taratra sur 21/06/2018 

Mbola ao anatin’ny fanadihadiana ireo jiolahy efatra (vehivavy ny iray) voarohirohy ho tompon’antoka 
fampihorohoroana tao amin’ny Jumbo Score Tanjombato, ny zandary avy ao amin’ny sampana fikarohana 
bevava eny Fiadanana. Araka ny fampitam-baovao voaray, ny telo tazonina ao amin’ny zandary raha 
manaraka fitsaboana eny amin’ny hopitaly kosa ny jiolahy iray noho izy nianjera tampoka satria 
nandritra ny fanadihadiana nataon’ny zandary. Niainga tamin’ny fitsirihana ny telefaonina 
nampiasain’ireo olon-dratsy tamin’io fotoana io no nahafahan’ny zandary nisambotra azy ireo. 
ny fandraisan’izy ireo anjara tamin’ity raharaha ity ireo voarohirohy nandritra ny fakana am-bavany 
ireo, izay voaray horonampeo hatramin’ny farany na ny fotoana na ny fihetsika nataon’izy ireo 
ilay voalaza fa baomba. Momba ilay baomba nentin’ireo olon-dratsy nampihorohoro indray, rehefa 
tamin’ny antsipiriany, famantarana ora fametraka amin’ny rindrina, fikikisana karaoty, pince 
tanaty baoritra ka natao miendrika baomba, raha ny fanazavana voaray hatrany. Tsiahivina fa ny 
7 jona 2018 no nitrangan’ilay fampihorohoroana tao amin’ilay tranombarotra. Nangataka vola 
tapitrisa Ar tamin’ny mpitantana ity tranombarotra ity ireo jiolahy fa raha tsy izany hapoakan’izy 
ilay voalaza fa baomba napetraka tao amin’ny trano fivoahana. Mitohy ny fikarohana ataon’ny zandary 
naman’ireto jiolahy ireto. 



Les commentaires sont fermées. 

