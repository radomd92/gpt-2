AMBOHIMANAMBOLA : LASA NY ENTANA SAROBIDY, RAIM-PIANAKAVIANA VOADAROKY NY JIOLAHY | NEWSMADA

Par Taratra sur 11/10/2017 

Naratra mafy vokatry ny daroka nahazo azy ny raim-pianakaviana iray nandritra ny fanafihan-jiolahy 
Ambohimanambola, ny faran’ny herinandro teo. Araka ny fanazavan’ireo niharam-boina, jiolahy 
nirongo fitaovam-piadiana mahery vaika no niditra an-keriny tao an-tokantranon’izy ireo, tamin’io 
io. Ny sasany, niditra tao an-trano raha niandry teny ivelany kosa ny hafa. Nandrahona avy hatrany 
olon-dratsy raha vantany vao tafiditra tao an-trano ka nitaky vola tamin’ny tompon-trano. Tsy 
lembenana anefa ilay raim-pianakaviana ka nodarohan-dry zalahy ary naratra mafy. Tsy vitan’izay 
mbola nofatoran’izy ireo koa. Tsy afa-nanoatra ny vadin’ilay raim-pianakaviana manoloana ny 
nahazo am-badiny ka nanome ny vola sy ny entana sarobidy rehetra tao an-trano, toy ny solosaina 
firavaka sarobidy. Lasan’ireo jiolahy tamin’izany ny entana sarobidy rehetra tao an-trano niampy 
antapitrisany. Nitsoaka avy hatrany ry zalahy rehefa nahazo izay notadiaviny. Tonga teny an-toerana 
zandary, fotoana fohy taorian’ny fanafihan’ireo jiolahy. Mitohy ny fanadihadiana momba ity 
ity. Mitairana ny mponina eny Ambohimanambola sy ny manodidina fa miverina indray ny tsy fandriampahalemana 
ho ato amin’iny faritra iny. 



Les commentaires sont fermées. 

