SERANAM-PIARAMANIDINA IVATO : SOKATRA AN-JATONY SAIKA HAONDRANA ANY AZIA, SARON’NY PÔLISY – MIDI MADAGASIKARA

Sokatra 122 no saron’ny pôlisy misahana ny sisin-tany, teny amin’ny seranam-piaramanidina Ivato, 
faran’ny herinandro teo. Teo am-piondranana atsy amin’ny Nosy Seychelles mihitsy ny olona telo 
tratra tamin’izany. Araka ny fanazavana azo, dia efa nisy angom-baovao azo mahakasika ny fisiana 
mikasa ny hanondrana an-tsokosoko ny harem-pirenena, ka efa mailo tanteraka ireo mpitandro filaminana. 
ny fisavana ireo mpandeha rehetra, teo am-piomanana ny hiondrana mihitsy ireto telolahy ireto 
izao tratra izao. Natao tao anaty valizy ireto sokatra an-jatony ireto tamin’io fotoana io, ary 
nosaronana tsara tsy ho hitan’ny “scanner”. Mailo avy hatrany anefa ireo tomponandraikitra nisava 
valizy, ka tratra teo ny nafenina. Raha ny tati-baovao azo hatrany, dia saika haondrana any Azia 
sokatra ireto, ary efa nisy vonona ny handray azy tany, araka ny fanadihadiana nataon’ireo mpitandro 
hatrany. Notanana avy hatrany moa izy telo lahy. Nogiazana avy hatrany koa ireto biby ireto, mandra-piandry 
tomponandraikitra hamerina azy indray any amin’ny toerana nangalana azy. 



hadinon-dry zalahy ny nanao tsolotra , na te hanao nefa tsy lava tanana.fa inona no tsy vitan’,ny 
eto ? tssssss pays de merde . 


















