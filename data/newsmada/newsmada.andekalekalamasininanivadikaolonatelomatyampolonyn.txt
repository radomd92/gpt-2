ANDEKALEKA: LAMASININA NIVADIKA, OLONA TELO MATY, AMPOLONY NARATRA | NEWSMADA

Par Taratra sur 04/08/2018 



Mbola mitohy hatry ny omaly alina ny fikarohana ireo olona tra-doza tamin’ny fivadihan’ny lamasinina 
mpandeha tao akaikin’Andekaleka, omaly tolakandro. Olona telo indray namoy ny ainy, ampolony 
naratra mafy… 

Lamasinina iray avy any Brickaville, nitondra mpandeha hihazo an’i Moramanga ity tra-doza tampoka 
akaikin’Andekaleka, omaly tolakandro, ity. Araka ny fampitam-baovao voaray, olona telo tamin’ireo 
no fantatra fa namoy ny ainy, ampolony maro kosa ireo naratra. Mbola ahina kosa ny ain’ireo mpandeha 
noho ny ratra naterak’ity loza an-dalamby ity, raha ny fampitam-baovao voaray. Teo amin’ny lalana 
miakatra no niendaka tampoka ny vy mampifandray ny lohan’ny lamasinina sy ny wagon nisy ireo mpandeha 
nihemotra avy hatrany ireo wagon taty aoriana raha tafajanona teo amin’ny lalamby kosa ny lohany. 
nianjera tany anaty tevana ireo wagon nitondra ireo mpandeha. Toerana somary saro-dalana ihany 
tonga teo amin’ny faritra nitrangan’ny loza satria mbola miala 40 km eo ho eo miala an’i Beforona 
2. “Tampoka be mihitsy ny fitrangan’ny loza satria samy tsy nisy nanampo na inona na inona ny mpandeha 
tao anaty lamasinina raha tsy ny wagon nivadika no nahataitra ny rehetra. Teo vao samy nikoropaka 
aina ny olona rehetra tao anaty wagon”, hoy ny fitantaran’ny raim-pianakaviana iray isan’ireo 
nahita ny fivadihan’ilay lamasinina. Mpandeha hody hiakatra ao Moramanga sy hiakatra aty Antananarivo 
sasany tamin’ireo niharam-boina. Efa niezaka nifanome tanana tamin’ny famoahana ireo niharam-boina 
ireo mpandeha sasany avotra tamin’ny loza, niaraka tamin’ny fanampian’ny zandary. Mandeha, 
izany, ny fanadihadiana momba ity loza an-dalamby ity. 



Les commentaires sont fermées. 

