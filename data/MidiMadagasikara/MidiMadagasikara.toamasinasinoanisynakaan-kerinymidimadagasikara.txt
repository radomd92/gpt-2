TOAMASINA : SINOA NISY NAKA AN-KERINY – MIDI MADAGASIKARA

Tamin’ny fotoana nandehanany nody no sendra ireo jiolahy ity mpandraharaha ity 

Nisehoana fakana olona an-keriny indray tany Toamasina, omaly hariva tokony ho tamin’ny 5 ora 
ho any. Sinoa iray tompon’ny fanaovana mofo Pain Doré no fantatra fa nisy nanakana teo amin’ny vavahady 
ny trano fonenany. Ny loharanom-baovao no nahalalana fa marobe ireo olon-dratsy tamin’io fotoana 
Nisy ny nilaza fa valo izy ireo. Nisy koa ny nanamafy fa efa folo mahery ry zalahy. Tsy nisy afaka nanao 
inona na inona teo anoloan’izany, satria samy nitondra basy ireo jiolahy. Tampoka koa ny fisehoan’ny 
an-keriny ka efa vita ilay izy vao nisy nahita. 

Araka ny efa voalaza, handeha hamonjy fodiana ity olona ity no sendra izao zavatra izao. Niala teny 
izy ary hoeny amin’ny tranony eny Mangarano. Lalana mahitsy hatrany no nalehany ary rehefa akaiky 
tranony dia somary misy fiviliana kely tsy manaraka ny lalam-pirenena faharoa intsony. Efa fotoana 
izay no lasa toerana honenan’ireo mpanambola iny faritra iny. Lasa “quartier résidentiel”. Vao 
teo amin’ny vavahady miditra ao aminy anefa izy no nalain’ireo olon-dratsy. Tsy afaka nihetsika 
dia nanaraka. Fiara 4X4 ny azy ary fiara sahala amin’izany koa ny an’ireo jiolahy. Ny vaovao hatrany 
nahafantarana fa tsy nandeha nanaraka ny RN2 ry zalahy fa niverina any afovoan-tanana. Vao niseho 
zavatra ity dia efa nampahafantarina ny mpitandro filaminana any an-toerana. Nisy ny sakana natao, 
fisavana ary ny fikarohana ilay fiara. Omaly, efa alina, voalaza fa tsy mbola nahitana vokany izany. 
sakana rehetra mipetraka mivoaka ny tanana, etsy andaniny dia nohamafisina. Misy ireo mpanara-baovao 
fa ireo “kidnapping” rehetra niseho tao Toamasina dia tsy nisy nivoaka ny tanana fa tao anatiny 
avokoa. Tsy mbola nandrenesam-peo koa ireo mpaka an-keriny ny amin’izay zavatra tadiaviny. 



