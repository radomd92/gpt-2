RIRIBE SY RAVALO : HANAPOAKA NY LAPAN’NY HCC ANIO ALINA ?

Tena mpanangana marina fa tsy mpandrava ve ry Ravalomanana? Izany fanontaniana izany no mibosesika 
an-tsain’ny mpanara-baovao maro, ankoatra ireo “tsy mahalala biby afa-tsy sahona”. Anaovana 
fa tsy mampitovy sahona na amin’iza na amin’iza akory izahay raha mindrana an’io oha-pitenenana 
io. Raha vantanina dia ireo antsoina hoe “ fanatisme” e! Ireo ihany no tsy manontany an’io hoe “mpanangana 
ve fa tsy mpandrava?” 

Raha ny fihetsik’Ingahy Ravalomanana hatramin’ny nahavitan’ny fifidianana tokoa aloha dia 
fisainana hoe “tena tsy mpandrava tokoa ve?” 

Ndeha hoekena fa fanehoan-kevitra no ataon’ireo mpiara-dia amin-dRavalomanana etsy amin’ny 
13 May tao anatin’ny herinandro. Fa fanehoan-kevitra ve sa fandravana ny famotehana ny fefin’ny 
tanàna e? 

Nisy renim-pianakaviana, mety tsy mpomba an-dRajoelina izy ary mety tsy mankahala Ravalomanana 
saingy nanao akanjon-dRajoelina, toy ny maro. Dia avy hatrany dia niharan’ny herisetra avy amin’ireo 
an-dRavalomanana. Fananganana ve izany sa fandravana? 

Amin’izao haromotam-pahefana mangeja an-dRavalomanana sy ny namany izao dia mikaroka ny hevitra 
hiakarana eo amin’ny fitondrana Ingahirainy. Rehefa tsinjony anefa fa tsy ho tratrany izany dia 
araka izay tratry ny heriny ny ho fiakaran-dRajoelina eo amin’ny toerana maha-filohampirenena 
azy. Inona ny hevitra farany hitan-dRavalomanana sy ny namany hahatongavana amin’izany ankehitriny? Omaly maraina, nihaona mangina tamin-dRavalomanana i Henri Rakotomalala, izay fantatry ny maro 
hoe “Riribe”. 

I Riribe izay fantatry ny maro tamin’izy nitarika ny “Zatovo” nametraka sakana tao amin’ny tetezan’i 
tamin’ny 2002. Azo antoka fa tsaroan’ny maro ny fampijaliana ny vahoaka ivelan’i Toamasina vokatr’io 
na barazy io, satria ny toekarem-pirenena tamin’ny ankapobeny no nikatso vokatr’io barazy io. 
no tsy tian-dry zalahy tamin’izany dia ny vahoaka Malagasy no nokendainy, ary ny toekarem-pirenena 
nopotehiny. 

Amin’izao fotoana, hivoaka rahampitso tolakandro ny voka-pifidianana ofisialy izay tsy hahazoan-dRavalomanana 
ka dia ny hanapoahana ny lapan’ny fitsarana avo momba ny lalampanorenana (Hcc) etsy Ambohidahy, 
vontoatin’ny dinika, fihaonana manokan-dRavalomanaa sy i Riribe omaly. Fananganana ve izany sa fandravana? 

Momba ity fanapoahana ny lapan’ny Hcc ity dia rahalina no re fa hanovan-dry Riribe an’izy io. Isan’ny 
an’ady azon-dRavalomanana antoka, mantsy, hoy ny loharanom-baovao, ry Riribe satria tena nahomby 
nampanaovina azy raha ireny fanaovana barazy tany Brickaville tamin’ny 2002 ireny no itodihana. 

Manaitra ny tompon’andraikitry ny filaminana izahay amin’izany rehetra izany aloha mba handray 
hisorohana ny loza tsy hitranga, satria ankoatry ny ho fahapotehan’ny lapan’ny Hcc amin’izany 
bevava izany, dia ho kila firehitra ao avokoa ny antontan-taratasim-pifidianana rehetra izay 
hamoahana ny vokatra rahampitso. Toraka izany koa ny milina solosaina rehetra mirakitra ny raharaham-pifidianaa 
ao. 

Tsy misy fanadihadiana sy famotopotorana azon’ny manam-pahefana hatomboka sy hafainganina 
amin’izany? 



