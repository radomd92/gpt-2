FIVONDRONAMBEN’NY EVEKA: “MANENTANA NY REHETRA HIFIDY MALALAKA” | NEWSMADA

Par Taratra sur 18/12/2018 

“Efa fantatsika fa adidin’ny olom-pirenena tsirairay ny mifidy. Koa mbola manentana ny rehetra 
afa-manao izany mba handray anjara mavitrika amin’ny fihodinana faharoa, ary hanao safidy malalaka 
araka ny feon’ny fieritreretana.” 

Izay ny hafatry ny birao maharitry ny Fivondronamben’ny eveka eo anivon’ny Ekar, afakomaly, manoloana 
fiatrehan’ny vahoaka malagasy ny fifidianana filohan’ny Repoblika, fihodinana faharoa, rahampitso. 

Miantso ny tompondraikitra isan-tsokajiny nomena fahefana hikarakara ny fifidianana amin’ny 
rehetra hanao izay tratran’ny ainy izy ireo. Mba hampanjaka ny fahamarinana sy ny mangarahara 
fikarakarana ny voka-pifidianana hisehoan’ny tena safidin’ny vahoaka izany. Izay no antoka 
hanafoana ny ahiahy tsy ihavanana sy hahamarim-pototra ny fifidianana, ka hitondra filaminana 
famoahana ny vokatra ofisialy. 

Mila mifanaja ireo mpifaninana sy ny mpomba azy 

“Miantso anareo mpifaninana amin’izao fifidianana izao sy ireo mpomba azy izahay mba hampanjaka 
fihavanana sy ny fifanajana ary ho tony sy hilaminana eo am-panatanterahana ny fifidianana”, 
ny hafatra. Indrindra eo am-piandrasana ny famoahana ny voka-pifidianana, hahay handray amim-panetren-tena 
tena safidin’ny vahoaka. Miara-miaiky ny rehetra fa tsy hitondra tombontsoa ho an’ny firenena 
ny vahoaka na oviana na oviana ny korontana, fa vao mainka aza hampiditra ny rehetra any amin’ny 
mangitsokitsoka ary tsy mendrika an’izany ny vahoaka malagasy. 

Na iza na iza ho voafidy eo, izy no filohan’ny vahoaka malagasy tsy ankavanaka. Koa aoka hijoro ho 
sy mpampiombona, hahay hiara-kiasa amin’ny hery velona rehetra sy izay tsara sitrapo te hampandroso 
firenena. 

Samy nilokaloka fa hampandroso marina ny firenena ireo kandidà tamin’ny fampielezan-kevitra. 
aoka mba hanaja ny teny nomeny izay filoha ho voafidy eo, ary tsy hikendry afa-tsy ny soa iombonana 
ny fampandrosoana ny firenena amin’ny lafiny rehetra hahazoan’ny vahoaka tsivakivolo ho velona 
hiadam-pinaritra. 



Les commentaires sont fermées. 

