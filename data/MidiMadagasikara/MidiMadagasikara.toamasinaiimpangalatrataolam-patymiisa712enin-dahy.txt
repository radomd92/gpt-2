TOAMASINA II : MPANGALATRA TAOLAM-PATY MIISA 712 ENIN-DAHY SARON’NY ZANDARY – MIDI MADAGASIKARA

Mitohy hatrany ny resaka halatra taolam-paty ao Ambonivato Antetezambaro Toamasina II. Raha 
angom-baovao natao tamin’ireo fianakaviana nanana ny fasana vaky dia tsy latsaky ny an-jatony 
fasana efa vaky any an-toerana hangalaran’ireo jiolahy ny taolan’ireo maty mba hamidy. Ny 11 martsa 
raha teo am-pitadiavana mpividy ka nitondra santionany ireto andian-jiolahy, dia nahazo vaovao 
olona tsara sitra-po nahalala izany ny kaompanian’ny zandary Atsinanana, tamin’ny alalan’ny 
“chef d’éscadron” Randriamanantena Léon. Nanomboka teo ny fikarohana sy ny fitadiavana ireto 
mpamaky fasana sy mpivarotra taolam-paty ireto. Ny 14 martsa teo dia nahomby ny fikarohana noho 
fiaraha-miasan’ny fokonolona sy ny zandary, ka voasambotry ny fokonolona tao Ambonivato Antetezambaro 
efatra tamin’ireo jiolahy, ny iray faha-5 hafa kosa niezaka nitsoaka ka maty an-drano noho mbola 
rano vokatry ny rivo-doza enawo. Tratra tamin’izany ny taolam-paty miisa 712 natao anaty gony 
enina, izay taolan-dava avy amin’ny tongotra sy ny tanana avokoa, izay efa voadio sy voasasa tsara. 
aoriana dia voasambotra ihany koa ny telo raha mbola miezaka ny mandositra ny telo ambiny voalaza 
tena sefo nitarika izao halatra taolam-paty izao. Nambaran-dRandriamanantena Léon moa fa manao 
ezaka rehetra tsy maintsy hanatrarana ireto telo lahy any am-pandosirana ireto izy ireo izao. 
ny tantaran’ny resaka varotra taolam-paty sy resaka vaky fasana eto anivon’ny faritra atsinanana, 
isany fanta-daza amin’izany i Toamasina II sy ny kaominina Antetezambaro iny, nefa hatramin’izao 
ireo mpivarotra ihany no sarona, fa ireo mpividy izany mahatonga ny fisian’ny halatra hafahafa 
izao tsy mbola nisy tratra. Taorian’ny fiakaran’izy ireo fampanoavana sy mpitsara mpanao famotorana 
miandry fitsarana vonjimaika ao Ambalatavahoanagy izy enin-dahy ireto. Nogiazan’ny fitsarana 
eo anivon’ny zandary kosa ireto taolan-dava miisa 712 ireto, eo am-piandrasana ireo tompom-pasana 
ny very. 




















