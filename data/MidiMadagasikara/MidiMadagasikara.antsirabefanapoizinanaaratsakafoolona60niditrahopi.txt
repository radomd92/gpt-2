ANTSIRABE : FANAPOIZINANA ARA –TSAKAFO, OLONA  60 NIDITRA HOPITALY – MIDI MADAGASIKARA

Nahatratra 60 be izao ireo olona nandalo sy naiditra hopitaly vokatry ny fihinanana mofomamy teto 
tamina hetsika iray. 

Hatramin’izao ora anoratana izao dia mbola mitohy hatrany ireo olona voatery manaraka fitsaboana 
amin’ny hopitaly CHRR Antsirabe, vokatry ny fanapoizinana ara-tsakafo tamina « opération gâteau 
nokarakarain’ny fiangonana iray tao Mandaniresaka Antsirabe. Mitombo isa hatrany noho izany, 
tra-boina. Efa tamin’ny 25 desambra hariva no nisehoan’ity tranga ity ka olona miisa 10 no voatery 
hopitaly tamin’io fotoana io, ary hatramini’izao dia efa tafakatra 60 ireo marary. Miakatra hatramin’ny 
C ny hafanan’ny marary, fanina sy malemilemy ary miafara amin’ny fandoavana ny fisehon’ny aretina, 
ny fanazavan’ny dokotera. Tsy nifidy taona, na lahy na vavy, fa izay nihinana ilay mofomamy rehetra 
tratran’ity fanapoizinana ara-tsakafo ity avokoa. Tsy fantatra hatreto raha ny akora nanaovana 
mofomamy na ny menaka lany daty no antony nahatonga ity tranga ity, fa dia tonga aloha ny loza ary 
nahavoazana olona maro izao. Ny fanadihadiana no hahafantarana ny tena zava-nitranga. Re ihany 
fa ankoatra ireo olona maro be tao amin’ny hopitaly be Antsirabe ireo dia maro ihany koa no nandalo 
amin’ny hopitaly Andranomadio. 



