FANAVAOZANA LISIM-PIFIDIANANA :: TSY MAHAFA-PO NY FIAKARAN’NY ISAN’IREO MISORATRA ANARANA • AORAHA

Na dia nisy aza ny fiakaran’ ny taham-pahavitrihana hisoratra anarana ao anatin’ ny lisi-pifidianana 
mbola ambany ihany izany fiakarana izany, araka ny antontan’isa azo teo anivon’ ny Vaomiera mahaleotena 
ny fifidianana (Ceni). 

Teo amin’ny 0,83% ny salan’isa azo, omaly, izay fotoana farany hahafahana mandray ireo vonona 
anaty lisitra. Na dia eo aza izany tsy milavo lefona ny Ceni fa manantena hatrany ny hiakaran’izany 
2%, araka ny fanambaràna nataon’izy ireo nandritra ny fihaonana tamin’ireo lehiben’ny fokontany 
Antananarivo renivohitra. “Mbola ampahany ihany io salan’isa voaray io. Mbola mandray olona avokoa ny fokontany rehetra 
anivon’ny distrika manerana ny Nosy anio. Ilay 15 febroary mantsy tsy hoe farany hamerenana ny 
fa farany handraisana ireo vonona hisoratra anarana. Mbola hiakatra hatrany izany io salanisa 
satria lisitra maromaro no nalefa hofenoin’ny fokontany tsirairay ary mbola ampahany ihany ireo 
nahazoana ny 0.83 izao”, hoy ny teo anivon’ny Ceni, omaly. 

Amin’ny alatsinainy ho avy izao no ho fantatra mazava ny taham-pahavitrihana, araka ny tetiandro 
ireo. Aorian’ izay haverina amin’ny fokontany, ireo lisitra vita printy amin’ny 1 marsa. Manana 
andro avy eo ny fokontany manamarina farany ny lisitra. Fanamarinana ny anarana latsaka na diso 
hahitsy no hotanterahina anatin’izany fa tsy hampi-dirana anarana vaovao intsony. Ny 15 mey no 
tanteraka ny lisitra. 











Enregistrer mon nom, mon e-mail et mon site web dans le navigateur pour mon prochain commentaire. 



