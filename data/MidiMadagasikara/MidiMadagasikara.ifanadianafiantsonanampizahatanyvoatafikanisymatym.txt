IFANADIANA : FIANTSONANA MPIZAHATANY VOATAFIKA, NISY MATY – MIDI MADAGASIKARA

Ny alin’ny alakamisy no nisy niditra an-keriny, ny toerana fiantsonan’ny mpizahatany ao Ambohimiera, 
anivon’ny distrikan’Ifanadiana. Folo lahy no tompon’antoka ary avy hatrany dia nampiasa hery. 
enina tao amin’ilay toerana no naratra mafy. Namoy ny ainy ny iray tamin’ireo. Raha araka ny fanazavana 
dia vola mitentina telo tapitrisa ariary niaraka tamin’ny kojakojan-dakozia maro nalanin’ireo 
nandritry ny fanafihana. Nezahina natao ny fanarahan-dia rehefa tonga ny mpitandro ny filaminana, 
voafafan’ny orana ny ankamaroany ka tsy hita hatramin’ny farany. Tsy nanakana ny fanadihadiana 
handroso anefa izany, ary raha ny fanampim-baovao azo dia efa misy olona roa fantatra tao anatin’ireo 




Mpitarika posy maty voatifitra 

Mba saika hiditra an-tsehatra izy hanampy ny olona notafihan’ny jiolahy, kanjo tifitra avy hatrany 
valin’izany. Ny harivan’ny zoma teo, tokony ho tamin’ny enina ora sy sasany hariva no nitranga 
fandrobana izay notontosain’ny roa lahy nitaingina « scooter » iray ary nitondra basy. Tranon’olon-tsotra 
no nataon’ireo olon-dratsy lasibatra. Vitan’izy ireo ny asaratsiny, dia nanao tifitra variraraka 
mba hiarovany ny fitsoahany. Mbola betsaka olona nifanaretsaka tamin’io fotoana io ary isan’izany 
lehilahy mpitarika posy ny asany. Voatifitra izy ary na teo aza ny ezaka nataon’ny mpitsabo tao 
hopitalibe ao an-toerana, dia tsy tàna ny ainy. Raha ny fanazavan’ny zandary, dia mitentina roa 
ariary ny vola lasan’ny olon-dratsy tamin’ity fanafihana ity. Noraisin’ny polisy ao an-toerana 
ny fanadihadiana momba ity raharaha ity. 




















