ZAVA-MANJO AN’I MADAGASIKARA  : « HATRETO ALOHA, TSY MAHAVAHA OLANA NY POLITIKA… », HOY I TOLY | NEWSMADA

Par Taratra sur 15/06/2018 

Ao anatin’ny savorovoro politika i Madagasikara ankehitriny. Samy milaza izay heverina ho lesoka 
harenina ny rehetra. Tsy ho voavaha anefa ny olana raha tsy ny fototr’aretina no voatily. Manan-kolazaina 
i Toly, poeta sady mpanoratra ary mpamoron-kira ihany koa. 

« Tsy mbola hahavaha olana ny politika raha izao endriny izao. Ny kolontsaina mihitsy no mila kitihina 
hoy i Toly, poeta sady mpanoratra sy mpamoron-kira. Raha ny fanazavany, fony nanafika teto ny mpanjakazaka 
(« mpanjanantany » : fomba filaza namboaboarina), nezahin-dry zareo notrandrahana sy nopotehana 
ny kolontsaina malagasy. « Aza hadinoina fa mpiziva, mpifanampy, mpanao trano atsimo sy avaratra, 
mpirahalahy mianala, sns, ny Malagasy fahiny », hoy i Toly manamafy ny fanazavany. « Manaporofo 
ny fisian’ny vanim-potoana sasany nodiavina teto amin’ny firenena, toy ny « mitady ny very », hoy 
Notsiahiviny ny fisian’ny « zarazarao hanjakana » nataon’ireo mpanjakazaka an-tanin’olona. 

… Mila amboarina amin’izany ny saina. « Io kolontsaina io mihitsy no mila fanarenana. Ny saina aloha 
tezaina, hifanampy, tsy hifanambaka, vonona ny hioitra, sns », hoy izy. Nomarihiny anefa fa tsy 
mpitondra ihany no tafiditra ao anatin’izany fa ny vahoaka ihany koa. « Ilaina ny poeta sy ny mpanoratra 
izany. Hatreto rahateo, mbola ny poeta no hany sisa mahatahiry sy mampiely izany kolontsaina izany 
alalan’ny teny kirakirainy », hoy hatrany izy. Izay ny antony mahasarotiny sy mahasaropady ny 
mpanoratra (hevitra ampitaina, firafitry ny teny, tsipelina, sns), raha ny fanazavany hatrany. 
ny saina amin’ny alalan’ny sanganasany izy ireny. 

Marihina fa ankoatra ny maha poeta sy mpanoratra an’i Toly, anisan’ny tsy afa-misaraka amin’ny 
hira ihany koa izy. Mpamorona tononkira miaraka amin’i Bessa. Miara-miasa akaiky amin’i Rija 
sy i Clim ary ny Antoko mpihira Ambohitantely izy. 



Les commentaires sont fermées. 

