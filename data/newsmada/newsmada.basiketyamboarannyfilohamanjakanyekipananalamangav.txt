BASIKETY – «AMBOARAN’NY FILOHA»  : MANJAKA NY EKIPAN’ANALAMANGA VEHIVAVY | NEWSMADA

Par Taratra sur 05/04/2017 

Miala sasatra avokoa ireo ekipa rehetra, eo amin’ny fiadiana ny «Amboaran’ny filoha », taranja 
amin’ity andro alarobia ity. Hatreto, tsy misy mpanakana fa dia manjaka tokana ny ekipan’ny ligin’Analamanga, 
2 All sy Fandrefiala, eo amin’ny sokajy vehivavy. Tsy mbola resy mihitsy mantsy ireo ekipa roa tonta 
izay samy manana isa 6 avy. Omaly, nomontsanin’ny Fandrefiala tamin’ny isa mavesatra 70 no ho 44 
Tamifa avy any Amoron’i Mania. Tsy niady mihitsy ny fihaonana fa toy ny nanao fanazarantena fotsiny 
Brigitte sy Ravaka ary Sarindra. 

Ankoatra izay, nahazo fandresena fanindroany ny JEA Vakinankaratra, rehefa nanilika ny CRJS 
tamin’ny isa 66 no ho 49. Toy izany koa ny TMBB Analamanga eo amin’ny sokajy lehilahy izay nahazo 
ihany rehefa nanilika ny GNBC Vakinankaratra, tamin’ny isa 74 no ho 69. 

Mitarika aloha hatreto ny TMBB manana isa 5 ho an’ny sokajy “A”, izay resy indray mandeha ary naharesy 
Manaraka azy ny Cosfa manana isa 5 ihany koa. Fahatelo ny Zandary, manana isa 4 ary fahefatra ny Ascut. 

Tsiahivina fa mpanohana voalohany, ity fifaninanana ity, ny Telma malagasy. 





Les commentaires sont fermées. 

