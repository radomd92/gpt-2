HALATRA LAKOLOSY  : MILA ARAHI-MASO NY « FONDERIE » ETO AN-DRENIVOHITRA – MIDI MADAGASIKARA

Aiza ny sampana fitsikilovan’ny fanjakana? Efa manenika ny firenena ankehitriny ny halatra lakolosim-piangonana, 
tsy fantampantatra hatrany ny tomponandraikitra ao ambadik’izany ary toa lasa toy ny asan-jiolahy 
izay mahazatra aza. Mitaraina ny fiangonana maro ary mazava hoazy fa sorena koa ny mpiangona saingy 
afa-manoatra. Ny tilikambo maro dia nanapa-kevitry ny nanala avy hatrany ny lakolosony satria 
nisesy loatra ny halatra mahakasika izany tao anatin’ny volana vitsivitsy izay. Tsy haondrana 
izy mivaingana be iny akory ny lakolosy fa tsy maintsy hatsonika aloha ka ny akora izay ilaina ao 
no mandeha aorian’izay, raha ny tombana. Midika izany fa tsy maintsy eto an-toerana ihany ny “fikarakarana” 
ireo lakolosy. Hatreto anefa na teo aza ny fitarainana maro dia tsy mbola nisy fanadihadiana mivaingana 
mizotra mankany amin’izay tambajotra sy atidoha mikotrika izany. Ny mpanatsonika vy indray dia 
misy afa-tsy ireny “fonderie” ireny ihany no manana fitaovana harifomba afaka manao izany. Tsy 
afa-tsy eto an-drenivohitra ihany koa anefa no misy ireny. Dia inona ny olana amin’ny fanaraha-maso 
ireny, raha izay no mety ho vahaolana amin’ity loza mianjady amin’ny fiangonana maro ity? Tsy vao 
rahateo ny halatra vy no nitranga kanefa dia tsy mbola nisy fanadihadiana izay nanazava ny sain’ny 
ny amin’izay mety hanaovana azy sy izay ao ambadiny. Toa ny taolam-paty sy ny vono olona etsy sy eroa 
toa lasa raharaha mahazatra henoina mba tsy hitenenana hoe toy ny hoe ara-dalàna ny fisiany eo amin’ny 





















