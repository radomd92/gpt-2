VINAVINAIN’NY MÉTÉO AMIN’ITY FEBROARY ITY FA… : “MBOLA HIVAIVAY IHANY NY HAITANY ETO ANALAMANGA” | NEWSMADA

Par Taratra sur 03/02/2017 

Hizara roa miavaka tsara ny toetr’andro eto Madagasikara amin’ity volana febroary ity, araka 
tombatomban’ny Météo. Raha ahiana ny tondradrano noho ny fahabetsahan’ny orana, any amin’ireo 
atsimon’ny Nosy, mbola hitoetra hatrany ny haitany amin’ireo Faritra amin’ny tapany avaratra. 
ny Faritra Analamanga. 



Namoaka ny vinavina ny mety ho toetry ny andro amin’ity telo volana voalohany (janoary – avrily) 
ny Meteo Malagasy, omaly. Nisongadina tamin’izany fa hizara roa mazava tsara ary hifanohitra 
ny toetr’andro eto Madagasikara amin’ity volana febroary ity. Hitohy kely izany amin’ny fiandohan’ny 
marsa. 

Hihamafy ny hafanana sy ny hain-tany vokatry ny tsy fahampian’ny rotsak’orana ho an’ny faritra 
Diana, Sofia, Analanjirofo, Atsinanana, Alaotra Mangoro, Analamanga. Voakasin’ity haintany 
ihany koa ny tapany atsinanan’ny faritra Boeny, Betsiboka, Itasy, Vakinankaratra ary ny tapany 
ny faritra Vatovavy Fitovinany. 

Tsy mbola manantena oram-pahavaratra velively araka izany ny mponina amin’ireo toerana ireo, 
ny mpamboly. Mila miomana ny amin’izany ny rehetra indrindra ny mety ho fiantraikany amin’ny fahasalamana, 
famatsiana rano… 

Mifanohitra tanteraka amin’izany kosa ny zavatra hitranga amin’ireo faritra sasany satria mananontanona 
tondra-drano ka mila miomana amin’izany sahady ny mponina. Amin’ity volana febroary ity, hikija 
sy hivatratrava ny orana any amin’ny faritra Melaky, Menabe, Bongolava, Amoron’i Mania ary ny 
andrefan’ny faritra Boeny, Betsiboka, Itasy ary Vakinankaratra. Ho tratran’izany ora-mikija 
koa ny tapany atsimon’ny faritra Vatovavy Fitovinany. 

Tombanan’ny Météo sahady ny mety hisian’ny tondra-drano vokatry ny habetsaky ny rotsak’orana 
faritra sasany. 

Hihamafy koa ny krizy atsy ho atsy 

Manoloana ireo toetr’andro roa mifanipaka tanteraka ireo, vao maika mampiahiahy ny mety hahamafy 
vidin-tsakafo atsy ho atsy indrindra ny vary. Miala amin’ny haintany dia miditra amin’ny tondra-drano 
samy tsy mety amin’ny fambolena. 

Any atsimon’ny Nosy, efa nampitaraina ny mponina ny habetsaky ny rotsak’orana ny volana janoary 
Vao maika hihamafy izany amin’ity volana ity ka handravarava ireo fambolena kely izay andrandraina 
an-toerana. 

Eto Antananarivo indray, tsy afaka mamboly ara-potoana ny tantsaha noho ny tsy fisian’ny orana. 
volana ambony anefa, hisy ihany ny orana fa saingy ho be loatra miohatra ny tokony ho izy izany ka 
ny tanimboly indray aza. 

Mikasika ny vaovao navoakan’ny Météo France, notaterina teto dia nilaza ny Météo Malagasy fa tsy 
mitombina loatra izany vaovao izany. 





Les commentaires sont fermées. 

