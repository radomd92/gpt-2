CEPE , BEPC , BAKALOREA: MARI-PAHAIZANA FA TSY DIPLAOMA NY AN’NY SEKOLY KATOLIKA | NEWSMADA

Par Taratra sur 19/07/2019 

Hiroso amin’ny fanadinana andrana CEPE sy ny BEPC ny sekoly katolika manerana ny Nosy, ny volana 
ho avy izao ary ny volana septambra kosa ho an’ny fanadinana bakalorea. « Hanomezana mari-pahaizana 
amin’ny tompon’andraikitra misahana ny sekoly katolika ny fanadinana », hoy ny tomponandraikitra, 
Ranaivoson Jules, tamin’ny onjam-peo tsy miankina iray. Tsy mahasolo ny diplaoma omen’ny fanjakana 
ity mari-pahaizana ity fa ilaina kosa handrefesana ny fahaizan’ny mpianatra, araka ny fanazavany 
Efa mikarakara fanadinana sahala amin’izao hatrany ny sekoly katolika rehetra manerana ny Nosy 
Mampiavaka azy fotsiny manomboka izao, mitovy avokoa ny laza adina sy ny fotoana hanatanterahana 
fanadinana andrana. Manao fivoriana momba ny fanatontosana ity fanadinana ity ny mpiandraikitra 
sekoly katolika any Toliara. 

Momba ny teti-pivoarana ho an’ny fanabeazana (PSE) izay natomboka ny taona 2017, nanambara ny 
ny sekoly katolika fa tsy mbola hanova ny fandaharam-pianarana aloha hatreto. Nanome ny soso-kevitra 
hanatsarana ny fanavaozana izy ireo ary any amin’ny tompon’andraiki-panjakana izany amin’izao 
izao. 

Anisan’ny nahazo fanakihanana avy amin’ny ray aman-dreny koa ny fanovana ny tetiandrom-pampianarana 
hoezahina ho tody amin’ny volana marsa ary mifarana volana desambra, ny taona 2023. Misavoritaka 
ny ray aman-dreny satria mampitombo ny vola mivoaka ny fahalavan’ny andro fianarana, indrindra 
an’ny sekoly tsy miankina amin’ny fanjakana. 

Ny sekoly miteny frantsay sy manaraka ny rafi-pampianarana frantsay ka maniry ny hampanala CEPE 
mpiadina 7ème ao aminy koa tsy maintsy miandry ny fanatanterahana ny CEPE, ny 27 aogositra. 



Les commentaires sont fermées. 

