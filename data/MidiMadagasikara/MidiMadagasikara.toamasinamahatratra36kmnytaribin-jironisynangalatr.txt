TOAMASINA : MAHATRATRA 36 KM NY TARIBIN-JIRO NISY NANGALATRA – MIDI MADAGASIKARA

Mitaraina amin’ny zava-misy ataon’ireo jiolahy sy ny tsy fandraisan’andraikitry ny mpitandro 
filaminana, ny tale iraisam-paritry ny Jirama ao Toamasina, Atoa Veloson Léonard, nandritra 
valan-dresaka nataony ho an’ny mpanao gazety, ny alahady tolakandro teo, tao amin’ny birao fiasany. 

Fantatra nandritra izany fa, efa misy ezaka ataon’ny Jirama Toamasina nanafoanana ny delestazy 
an-toerana, izay niteraka sakoroka sy faty olona mihitsy herin-taona lasa izay, nefa misy misompatra 
ankehitriny. Ny sabotsy alina nifoha ny alahady teo tokony tamin’ny misasak’alina, dia taribin’ny 
900m no nisy nangalatra tamin’ny tamba-jotra Volobe Toamasina II sy Toamasina I, izay niteraka 
herinaratra tamin’ny toerana sasany tao Toamasina, ny alin’io ihany sy ny alahady tontolo ny andro. 
ny ezaka nataon’ny mpiasan’ny Jirama nemerina izany, na tena efa tsy misy aza ny fitaovana nampiasaina 
fahafaham-po ny mpanjifany, sy nampisehoan’izy ireo fa misy ezaka atao izay hitadiavan’izy ireo 
amin’ny rehetra. 

Taribia 36 km. Raha ny zava-misy ao Toamasina tamin’ity taona 2015 monja dia efa nahatratra 36 km 
taribin’ny Jirama mampitohy an’i Volobe sy Toamasina I no very nisy nangalatra. Tao anatin’izay 
dia tsy nisy na iray aza tratra ireo mpangalatra ireo, izay mahalala tsara ny fomba fiasan’ny Jirama 
ny resaka herinaratra, na mpitandro ny filaminana maro no mameno ny lalam-pirenena faha-2 sy faha-5 
ireo fiara mandalo. Nomarihin’Atoa Veloson Leonard anefa, fa efa manan’amby amin’ny herinaratra 
Toamasina tao anatin’ny 10 volana naha-tale iraisam-paritra azy tao Toamasina. Raha 23MW ny filana 
Toamasina isan’andro, dia efa mahatratra 25,6MW ny vokatra misy ho an’ny mpanjifa ; hisy ny fampakarana 
ho 27MW ato ho ato amin’ny fanomanana ny taom-piotazana sy taom-panondranana lodsia 2015, satria 
tanjaka manodidina ny 2MW eo ireo mpanondrana. 

Ankoatra izany, araka ny vaovao marim-pototra azo tamin’ireo vahoaka tao Fanandrana nandritra 
fidinana ifotony natao, dia mpiray tendro amin’ireo jiolahy ny mpitandro ny filaminana. Nambaran’ireo 
nahita ny zava-nisy mantsy, fa « mini-bus » mpanao zotra rejionaly amin’ny lalam-pirenena faha-2, 
mpitandro ny filaminana manao fanamiana ara-dalana mirongo basy no nitondra ireo taribin’ny 
nisy nangalatra, io alin’ny sabotsy nifoha alahady io. 




















