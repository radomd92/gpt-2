BAOLINA LAVALAVA - TOP 20 :: HIFARANA AMIN’NY LALAON’NY USCAR SY UASC IREO LALAO SAKANA • AORAHA

Hovitaina rahampitso ny lalao sakana amin’ireo klioba amin’ny baolina lavalava miisa efatra 
roapolo miatrika ny fifanintsanana hahafahana miakatra amin’ny dingana famaranan’ny fifaninanam-pirenena 
ny “Top 20”. Hiady ireo toerana roa ambin’ny folo izy ireo. 

Ny fifandonan’ny Uscar (Fivondronana) sy ny UASC (Cheminot) no hamaranana ireo lalao sakana eny 
kianja Makis Andohantapenaka. Efa hita soritra ireo ekipa hiady ny ho tompondakan’i Madagasikara, 
ny nambaran’Andrianorosoa Antsoniandro, tale teknika nasionalin’ny Malagasy Rugby. 

Anisan’ny efa tsara toerana nandritra an’izay lalao natao tao anatin’ny roa volana izay ny 3FB 
ny 3 FAI. Efa miandry ireo klioba tafakatra ireo ekipa valo voalohany nandritra ny fifaninanam-pirenena 
taona 2018. Hotanterahina eny amin’ny Makis Andohantapenaka ihany koa ny fifaninanam-pirenena, 
amin’ny 29 septambra 2019. 











Enregistrer mon nom, mon e-mail et mon site web dans le navigateur pour mon prochain commentaire. 



