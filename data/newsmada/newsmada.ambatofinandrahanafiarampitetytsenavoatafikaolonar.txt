AMBATOFINANDRAHANA: FIARA MPITETY TSENA VOATAFIKA, OLONA ROA NATAO TAKALON’AINA | NEWSMADA

Par Taratra sur 22/10/2018 

Miseho lany hatrany ny fanafihana any amin’ny faritra any. Fiara iray mpitety tsena, notafihan’ny 
tany Ambatofinandrahana, ny asabotsy teo. Tsy vitan’izany, lasan’ny dahalo nataony takalon’aina 
olona roa, vola antapitrisany voaroba. Tokony ho tamin’ny telo ora sy sasany tolakandro, tao Ibodana, 
fanafihana ka fiarabe avy namonjy tsena tao Ambatofonandrahana hody any Ambositra no voatafika, 
fiakarana an’ i Belanitra, 10 km miala an’Ambatofinandrahana tampon-tanàna. 

Fantatra fa notifirin’ireo mpanakan-dalana ny fitaratra nanandrify ny saofera, tsy afa-nihetsika 
ilay kamiao. Nanaram-po ireo dahalo nitam-basy nandroba ny entana tian’izy ireo. Izay tsy zakan’ireo 
naparitany nanerana ny lalana sy tampon-tanety. 

Nandritra ny fitsoahana ihany koa no nakan’izy ireo olona roa tao amin’ity fiara voatafika ity. 
takalon’aina ny zazalahikely efatra taona sy tovovavy 16 taona mpanampy mitaiza ilay zaza zanaky 
tompon’ny fiara. 

Tonga teny an-toerana ny zandary ary efa manao ny fikarohana ireo dahalo nitondra ireo ankizy roa 
Ity resaka fakana takalo’aina ity , efa zary fanaon’ny dahalo rehefa manafika. Avotsotr’izy ireo 
izy ireny rehefa lasa lavitra. Anisan’ny mampitaraina ny olona any amin’ny faritra izany. Tsy 
ny tsy fandriampahalemana… 



Les commentaires sont fermées. 

