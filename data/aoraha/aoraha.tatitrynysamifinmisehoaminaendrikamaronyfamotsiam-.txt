TATITRY NY SAMIFIN :: MISEHO AMINA ENDRIKA MARO NY FAMOTSIAM-BOLA ETO MADAGASIKARA • AORAHA

Sarotra fehezina. Endrika maro no isehoan’ny famotsiam-bola eto Madagasikara, araka izay nivohitra 
ny atrikasa nanaovana tomban’ezaka momba ny famotsiam-bola niarahan’ ny Sampandraharaha miady 
famotsiam-bola sy ny famatsiam-bola ny asa fampihorohoroana (Samifin) sy ny Banky iraisam-pirenena 
ny Sampandraharaha misahana ny fandaharan’ asam-pampandrosoana an’ny Firenena Mikambana (PNUD), 
Araka ny fanazavan’i Lamina Boto Tsaradia, tale jeneralin’ ny Samifin, omaly, dia endrika iray 
eo amin’io famotsiam-bola io ny famadihana an’ireo vola azo tamin’ny fandikan-dalàna mankany 
trano sy tany. 

«Ny fananantany sy ny raharaha rehetra momba ny taotrano avy amin’ny alalan’ny vola maloto dia 
ahitana an’io famotsiam- bola io. Lelavola no hamidy trano ary tsy mandalo banky fa dia atao tolo-botsotra. 
aminy foana ny volany avy eo », hoy izy. 

Amin’izao fotoana izao anefa dia efa miitatra hatrany amin’ny fampiasana ny vola any amin’ny fiantohana 
mihitsy ny famotsiam-bola. « Vidiany indray iny fiantohana aina iny avy eo dia mipetraka ho azy. 
sehatra mampiroborobo an’ity famotsiam-bola ity ihany koa ny tsy fandoavan-ketra. Izany hoe 
tombony azon’ireo olona ireo dia tsy anaovana fanambaràna any amin’ny sampandraharahan’ny hetra 
hoy hatrany i Lamina Boto Tsaradia. 

Fantatra fa tsy azo tsinontsinoavina ny famotsiam-bola amin’ireny sehatra mikasika ny vokatra 
nahitana fampiasana vola azo tamin’ny fandikan-dalàna ireny. « Isan’izany ny andramena, ny volamena, 
vatosoa », araka ny fanampim-panazavana. Maro ankehitriny ireo raharaha natolotry ny Samifin 
anivon’ny Fitsarana manokana misahana ny kolikoly (PAC) momba ny raharaha famotsiam-bola. 









Enregistrer mon nom, mon e-mail et mon site web dans le navigateur pour mon prochain commentaire. 



