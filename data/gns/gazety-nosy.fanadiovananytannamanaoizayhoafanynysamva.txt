FANADIOVANA NY TANÀNA : MANAO IZAY HO AFANY NY SAMVA

Fomba fanao teto amintsika hatramin’izay ny manatsara ny endrika ny tanàna rehefa misy vahiny 
lehibe manao fitsidihana. Mazava ho azy fa tafiditra ao anatin’izay hoe fanatsarana ny endrika 
tanàna izay ny resaka fahadiovana. Raha ny fanadihadiana natao dia fantatra fa manao izay ho afany 
fanesorana ny fako eto Andrenivohitra ny SAMVA ka mitombo avo roa na avo telo heny ny asan’ireo mpiasa 
fako, tato anatin’ny andro vitsy izay. Misy amin’ireo mpiasa aza no tsy matory mandritra ny 48 ora 
ny habetsaka ny asa tsy maintsy atao. Tsy ny toerana handalovan’ny Papa Ray Masina mandritra ny 
andro hivahinianany eto Antananarivo ihany no hanaovan’ny SAMVA an’izay fanadioavana faobe 
fa saika manerana ny Renivohitra iray manontolo. Ny zavatra mahagaga moa dia toy ny hoe ireo olona 
vahiny no mandalo eto no mendrika fahadiovana fa tsy ny Malagasy monina eto amin’ity Antananarivo 
Mahavita manao izay ho afany mihitsy ny SAMVA amin’izao fandalovan’ny Papa Fransoa izao fa rehefa 
misy ny vahiny manan-kaja tonga eto dia tsy olana na feno fako mivangongo aza eran’ny tanàna. Ekena 
tokony ho tsara endrika sy hadio tsara ny tanàna rehefa mandray vahiny kanefa mba manan-jo hiaina 
anatin’ny fahadiovana ihany koa ny Malagasy. 

