SOAVINANDRIANA  : HANAMPY IREO TRABOINA NY TETIKASA ANKIZY KRISMASY | NEWSMADA

Par Taratra sur 22/08/2017 

Nahatsiaro manokana ireo fianakaviana avy any Soavinandriana, niharam-boina tetsy Ankazobe, 
saika hiatrika zaikaben’ny STK tany Mahajanga, ny tetikasa ankizy krismasy. Nanokana volana 
22 tapitrisa Ar izy ireo hanampiana ireo fianakaviana namoy Havana sy ireo maratra mbola manaraka 
ankehitriny. 

Nahatratra 18 ireo fianakaviana nanan-kavana namoy ny ainy. Nomena 7 hetsy Ar avy ireo fianakaviana 
ho fao-dranomaso, tsy nisy ny tombo sy hala. 6 alina Ar avy kosa ho an’ireo olona naratra vokatr’iny 
teny Ankazobe iny. 

Nilaza kosa ny filohan’ity tetikasa ity, Randriamanjara Phillibert fa mbola hanolo-tanana ho 
marary mafy manaraka fitsaboana izy ireo aoriana kely. Efa noraisina ny lisitr’ireo olona maratra 
ka hojerena akaiky ny fanampiana azy ireo. 

Marihina fa misy zazakely vao 7 volana naratra mafy tao anatin’iny loza iny. Vaky ny karan-dohany 
mivonto ny lohany. Manaraka fitsaboana izy ary arahi-maso akaiky aty Antananarivo isaky ny tapa-bolana 
fahasalamany. 

Mbola misy 13 ireo maratra mafy manaraka fitsaboana ankehitriny ary mbola mitondra takaitra mandrak’ankehitriny. 
ireo tapa-tongotra, misy ra miangona any anaty vatana…. 



Les commentaires sont fermées. 

