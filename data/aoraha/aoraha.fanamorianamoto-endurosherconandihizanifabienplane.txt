FANAMORIANA MOTO - "ENDURO SHERCO" :: NANDIHIZAN’I FABIEN PLANET NY HETSIKA TENY ANKADINANDRIANA • AORAHA

Efa nampoizina. Nanana tombom-potoana roa minitra mahery i Fabien Planet, tompondaka eran-tany 
tompondakan’i Frantsa fahiny, nandritra ny fifaninanana manamory motocross, “Enduro Sherco” 
teny Ankadinandriana, ny alahady lasa teo. Vitany tao anatin’ny fe-potoana 34’38’’ ireo dingana 
roa ambin’ny folo tsy maintsy nolalovana tamin’izany. 

Vao teo am-piaingana dia efa nampitolagaga ny maro ny fahaizan’i Fabien Planet nifehy ny kodiaran-droa 
SF 500 Factory noentiny.Teo amin’ny laharana faharoa no nisy an’i Ranty Ernest, izay mpanamory 
moto Husqvarna FC 250. Vitan’ity tompondakan’i Madagasikara 2018 ity tao anatin’ny fe-potoana 
ny anjarany. Isan’ireo fifaninanana mitaky lazon’ady nanamarika an’i Ranty ny “4 heures Honda”, 
taona 2014 sy 2018, izay niakarany ny tendron’ny lampihazo. 

I Mathias Plantive, nitondra ny Honda CRF 250 kosa no teo amin’ny laharana fahatelo, rehefa nahavita 
anjarany tao anatin’ny 37’21’’. Tafiditra ho isan’ireo dimy voalohany na “Top 5” i Tsirava Razafimahefa na i Tsitsi nitondra ny Sherco SEF-R 300 (38’12’’) sy Claudio Tida nitondra 
KTM SX 350 (38’46’’). Andrasana ny valin’ ady ataon’ireto mpanamory nilahatra tao aorian’i Fabien 
ireto amin’ny dingana faharoa, eny Mahitsy, mandritra ny “Endurance CRAM” hotanterahina amin’ny 
marsa. 











Enregistrer mon nom, mon e-mail et mon site web dans le navigateur pour mon prochain commentaire. 



