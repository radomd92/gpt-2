AHIAHINA MOMBA ILAY BAOMBA NIPOAKA ?  : NATAO SAVAHAO NY TRANON’I BERIJA | NEWSMADA

Par Taratra sur 29/06/2016 

Ordinateur portable roa, vola mitentina 900.000 Ar, môtô scooter iray, antotan-taratasy samihafa…, 
no noraofin’ireo mpitandro filaminana, taorian’ny savahao natao tao amin’ny tranon’i Berija, 
mpitarika fihetsiketsehan’ny mpianatra eny Ankatso, teny Ambolonkandrina, omaly antoandro. 
ifandraisany amin’ilay fipoahana baomba tetsy Mahamasina ? 

Nilatsaka teny Ambolokandrina, teny amin’ny trano fonenan’i Berija, ny Emmo/Reg omaly atoandro 
ny tamin’ny 12 ora teo. Nitady ity mpianatra mpitarika hetsika eny Ankatso ity, ary nisava ny trano 
hatrany. Voalaza fa ordinatera roa, môtô iray, taratasy mirakitra ireo mpikambana amin’ny fikambanana 
azy, vola 900.000 Ar nentin’ireo mpisava nanaraka azy. Tsy nisy azon’ireo olona teny an-toerana 
fa nitazam-potsiny. 

Tonga maro tamin’ny fiara 4×4 ihany koa ireo Emmo/Reg nirongo basy ka raiki-tahotra izay nahita 
ireo. 

Araka ny fanazavana azo, noho ny korontana sy ny resaka fanapoahana baomba teny Mahamasina ny andron’ny 
jona lasa teo no anton’izao fisavana izao. Nisy olona iray efa nohadihadian’ny zandary teny amin’ny 
Ratsimandrava, omaly maraina tokony ho tamin’ny 9 ora teo, izay voalaza fa olona akaiky an’i Berija. 
vao nisy io filatsahana teny amin’ny tranon’i Berija io. 

Tsy nanao fanambarana ofisialy ny mpitandro filaminana aloha hatreto. Mbola anatin’ny tsiambaratelon’ny 
rahateo izy ireo. Matoa natao iny fisavana trano iny, misy raha ao ambadika ao. Mbola misitery amin’ny 
anefa ny tena antony. 

Milaza tsy hitsoaka i Berija 

Nitafa fohy tamin’ny mpanao gazety avy hatrany i Berija sy Jean Pierre, omaly hariva teny Ankatso, 
fa tsy mitsoaka izy ireo manoloana ity tranga ity. “Tsy milefa izahay satria tsy nanao ratsy. Mampalahelo 
afa-baraka tanteraka amin’izao tranga izao”, hoy i Berija. Ity farany izay nilaza fa tsy tokony 
nanao fety teto an-drenivohitra ny 26 jona, fa nisy ny fanasana nataon’ny tompon’andraikitra 
amin’ny prezidansa ny hitondrany ny mpikambana amin’ny fikambanany ho eny Mahamasina mandritra 
matso. “35 ireo mpikambana notarihiko nihazo teny Mahamasina. Rehefa vita ny matso, niaraka tamin’ny 
fikambanana izaho ny alahady hariva hatramin’ny 3 ora maraina teny Ambohipo teny nilanonana”, 
ihany izy. 

Voatonontonona amin’ny korontana miseho eto an-tanàna matetika ity mpitarika hetsiky ny mpianatra 
Efa notanana teny Tsiafahy noho ny resaka fanakorontanana sy fanonganam-panjakana tamin’ny 
2015, saingy afaka ihany avy eo. Miakatra atao famotorana matetika. Amin’ity indray mitoraka 
inona indray no miandry azy ity. Resaka baomba nahafaty olona sy fanakorontanana. Miandrandra 
faran’izay haingana amin’ny famotorana ataon’ny mpitandro filaminana ny rehetra, ary tokony 
ho vitavita foana izao satria namoizana ain’olona tsy manan-tsiny. 



Les commentaires sont fermées. 

