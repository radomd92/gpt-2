TSY FANDRIAMPAHALEMANA AO ANJOZOROBE : LASIBATRY NY JIOLAHY HATRAMIN’NY BIRAOM-PANJAKANA – MIDI MADAGASIKARA

Manjaka tanteraka ny asan-jiolahy any amin’iny distrikan’Anjozorobe iny. Tokantrano, fivarotana, 
fa na hatramin’ny biraom-panjakana aza dia lasibatry ny jiolahy avokoa ka tsy misy tahotra intsony 
dia miakatra ao an-tampon-tananan’Anjozorobe mihitsy ireo olon-dratsy. Araka ny fantatra mantsy, 
herinandro iny dia niharan’ny vaky trano ny biraon’ny fari-piadidim-pampianarana tany an-toerana. 
maromaro sy entana isan-karazany no lasan’ireo olon-dratsy tamin’izany. 

Zava-pisotro. Ny zoma hariva lasa teo izao dia fivarotana enta-madinika sy zava-pisotro iray 
an-toerana no lasibatry ny jiolahy mirongo basy. Araka ny fampitam-baovao azo, dia nahatratra 
amin’ny enin-dahy ireo malaso no tonga nanao amboletra tao amin’ity fivarotana ity. Nitondra 
ny roa tamin’izy ireo ary zava-maranitra isan-karazany kosa ny an’ireo hafa. Na dia azo lazaina 
somary be olona ihany ny toerana nisy ity fivarotana ity, dia tsy nahasakana ireo jiolahy tsy hanao 
asa ratsiny izany. Vao niditra izy ireo, dia ny basy no narangarangany, nentina nandrahonana ilay 
izay marihana fa zanaky ny tompon’ny tsena. Mazava ho azy, fa nentin’ny fahatahorana ity farany 
nanaiky izay rehetra notenen’ireo mpanafika. Vokany, nobatain’izy ireo ny fitoeram-bola izay 
ny vola maty nandritra ny andro. Nisy entam-barotra vitsivitsy ihany koa nalain’ireto olon-dratsy 
ka zava-pisotro no betsaka tamin’izany. Rehefa azon’izy ireo moa izay nilainy dia nitsoaka izy 
ary taorian’izay vao afaka niantso vonjy ilay lasibatra. Raha resaka hala-botry sy vaky trano 
fanaon’ireo olon-dratsy hatramin’izay teo an-tampon-tanana, izao manomboka miroso amin’ny 
mitam-piadiana ireo olon-dratsy. 

Jiro maty. Tsy ambanivohitra, tsy an-tampon-tanana tokoa mantsy, fa dia manjaka izay tsy izy ny 
tsy fandriampahelamana. Mandry tsy lavo loha ireo mponina raha vao mirotsaka ny alina. Indrindra 
fa niverina tany amin’ny dimy, folo taona lasa tany aoriana indray ny ora hirehetan’ny jiro ao an-drenivohitry 
distrika; izay tsy misy afa-tsy adiny folo isan’andro monja, raha mba efa nahita 17 ora izany teo 
teo ary nandrandrain’ny maro hitohy 24 ora. Indrisy anefa … Araka izany manao antso avo ireo mponina 
hijerena akaiky ity zava-misy any an-toerana ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

