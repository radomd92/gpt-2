LOZAM-PIFAMOIVOIZANA :: LEHILAHY IRAY NAMOY NY AINY, OLONA EFATRA NARATRA VOADONAN'NY FIARA • AORAHA

Maty tsy tra-drano ny lehilahy iray, dimy amby roapolo taona, voadonan’ny fiara tetsy Ankazomanga, 
maraina. Olona efatra hafa naratra. Efa voatazona eny amin’ny polisy ny mpamily nitondra ny fiara 
loza. 

«Nirimorimo nandeha mafy avy any ilay fiara tsy mataho-dalana. Nanidina mihitsy izy rehefa nandalo 
amin’ny dongona fampihenana ny hafainganam-pandeha. Nandona olona sy nifatratra teo an-tsisin’arabe, 
eo», hoy ny olona milaza ho nahita ny fisehon’ny loza. 

Nandona fiara iray marika « Peugeot 306 » nijanona teo an-tsisin-dalana io fiara tsy mataho-dalana 
Voadonany ihany koa ny olona telo nandeha an-tongotra teo akaiky teo. Namoy ny ainy teo no ho eo ny 
iray, izay mipetraka eny amin’ny manodidina ihany. Naratra ny lehilahy iray, roa amby dimampolo 
sy vehivavy, roapolo taona. 

«Nizotra ho any Andraharo ity fiara nanao loza. Niezaka niala bisikileta iray teo alohany izy kanjo 
ny arabe. Ankoatra ny fiara sy ireo mpandeha an-tongotra voadona dia naratra ihany koa ilay mpitondra 
teo alohany sy mpitondra môtô iray nanaraka azy tao aoriana», araka ny fanampim-panazavana avy 
polisy. 

Nitangorona ny olona. Nivoaka avy tao anaty fiara ary nafenina tao amina fivarotana iray teo akaiky 
ny mpamily, teo am-piandrasana ny mpitandro filaminana. Ny polisy ao amin’ny Borigady misahana 
lozam-pifamoivoizana (BAC), etsy Tsaralalàna, no misahana ny fanadihadiana. Nalain’ny fiara 
amin’ny Birao misahana ny fahadiovana (Bmh) ny razana. Naterina eny amin’ny hopitaly ireo maratra. 









Enregistrer mon nom, mon e-mail et mon site web dans le navigateur pour mon prochain commentaire. 



