AMBATONDRAZAKA : MANDRAY ANJARA AMIN’NY FANAMBOARANA NY RN 44 NY KRAOMA – MIDI MADAGASIKARA

Tsy vitan’ny mampiasa ny làlana RN 44 fotsiny izahay, hoy ny fanazavan’ny fikambanan’ny mpiasa 
amin’ny orinasa Kraoma, fa mandray anjara mihitsy amin’ny fanamboarana sy ny fanampiana ireo 
mpitatitra sy mampiasa io làlana io. Io ny teny nambaran’ny mpiasan’ny kraoma raha tafahaona tamin’ny 
gazety izy ireo. Nambara fa mbola làlan-tany ny ankamaroan’ny RN 44 ary tsy maintsy misy fahasimbana 
isaky ny fahavaratra, fa tsy mitombina ny filazana fa ny fampiasanay io làlana io no naharatsy azy. 
mifanohitra amin’izany aza ny zava-misy, satria raha tsy nampiasa io làlana io izahay dia efa ela 
tapaka izy io noho ny rotsak’orana be loatra tamin’ity fahavaratra ity .Vato alaina any amin’ny 
Km no entina hanentsenana ireo lavaka lehibe sy hanamboarana ny lalana tena ratsy ary manampy ihany 
izahay amin’ireo fanamboarana ny tetezana izay simba ohatra amin’ireny ny tao Sahabe hoy hatrany 
mpiasan’ny kraoma ireto. Niteraka resabe taty Alaotra mantsy ny fahasimban’ny RN 44 tao ho ao, 
nahatonga ireto delegasiona mafonja avy tamin’ny orinasa Kraoma ireto namory mpanao gazety hanazavana 
sy ny tokony hifanomezana tànana amin’ny fanamboarana sy ny fanatsarana ny lalana, fa tsy hifampitsikera 
Nanambara izy ireo fa saropiaro amin’ny lalana ka tsy maintsy manatsara izay vitany. Nitarika 
delegasiona nihaona tamin’ny mpanao gazety moa ny PCA-n’ny kraomita Malagasy, Atoa Rakotondrazafy 
niaraka tamin’ireo mpiasa maro. Janus R 

