MIANDRIVAZO : ROALAHY MITONDRA SABATRA NANAFIKA TOBIN-TSOLIKA – MIDI MADAGASIKARA

Mirongatra tanteraka ny asan-jiolahy any amin’iny faritra Miandrivazo iny tato ho ato izay. Ny 
lasa teo, roalahy sahy maty tanteraka no tonga nanafika fivarotan-tsolika iray tao an-tampon-tanàna. 
nitondra basy izy ireo raha ny fampitam-baovao azo, saingy antsy lava roa kosa no teny an-tanany. 
ny fantatra hatrany dia nisy vola teo amin’ny 300 tapitrisa iraimbilanja teo ho eo tao amin’ity 
fivarotan-tsolika tamin’io fotoana io. Saingy tsy tanteraka tamin’ny ora farany ny fikasan’ireto 
ireto noho ny firaisan-kinan’ireo mponina. Tetsy andanin’izay ihany koa ny fahatongavan’ny 
filaminana ara-potoana. Na dia teo aza anefa izany dia tafaporitsaka ihany ireto jiolahy nikasa 
ireto. Nisy avy hatrany ny savahao sy ny fanarahan-dia nataon’ireo mpitandro filaminana tany 
hikarohana ireto farany. 

Fa mbola tany amin’iny faritra iny hatrany, ny talata maraina lasa teo, tao Soanafindra, kaominina 
Dahalo teo amin’ny 50 isa teo no nanafika ity tanàna ity ary nivantana tamina tokantrano iray. Poa-basy 
nifandrenesana ny tao an-tanàna tamin’io fotoana io. Vokany, olona telo no naratra. Lasan’ireo 
kosa ny vola manodidina ny 10 tapitrisa ariary tao amin’ilay tokantrano. Nitsoaka ireto andian-jiolahy 
saingy nifanehatra tamin’ireo mpitandro filaminana voantso ara-potoana. Fantatra fa basy vita 
iray no latsaka teny an-tanan’ireo malaso. Mbola mitohy hatreto ny fanadihadiana sy ny fikarohan’ireto 
ireto. 




















