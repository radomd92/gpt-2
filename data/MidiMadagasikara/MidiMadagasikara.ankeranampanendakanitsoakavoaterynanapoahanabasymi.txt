ANKERANA : MPANENDAKA NITSOAKA VOATERY NANAPOAHANA BASY – MIDI MADAGASIKARA

Ela nitoratorahana ity mpanendaka iray teny amin’iny faritra Ankerana iny, omaly. Sendran’ireo 
avy ao amin’ny boriborintany fahavalo manao fisafoana mantsy izy raha iny avy nanendaka olona 
Nifanenjahana ary voatery nanapoahana basy mihitsy araka ny fanazavàna azo. Tokony ho tamin’ny 
ora sy sasany teo ho eo izany. Isan’ny mampikaika ny olona tokoa mantsy ny afitsoky ny mpanendaka 
amin’iny faritra iny ary ireo mpiandry taxibe harivariva no tena lasibatra amin’izany. Iny toerana 
rahateo somary maizimaizina ihany. Mpiandry taxibe iray no tratran’ity mpanendaka ity, ka lasa 
ny findainy. Niantso vonjy avy hatrany ity farany, ary sendra nisy nanohina ny antso. Tamin’io 
io indrindra mantsy no nanantanteraka fisafoana toy ny mahazatra ireo pôlisy. Nitsoaka avy hatrany 
olon-dratsy ity. Raikitra ny fifanenjahana ka niafara hatreny an-tanimbary mihitsy izany. Saika 
hijanona ilay io raha tsy nanao tifitra fampitandremana ireo pôlisy hoy ny fanazavàna azo. Voasambotra 
moa nony farany ary mbola tratra teny aminy ilay finday vao avy nangalariny. Nentina avy hatrany 
amin’ny kaomisaria ity farany nanaovana fanadihadiana. Fantatra fa efa am-pikarohana ireo namany 
mpitandro filaminana. Araka ny efa fantatry ny rehetra mantsy, tsy mba mandeha irery izany mazàna 
mpanendaka. 




















