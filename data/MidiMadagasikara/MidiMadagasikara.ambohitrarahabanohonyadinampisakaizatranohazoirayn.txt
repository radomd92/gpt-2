AMBOHITRARAHABA : NOHO NY ADINA MPISAKAIZA, TRANO HAZO IRAY NIREHITRA – MIDI MADAGASIKARA

Nitrangana hain-trano indray teny Ambohitrarahaba, Kaominina ambanivohitr’Ankadikely Ilafy, 
alin’ny alakamisy 11 aogositra lasa teo. Trano hazo iray no may kila tanteraka tamin’izany. Trano 
roa hafa kosa, may amin’ny ampahany. Raha ny fanazavana voarainay avy amin’ny mpitandro filaminana 
nidina teny an-toerana nanao ny fanadihadiana rehetra, dia voalaza fa resaka hasarotam-piaro 
tafahoatra izay niteraka savorovoro teo amin’olon-droa mpisakaiza no nahatonga ny afo. Raha 
ny zava-niseho, vehivavy 48 taona iray mifankatia amina rangahy iray 58 taona izay marihina fa 
manambady no nifamaly noho ny resaka hasarotam-piaro. Fantatra fa niantrano tao amin’io vehivavy 
izay nipetraka tao amin’ilay trano hazo may io ilay rangahy. Voalaza fa efa tany am-pisotroana 
izy ireo no niady ary mbola notohizan’izy ireo izany rehefa tonga tany an-trano. Noho ny tahotra 
sy ny tsy fahazakana fifamaliana anefa dia nitsoaka nandositra tany an-tranon’olon-kafa ilay 
Nivoaka nitady azy ihany koa nony avy eo ilay rangahy ary dia namela irery ny trano teo. Nahazo ny 
rideau » anefa ny afon-dabozia tavela tao ka nampirehitra avy hatrany ilay trano hazo. Niezaka 
ny « pompiers » ihany ny manodidina saingy noho ny hamafin’ny fitsokan’ny rivotra dia nahazo ny 
trano roa mifanila amin’ilay trano hazo ihany koa ny afo. Nezahin’ny tompon-trano araka izany 
namoaka ireo entana rehetra tao an-trano. Ny fokonolona no niara-nientana tamin’ny famonoana 
afo. Voavonjy ara-potoana noho izany ny entana. Ny tafon-trano sy ny ampahany amin’ireo trano 
roa ireo ihany no may. Marihina fa tsy nisy ny naratra na ny aina nafoy tamin’ity hain-trano ity. 
notazonina ao amin’ny biraon’ny zandary ao Ankadikely Ilafy ilay vehivavy sy ilay lehilahy mpisakaiza, 
ny afo, anaovana famotorana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

