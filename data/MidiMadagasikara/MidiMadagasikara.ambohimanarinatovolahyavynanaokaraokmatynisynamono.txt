AMBOHIMANARINA : TOVOLAHY AVY NANAO KARAOKÉ, MATY NISY NAMONO – MIDI MADAGASIKARA

Mbola erotrerony, 19 taona izy no io namoy ny ainy io. Toy izaony zava-nitranga, tokony ho tamin’ny 
ora sy sasany alina, raha avy nikorana tao amin’ny karaoké iray tetsy Anosisoa Ambohimanarina 
niaraka tamin’ny tovovavy iray izay voalaza ho sakaizany, no niharan’ny herisetra. « Nisy nanendaka 
vehivavy tamin’io ka lasa ny findainy, rehefa izay dia niantso vonjy ity vehivavy ity ka dia nivoaka 
ny olona rehetra , satria amoron-dalana ilay nitrangan’ny fanendahana » raha araka ny fanazavan’ny 
misahana ny helokabevava izay niara-niasa tamin’ny polisy misahana ny boriborintany faha-enina 
fikirakirana ity raharaha ity. Niantso vonjy ilay vehivavy voaendaka ary betsaka ny namonjy azy 
amoron-dàlana ary akaiky trano ny nisehoan’ny asa ratsy. Ny olana anefa dia ilay tovolahy indray 
noheverina fa ho mpanendaka tamin’io fotoana io. Izy indray no niharan’ny rihitra rehetra ary 
tanteraka : vaky ny lohany ary efa mangana nymasony. Io toe-batan-janany izay efa miady tamin’ny 
io no hitan’ny reniny teo an-tokotaniny, nisy nanatitra teo mantsy ilay tovolahy izay efa nihoson-drà 
tenany. Nezahina nentina teny amin’ny toeram-pitsaboana saingy tsy tàna intsony ny ainy. Ny ampitson’io 
nampandre ny mpitandro filaminana tao amin’ny sakelika voalohany misahana ny helokabevava ny 
Nitohy tamin’ny fametraham-pitoriana izany. Isan’ny voasambotra voalohany ny vehivavy izay 
tovolahy taloha. Porofon’itazoman’ny mpanao famotorana azy ny fisian’ny satrokabà an’ilay 
tany aminy. Torak’izay ihany koa, nosamborina ilay vehivavy izay niaraka taminy ,tamin’ny fotoana 
famonoana. Izy roa ireo niarakata min’ny lehilahy iray izay nahiahiana ho tena nandray anjara 
tamin’ny famonoana no natolotra ny fampanoavana. Nahazo fahafahana vonjimaika izy roa vavy raha 
am-ponja kosa ilay lehilahy. Tsy nijanona teo ny famotoran’ny polisy. Nisy lehilahy telo hafa 
nosamborina rehefa fantatra fa mbola nisy olon-kafa koa nandray anjara tamin’ny famonoana. Notazomina 
eny amin’ny fonjan’ Antanimora avokoa izy ireo. Na efa voasambotra aza ireo voarohirohy ho nandray 
tamin’ny famonoana, isan’ny handrasana kosa ny valin-teny ny amin’ny vono olona : hetraketraka 
sa fifanandrifian-javatra sa fialonana ? 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

