PETITE VITESSE  : JIOLAHY TELO NAHATRARANA VOLA SANDOKA 6 HETSY AR | NEWSMADA

Par Taratra sur 08/03/2017 

Nidoboka am-ponja rehefa avy natolotra ny fampanoavana ireo jiolahy telo nahatrarana vola sandoka 
6 hetsy Ar teny amin’ny Petite Vitesse, ny alakamisy teo. Taorian’ny fitoriana nataona mpivarotra 
no nahafahan’ny polisy Sut eny Tsaralalana nisambotra ireto olon-dratsy ireto. Nilaza ity mpivarotra 
fa nisy olona nividy entana tamin’ny vola sandoka teo aminy. Nandeha teny an-toerana avy hatrany 
polisy taorian’izay ka lehilahy iray mpibata entana no nirahan’ireo olon-dratsy haka ireo ampli 
baffle novidian’izy ireo tamin’ilay vola sandoka. Nilaza indray ilay mpibata entana fa miandry 
amin’ny fiantsonan’ny taksiborosy eny Fasan’ny Karana ny tompon’entana. Niroso tamin’ny vela-pandrika 
hatrany ny polisy ka tratra teny an-toerana ireo jiolahy. Vao nahatazana an’ilay mpibata entana 
tamin’ny polisy izy roa lahy, nirifatra nitsoaka avy hatrany. Raikitra ny fifanenjehana ka tratra 
ireo jiolahy. Niaiky ry zalahy nandritra ny famotoran’ny polisy fa nanaparitaka ireo vola sandoka 
Nilaza izy ireo fa hoe novidiana 4 hetsy Ar tany Nosivarika izany. Nohamafisin’ny polisy fa vao 
nanaparitaka ry zalahy kanjo izao tratra tampoka izao. 



Les commentaires sont fermées. 

