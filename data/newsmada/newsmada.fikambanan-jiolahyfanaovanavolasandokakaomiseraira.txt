FIKAMBANAN-JIOLAHY – FANAOVANA VOLA  SANDOKA: KAOMISERA IRAY VOAHELOKA HIGADRA ASA AN-TERIVOZONA 12 TAONA | NEWSMADA

Par Taratra sur 04/10/2019 

Gadra an-terivozona 12 taona, miampy fandoavana lamandy mitentina 400 tapitrisa Ar mahery. Izany 
sazy nanamelohan’ny Tendrom-pitsarana misahana ny ady amin’ny kolikoly (Pac), ny kaomisera 
sy ny tompona trano printy, voarohirohy ho nanao vola sandoka sy fikambanan-jiolahy 

Mbola polisy indray koa. Nitohy, omaly, ny fiakaran’ny raharaha fanamboarana vola sandoka sy 
fananganana fikambanan-jiolahy. Afaka noho ny fisalasalana ireo enina hafa ahina ho mpiray tendro 
nidoboka am-ponja, migadra 12 taona, asan-terivozona ny kaomisera iray sy ny tompon’ny trano 
nanontana ny vola sandoka mitentina 451 tapitrisa Ar mahery. Nodidin’ny Pac handoa onitra amin’ny 
eny anivon’ny Banky foiben’i Madagasikara handoa onitra mitovy amin’io vola sandoka nataon’izy 
koa ireo olona roa ireo (451 tapitrisa Ar). 

Polisivavy sy olona akaikin’ny depiote 

Tsiahivina fa mbola raharaha fanaovana vola sandoka sy fikambanan-jiolahy koa no notsaraina, 
teo anivon’ny Pac. Anisan’ny tsy afa-bela tamin’izany ny polisy vavy iray sy ny mpanampy ny depiote 
parlemantera iray teo aloha, avy any Soavinandriana Itasy. Niharan’ny sazy koa ilay tompon’ny 
nanamboarana izany vola sandoka izany. Maherin’ny 100 tapritrisa Ar eo ho eo ny volabe namboarin’izy 
Nodidin’ny Pac handoa izany vola be izany amin’ny fanjakana koa ireo voasazy ireo. Dimy hafa voarohirohy 
kosa nohafahan’ny Fitsarana. 

Mpitantam-bola eo anivon’ny IDBM 

Mbola hitohy, anio, indray ny raharaham-pitsarana etsy 67 ha ka raharaha maha voasaringotra tompon’andraikitra 
eo anivon’ny IDBM indray no anisan’ny hotsaraina amin’izany. Ahina ho voarohirohy amin’ny fanodinkodinam-baolam-panjakana 
indray izy io. 

Tsiahivina fa hifarana ny asabotsy izao, ity andiany fahatelo amin’ny fitsarana ireo fanodinkodinam-bolam-panjakana 
kolikoly ity. Araka izany, andrasana ny momba ireo ambara fa trondro vaventy momba izany. 





Les commentaires sont fermées. 

