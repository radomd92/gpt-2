FITSINJOVANA NY SAHIRANA :: HAPARITAKA MANERANA NY NOSY MANOMBOKA RAHAMPITSO NY VARY MORA • AORAHA

Hanomboka rahampitso ny fanaparitahana ireo vary mora, izay efa tonga ary haparitaka any amin’ny 
rehetra manerana an’i Mada- gasikara. Mahatratra 16 500 taonina izany vary izany izay hamidy 1 
ariary ny iray kilao. 

Ho ferana ho telo kilao isan-tokantrano ny vary mora hamidy ary indroa isan-kerinandro no afaka 
azy eny anivon’ny fokontany tsirairay. Amin’ny alalan’ny kara-pokontany no ahafahana mividy 
vary ity. Ny fianakaviana sy sokajin’olona tena sahirana no hisitraka izany. 

“Hotsinjaraina isaky ny fokontany rehetra manerana an’i Mada- gasikara izy io. Ny any Toamasina 
hanombohana azy ka ny eny anivon’ny fokontany no hitsinjara azy satria izy ireo no mahafantatra 
vondron’ olona tena sahirana ka tokony hahazo izany. Ny alarobia sy ny sabotsy maraina no hanaovana 
fizarana izay”, hoy Rakotondrazafy Andriatongarivo Lalatiana, mpitondra tenin’ny governemanta, nandritra ny tatitra nataony, omaly. 



Hohentitra ny fanaraha-maso sy ny fandaminana amin’ny fivarotana ity vary mora ity, ka hisy ny 
henjana ho an’izay tratra manodinkodina na mivarotra ambongadiny ity vary natokana hampihenana 
vesatry ny halafosan’ny vidim-piainan’ny mponina tena sahirana ity. “Misy fepetra hentitra 
tao anatin’ny Filankevitry ny minisitra amin’ny fanaraha- maso ireo vary ireo miainga any amin’ny 
Toamasina mandra-pahatongana eny amin’ny fokontany rehetra. Hisy sehatra hapetraka eny anivon’ny 
ka handray ny fitarainan’ny olona. Tsy handefitra ny fanjakana fa na iza tompon’andraikitra na 
fokontany aiza na mpitsinjara ka tratra nanodinkodina ny vary izay tokony hozaraina dia hosaziana”, 
ny tapaka nandritra ny Filankevitry ny minisitra. Hisy kosa ny laharana maitso apetraka hahafahan’ ny olom-pirenena mitaraina rehefa mandeha ny 
ny vary mora. Famantsiam-bolan’ny fanjakana malagasy no nentina nanatanterahana izany. 











Enregistrer mon nom, mon e-mail et mon site web dans le navigateur pour mon prochain commentaire. 



