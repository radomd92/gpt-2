ANKARAOBATO TANJOMBATO  : MPITONDRA MOTO MATY TSY TRA-DRANO NIFATRATRA TAMIN’NY TAXI-BE | NEWSMADA

Par Taratra sur 22/05/2017 

Mafy ny fifandonana! Nifatratra tamin’ny taxi-be iray ny moto iray, teny Tanjombato. Noho ny hamafin’ny 
maty tsy tra-drano ilay tovolahy nitondra ilay scooter. 

Nisy olana tampoka ity moto scooter iray, ka tsy voatanan’ilay tovolahy nitondra azy intsony, 
nifatratra tamin’ny taxi-be iray nifanena taminy, teny Ankaraobato Tanjombato, ny asabotsy 
teo. Mafy ny fifandonana, tsy tafala ilay fiara, tao anatin’ny segondra nisehoan’izay rehetra 
Maty tsy tra-drano ilay tovolahy nitondra ilay moto. 

Araka ny fitantaran’ny nahita maso ny loza, mbola tao anatin’ny fifanaretsahan’ny fiara no niseho 
tranga ity. “Tsy nisy nanam-po na inona na inona. Nandeha mafimafy avy any ilay moto ary toy ny nirifatra 
nanintsy tany amin’ilay taxi-be, ary nirefotra teo”, hoy ny fitantaran’ny nanatri-maso ny zava-nitranga. 

Nandritra ny fanadihadiana teny an-toerana no nahalalana fa niraikitra ny “accélérateur” an’ilay 
ka tsy voatana ny familiana, ary nentin’ilay moto tany amin’izay nandehanany ilay tovolahy. 

Nitangoroana ny olona teny an-toerana. Tsy afa-niala ny mpamily taxi-be na natahotra ny olona 
amin’ny hatezeram-bahoaka aza. Samy nahita anefa ny rehetra fa tsy nanao fahadisoana ny fiara. 
izany aza, efa am-pelatanan’ny polisy ny raharaha. Nisy faty olona rahateo tamin’ity loza ity. 

Anisan’ny mahafaty olona betsaka eto amintsika ny loza ateraky ny moto. Eo ny maha fitaovana haingam-pandeha 
ka mahazatra ny mitondra azy ny mandeha mafy sy ny mitsofotsofoka etsy sy eroa. Maro koa anefa ny 
mahafehy azy, ka izao mitera-doza izao. Fanampin’izany ny tsy fananan’ny mpitondra moto ny fitaovana 
fiarovana amin’ny loza mifanaraka amin’izany. 



Les commentaires sont fermées. 

