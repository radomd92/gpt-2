LOMANO – LALAON’NY NOSY :: HOTILIANA ANY TOAMASINA IREO HANDRAFITRA NY EKIPA NASIONALY • AORAHA

Ankoatra ny maha fifaninanam-pirenena hiadiana ny ho tompondakan’i Madagasikara ny hetsika 
any Toamasina amin’ny 24 – 27 avrily ho avy izao, dia hoentina hitiliana ireo mpilomano handrafitra 
ekipam-pirenena amin’ny Lalaon’ny Nosy, hatao any Maorisy, amin’ny 19 – 28 jolay ho avy izao. 

Ho fantatra amin’ny sabotsy ho avy izao ny lisitr’ireo atleta dimy ambin’ny folo hiatrika ny fampivondronana. 
dobo filomanosana mirefy 50m no hanaovana ny fifaninanam-pirenena any an-toerana. “Fifaninanana tokana mandray telo no hatao any Toamasina. Voalohany amin’izany ny fanasokajiana 
mpilomano avy eto an-toerana. Faharoa, ny fifaninanana ho an’ny tanora, ary ny fahatelo kosa dia 
fifaninanana ho an’ny sokajy rehetra na Open”, hoy i Harivola Marie Sarah Razafindrainibe, tale 
nasionaly. 

Mpilomano fitopolo sy telonjato avy amina klioba valo ambin’ny folo amin’ireo Ligim-paritra 
(Analamanga, Vakinankaratra, Boeny, Atsinanana ary Vatovavy Fitovinany) no andrasana any an-toerana, 
ny fantatra. Hisy ihany koa faritra hafa saingy mbola tsy misy ligy handray anjara amin’ izany, 
an’Alaotra Mangoro sy Matsiatra Ambony. “Tokony handray anjara amin’io hetsika io ihany koa ireo 
mila ravinahitra any ivelany mba hahafahana mampiditra azy ireo ao amin’ny ekipam-pirenena”, 
hatrany izy. 









Enregistrer mon nom, mon e-mail et mon site web dans le navigateur pour mon prochain commentaire. 



