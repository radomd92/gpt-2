TSARAHONENANA : DIMY LAHY NITONDRA BASY NANAFIKA, OLONA TELO VOATIFITRA – MIDI MADAGASIKARA

Mitebiteby ny mponina eto an-drenivohitra amin’izao fotoana izao. Omaly, toerana roa samy hafa 
nandrenesana fanfihan-jiolahy 

Omaly hariva tokony ho tany amin’ny 6 ora latsaka fahefany tany, nisy andian-jiolahy nanafika 
hanimasaka sy épicerie teny Tsarahonenana, eo amin’ny toerana antsoina hoe « poteau double ». 
ankizy roa sy vehivavy iray no voatifitra. Samy tany amin’ny faritra tsy dia mahafaty no niantefa 
basy. Tetsy andaniny kosa anefa, lasan’ireo mpandroba ny vola 100 000 ariary tao amin’ilay gargotte 
500 000 ariary tao amin’ilay fivarotana. Ny loharanom-baovao no nahalalana fa nanao be fiavy ireto 
ireto. Tamin’ny ora nahatongavany dia tena mbola be olona nifamezivezy teny an-toerana. Nanao 
niditra ireo fivarotana roa ireo ry zalahy. Nalainy ny vola ary rehefa azony izany dia lasa nandeha 
ireo. Tamin’izay fotoana izay indrindra no nanapoaka basy ry zalahy. Izany dia mba hampitahorana 
izay miseho ho sahy hanakana azy ireo. Tamin’io ihany koa no nahavoa ireo olona telo. Tonga teny 
ny polisy avy ao amin’ny boriborintany faha-3 rehefa naharay antso avy amin’ny mponina. Efa tsy 
an-toerana intsony anefa ireo mpangalatra. Ny zavatra nahamaika ny rehetra dia ny nitondra ireo 
tany amin’ny hopitaly. Nandray ny andraikiny avy hatrany ireo mpitandro filaminana ka ny fiara 
ireo no nalefa tany amin’ny hopitaly. Etsy andaniny, milaza ny loharanom-baovao fa somary tara 
vao nahafantatra ny zava-nisy ny mpitandro filaminana. Efa lasa lavitra ny jiolahy vao tonga teny 
toerana izy ireo. 

Fa mbola fanafihan-jiolahy ihany, asa na efa tai-dava ny mponina na ahoana fa nisy vaovao nampitaina 
amin’ny gazety koa nilaza fa nandalovann’y jiolahy koa teny Analamahitsy. Rehefa nitady ny vaovao 
anefa ny mpanao gazety dia tsy nahalala na nisy tokoa izany na tsia. 



