ANOSIBE: NAMONO OLONA INDRAY NY MPANENDAKA – MIDI MADAGASIKARA

Tsy vitan’ny hoe maka izay zava-tsarobidy eny amin’izay lasibatra intsony ireo mpanendaka sy 
sinto-mahery amin’izao fa lasa mandratra sy mahavita mamono olona mihitsy. Toy ity nitranga tetsy 
omaly maraina ity. Lehilahy iray no hita teo amoron’arabe, nitsirara tao anaty rà mandriaka. Indrisy 
fa efa vatana mangatsiaka sisa no tonga . Araka ny fantatra teny an-toerana dia niharan’ny fanendahana 
farany. Tsy fantatra anefa izay tena niseho tamin’io fotoana io. Vinavinain’ny maro ho namaly 
mpanafika azy angamba ilay lehilahy, izay marihana fa avy niasa ary hamonjy ny fodiana. Teo anatrehan’izay 
tsy nisalasala ireo mpanendaka nampiasa ny fitaovam-piadiana nentiny nampitahorany an’ity 
Tsindron’antsy tokana no niletra teny amin’ilay lehilahy saingy angamba nahazo taova ka io no 
ny fahafatesany avy eo. Tsy nisy nahafantatra ireo tontakely izay mazava ho azy fa tsy maintsy nitsoaka 
asa ratsy nataony. Tsy fantatra ihany koa ny zavatra lasan’izy ireo tany. Ilay lehilahy tsy nahatsiaro 
intsony sisa no hitan’ireo olona nandalo ka niantsoana vonjy tamin’ireo pôlisy sendra teny an-toerana. 
ny halalin’ny ratra sy ny habetsaky ny rà very anefa dia io tsy tana intsony ny ainy. Efa mandray an-tanana 
raharaha moa ireo pôlisy misahana iny faritra iny, ary miroso amin’ny fikarohana ireo olon-dratsy. 




















