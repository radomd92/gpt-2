ANTENIMIERANDOHOLONA :: NAHEMOTRA NY FIFIDIANANA NY LALÀNA MOMBA NY FANOHERANA • AORAHA

Tsy nanaiky lembenana. Miezaka ny mametraka my fahefany ihany koa ireo loholona manoloana an’ilay 
mifehy ny antoko mpanohitra sy ny fanoherana. Nangataka fotoana misimisy izy ireo handalinana 
andininy maromaro nitondram-panovàna avy eny amin’ny Antenimierampirenena. Loholona fito 
dimy amby telopolo tonga nivory no nanaiky ny handaniana avy hatrany ilay tolo-dalàna. 

« Manana ny heviny fa tsy mpanara-davahana araka ny feo aely ny Antenimierandoholona. Fohy loatra 
fotoana nandinihina ny tolo-dalàna ka aleo ahemotra amin’ny fivoriana manaraka », hoy Rakotovazaha 
filohan’ny vaomiera nandinika ilay lalàna. 

Tsy nifantoka tamin’izay soson-kevitra avy eny amin’ny Antenmierampirenena amin’ny ankapobeny 
fandraisam-pitenenana nandritra ny adihevitra tetsy amin’ny lapan’Anosikely. Fanakianana 
tsy mba nakàna ny hevitr’izy ireo tamin’ilay volavolan-dalàna, nifototra tamin’ny fangatahana 
mba hananan’izy ireo filoha lefitra fahafito sy ny hisian’ny fanoherana ihany koa no nataon-dry 
etsy amin’ny Antenimierandoholona. Saika nirona tamin’ny fangatahana ny hisian’ny fikaonan-doha 
kokoa sy ny maro hafa ny fandraisam-pitenenana. Mbola manan-kery araka izany ilay lalàna lany tamin’ny 2011 eo am-piandrasana ny fivoriana manaraka. 
izay ho fanapahan-kevitry ny governemanta. Efa namarana tamin’ny fomba ofisialy ny fotoam-pivoriana 
ny teny Tsimbazaza omaly tamin’ny dimy ora. 









Enregistrer mon nom, mon e-mail et mon site web dans le navigateur pour mon prochain commentaire. 



