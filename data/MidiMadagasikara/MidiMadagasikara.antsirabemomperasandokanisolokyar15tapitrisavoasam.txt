ANTSIRABE : MOMPERA SANDOKA NISOLOKY AR 15 TAPITRISA, VOASAMBOTRA – MIDI MADAGASIKARA

Enin-dahy mpisoloky gaigilahy mody nitonona ho mompera sy frera no voasambotry ny mpitandro filaminana 
Ambohibary Sambaina Antsirabe II ny herinandro iny. Raha ny vaovao voaray avy any an-toerana, 
mpamongady faikam-boanjo iray no lasibatry ny fisolokiana. Naka faikam-boanjo avy nakana menaka 
15 tapitrisa ariary ireo olon-dratsy ary nampiasa fiara 4×4 sy fiarabe iray nofaina mihitsy nitaterana 
entana. Samy tsy nisy nandoavana vola anefa ireo ary tsy nitranga intsony ireo mpisoloky taorian’ny 
nifanarahana, ka nametraka fitoriana teny amin’ny polisy ireo niharan’ny fisolokiana. Nandeha 
hatrany ny fikarohana taorian’izay. Jiolahy iray no tratra. Niainga avy amin’io indray no nahatrarana 
namany ambiny. Samy niaiky ny heloka vitany ireto jiolahy mpisoloky ireto tamin’ny famotorana 
maintsy natao azy ireo. 

