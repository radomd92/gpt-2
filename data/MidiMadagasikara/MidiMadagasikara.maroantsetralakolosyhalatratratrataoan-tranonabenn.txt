MAROANTSETRA : LAKOLOSY HALATRA, TRATRA TAO AN-TRANONA BEN’NY TANÀNA – MIDI MADAGASIKARA

Taorian’ny tao Fenerivo Atsinanana nahatrarana lakolosy halatra tamin’olona, dia tranga hafa 
ity niseho tao amin’ny kaominin’Ivoloina Maroantsetra ity ny alakamisy 4 may teo. Tsy taiza no 
ilay lakolosy halatra niseho tany an-toerana, fa tao an-tranon’ny ben’ny tanàn’Ivoloina Maroantsetra. 
ny fanazavana dia tsy ela akory izay no nisy nangalatra ny lakolosin’ny sekoly fanabeazana fototra 
an-toerana. Manana ireny marika “R.F ” ity lakolosin’ny EPP ao Ivoloina Maroantsetra ity, noho 
isan’ny sekoly tranainy teto amintsika satria niorina tany amin’ny manodidina ny taona 1900 tany 
any. Vao very ity lakolosin’ny EPP ity dia nanao fikarohana ny fokonolona, ka noho ny resaka nandeha 
an-tanàna dia nosavain’izy ireo ny tranon’ny ben’ny Tanàna any an-toerana, ka izao tratra tao 
izao ilay lakolosy ny EPP. Tezitra noho izany ireo fokonolona dia nikasa ny hanao fitsaram-bahoaka 
ben’ny Tanàna, nefa tafaporitsaka izy ka ny fiarany iray sy moto roa no nodoran’ny fokonolona. 
ihany koa ny fanimbana tetezan-kazo mampitohy ny kaominina amin’ny distrikan’i Maroantsetra, 
hanankanana ny fitsoahan’ny ben’ny Tanàna izay karohan’izy ireo fatratra ankehitriny. Hatreto 
teo tsy fantatra ny toerana misy ity ben’ny tanànan’Ivoloina ity.Efa eo am-pelan-tanan’ny mpitandro 
filaminana any Maroantsetra ny raharaha izao, izay hahiana hatrany hiteraka “sakoroka” any an-toerana 
ireo efa nitranga hatramin’izay izao raharaha izao. Raha hisy ny fahasamborana ity ben’ny Tanàna 
izay tsy maintsy takian’ny olona ny fitsaram-bahoaka ho azy. Na tsy ho tratra ihany koa izay mety 
tondro-molotra ho an’ireo heverina ho mpanafina azy. Ho hita eo ny tohin’ny raharaha, efa mandray 
ny olana raha teo ny zandary . Fa raha ny angom-baovao dia efa am-polony ireo lakolosy mitondra marika 
very tao amin’ny distrikan’i Maroantsetra, izay saika lakolosim-piangonana katolika avokoa 
ankamaroany very tamin’izany. 




















