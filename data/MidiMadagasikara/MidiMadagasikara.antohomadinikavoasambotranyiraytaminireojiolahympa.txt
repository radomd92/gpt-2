ANTOHOMADINIKA : VOASAMBOTRA NY IRAY TAMIN’IREO JIOLAHY MPANAKAN-DALANA – MIDI MADAGASIKARA

Tsapa ho niova fomba fiasa indray ireo jiolahy sy mpanendakana tato ho ato. Misakana sy manafika 
mpitondra fiara, manararaotra ny lalana ratsy sy ny fitohanana. Teo anatrehan’ilay trangana 
an-tanan-dehibe, nitranga tetsy Antohomadinika ny sabotsy alina lasa teo, voasambotr’ireo 
filaminana ny sasantsany tamin’ireo mpanendaka. Tovolahy iray, antsoina hoe Tanjona, 18 taona, 
noraisim-potsiny teny an-toerana ihany taorian’ny vela-pandrik’ireo mpitandro filaminana. 
tamin’izany fa isan’ireo olona maromaro nanakan-dalana teny izy ireo. Fiara roa no lasibatr’ireo 
tamin’io andro io, ny iray fiara nisy olona maromaro, izay voaroba sy voatoraka ka nisy mihitsy 
naratra. Ny iray kosa dia teratany vahiny, sendra nihazo iny lalana iny. Teknikan-dry zalahy ireo 
fotoana io ny nanisy vatobe mitandahatra teo amin’ny arabe. Voatery nijanona ireo fiara ka teo 
namelazany an’ireo efa voa. Araka ny fantatra dia teo amin’ny valo lahy teo ireo olon-dratsy, ary 
telo tamin’izy ireo no voasambotra iny andro iny ihany, ny namany iray kosa ity noraisim-potsiny 
ireo sisa kosa tafatsoaka. Angamba mety mbola manohy ny asa ratsiny hatrany. Ny irariana dia mba 
tokoa ny sazy henjana hampiharina amin’ireo olon-dratsy tratra ireny, fa tsy hoe nanome ekôlazy 
avotsotra. Ary dia indro fa niverina amin’ny asany taloha indray izy ry « Soary » ! 



