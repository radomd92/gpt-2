MINISITERAN’NY MPONINA  : NOJERENA MANOKANA IREO TENA MAREFO | NEWSMADA

Par Taratra sur 09/01/2017 

Voajery ny ankamaroan’ny lafiny sosialim-bahoaka, indrindra ireo sokajin’olona tena marefo, 
an’ny minisiteran’ny Mponina tamin’iny taona 2016 iny. Anisan’ny nisongadina ny fanolorana 
ireo vatsin’ankohonana ho an’ny fianakaviana sahirana. Nitarina tany amin’ny faritra Androy 
Anosy ny fizarana izany. 

Mitentina 40 tapitrisa dolara ny tohana avy amin’ny Banky iraisam-pirenena hanatanterahana 
tetikasa vatsin’ankohonana ity. Mahatratra 1 tapitrisa mahery kosa ireo olona misitraka mivantana 


Nisy ny fanitarana fotodrafitrasa handraisana ireo tsy manan-kialofana eny Andranofeno Atsimo. 
tanàna feno ny eny an-toerana satria misy sekoly, toeram-pitsaboana, toeram-piofanana, tsena 
fonenana sy tany ambolena. 

Nisongadina ihany koa ny asa tana-maro manerana ny Nosy nahafahan’ireo mponina niaina na fotoana 
ihany aza. Nasaina nanadio ireo lakandrano ny mponina tamin’ny fiandohan’ny fahavaratra, ny 
hisorohana ny tondra-drano. 

Ankoatra ireo ny fitsimbinana ireo traboina vokatry ny haintrano nisesy. Anisan’izany ny tetsy 
Ankasina, IIIG Hangar, Ankorondrano, Andavamamba. Nisy ihany koa tany amin ‘ny faritra toy ny 
Fort Dauphin sy Manakara ary Port Berger. Maherin’ny 12.000 ireo fianakaviana notohanana manokana 
voina ireny. 

Nahazo ny anjarany ihany koa ireo olona manana fahasembanana, ny zokiolona ary indrindra ireo 
iharan’ny herisetra tamin’ny alalan’ny tetikasa maro. 

Tsy mbola mipaka tanteraka amin’ny sarambabem-bahoaka anefa ny asa sosialy fa ampahany amin’ireo 
ihany no tena misitraka izany. Mbola anaty fahantrana tanteraka ny Malagasy. Miandrandra vahaolana 
sy marim-pototra avy amin’ny fanjakana amin’ny fanarenana ny fiainany. 



Les commentaires sont fermées. 

