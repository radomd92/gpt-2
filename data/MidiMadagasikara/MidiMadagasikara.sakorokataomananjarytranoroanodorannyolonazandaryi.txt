SAKOROKA TAO MANANJARY : TRANO ROA NODORAN’NY OLONA, ZANDARY IRAY NARATRA VOATORAKA – MIDI MADAGASIKARA

Efa tena maimbo rà tokoa ve ireo vahoaka ? Roa andro nilaminana fotsiny dia niverina niha nahery 
indray ny korontana tanteraka tao an-drenivohitry ny faritra Vatovavy Fitovinany tao. Tsy nanaiky 
amin’ny fanjakan’ny tsifandriampahalemana ireo mponina, hany ka mpangalatra mangahazo avy 
nahatonga tranon’olona ho may, ary olona maro naratra, anisan’izany ny zandary iray lehiben’ny 
any an-toerana. Niredareda ny afo, nirefodrefotra ny basy, nitefotefoka ny tora-bato, tsy hay 
intsony ny setroky ny baomba mandatsa-dranomaso … izay raha fintinina ny zava-niseho tao Mananjary 
alin’ny alatsainy teo. Araka ny fampitam-baovao avy tamin’ny mpitandro filaminana tany an-toerana, 
nisy olona roa voasambotry ny fokonolona, avy nangalatra mangahazo. Efa niharan’ny daroka sy 
tany ireto mpangalatra ireto. Efa saika maty mihitsy raha tsy nisy olona nisakana ny amin’ny tokony 
azy ireo any amin’ny biraon’ny mpitandro filaminana. Efa lian-drà ireo fokonolona, ka ny sasany 
nanaiky io fanaterana azy tany amin’ny zandary io. Olona 300 teo ho eo araka izany no tonga nirohotra 
amin’io biraon’ny zandary io. Nanomboka teo ny korontana. Nandrivorivo ny tora-bato nihatra 
biraon’ny mpitandro filaminana. Efa nanaka-danitra ihany tetsy andanin’izany ny afo, tamina 
vitsivitsy teo an-toerana. Niditra an-tsehata ny zandary, mba handamina ny zavanisy. Tamin’izay 
anefa no voan’ny vato ka naratra ny lehiben’ireto mpitandro filaminana ireto. Napetraka ny lamina 
ny « caserne », tsy maintsy naparitaka ireo vahoaka marobe. Nirefodrefotra ny baomba mandatsa-dranomaso. 
nanao tifi-danitra mihitsy aza hanaparitahana ireo vahoaka marobe, iny alina iny. Niverina teo 
anefa ireo olona vonton-katezerana ireo, ora vitsy taorin’izay. Ary dia niverina nirefotra indray 
baomba sy ny tifi-danitra. Araka ny fantatra dia mbola nitohy mandra-marain’ny andro ny poa-basy 
an-tanàna, nanaparitahana ireo fokonolona. Tetsy an-danin’izay ihany koa, nisy ny fandefasana 
fanampiny, hanampiana ireo tany an-toerana. Nidina tany an-toerana nijery ny zavanisy ihany 
ireo tompon’andraikim-panjakana isanisany. Hatramin’ny ora nanoratanay dia efa milamina tanteraka 
tanàna, raha ny fampitam-baovao azo hatrany, na dia teo aza ny feo niely fa mbola hisy ny tohin’ny 
… 



