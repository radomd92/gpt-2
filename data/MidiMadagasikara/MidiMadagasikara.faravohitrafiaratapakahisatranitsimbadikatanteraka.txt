FARAVOHITRA : FIARA TAPAKA HISATRA, NITSIMBADIKA TANTERAKA – MIDI MADAGASIKARA

Omaly antoandro tokony ho tamin’ny 12 ora sy sasany teo ho eo no nitrangan’ity lozam-pifamohivohizana 
teny akain’ny Ekar Faravohitra iny. Araka ny vaovao voaray dia fiara tapaka hisatra no niteraka 
loza ity, Iny nidim-pidinana iny ity fiara ity no nisy olana teo amin’ilay hisatra avy eo nidona 
tamin’ny sisin-drindrina vato teo amin’iny Ekar Faravohitra, ilay fiara ka dia nitsimbadika 
ambony ambany. Fantatra fa niantefa tamina fiara hafa sy moto iray izay nandalo teo an-toerana 
fiara ity. Araka ny loharanom-baovao voaray hatrany no nahafantarana fa olona roa no tao anatin’io 
io izay voalaza fa vehivavy bevohoka ny iray. Tsy nisy kosa ireo olona izay namoy ny ainy tamin’ity 
piarakodia ity , saingy ireo izay tao anatin’ity fiara ity kosa no voalaza fa naratra noho ilay fiara 
tena nivadika tanteraka, ka nentina avy hatrany teny amin’ny tombim-pahasalamana haingana izy 
Nisy fahasimbany kosa ilay fiara, ary fantatra fa vaky tanteraka ny fitaratra. Tokony hitandrina 
ireo mpamily fiara mba hisorohana ny loza mety hitranga tahaka izao. 

FINARITRA.RAKOTO(Stagiaire) 


















