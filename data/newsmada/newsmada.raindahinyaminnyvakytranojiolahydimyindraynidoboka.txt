RAINDAHINY AMIN’NY VAKY TRANO: JIOLAHY DIMY INDRAY NIDOBOKA ENY ANTANIMORA | NEWSMADA

Par Taratra sur 14/08/2018 

Naiditra vonjimaika am-ponja rehefa avy natolotra ny fampanoavana, ny herinandro teo, ireo jiolahy 
amin’ny vaky trano eny amin’ny faritra Morarano Alarobia. Voalazan’ny fampitam-baovao avy amin’ny 
nisehoana vaky trano teny amin’iny faritra iny, ny herinandro teo ka lasan’ireo jiolahy tamin’izany 
entana rehetra tao an-trano. Tsy tao an-trano ny tompon-trano fa nandeha namonjy lanonana ary 
tonga izy ireo, nahita fa nisy namaky ny varavarambe. Very tamin’izany ny ordinatera entin-tanana 
sy ny finday avolenta. Nametraka fitoriana teny amin’ny polisy avy hatrany ny tompon-trano ka 
teo ny fanadihadiana. Nahitam-bokany izany satria fantatra fa havana akaikin’ny tompon-trano 
no tompon’antoka tamin’izany. Tratra tao Morarano izy taorian’ny fikarohan’ny polisy ka nanondro 
namany mpiara-manao asa ratsy aminy niaraka tamin’ny vehivavy iray. 



Les commentaires sont fermées. 

