ONIVERSITE : MPAMPIANATRA 41 MANGATAKA HIAKATRA HO « PROFESSEUR TITULAIRE » | NEWSMADA

Par Taratra sur 23/11/2017 

41 ny mpampianatra eny amin’ny oniversite eto amintsika no nangataka ny hampiakarina ho « professeur 
». Dinihin’ny mpikambana ao amin’ny « Commission nationale universitaire et de la recherche scientifique 
(CNURS) ny antontan-taratasy momba ireo mpampianatra ireo amin’izao fotoana izao, eny Fiadanana, 
ny fanazavan’ny tale jeneralin’ny fampianarana ambony, Randrianambinina Blanchard. Mpampianatra 
laharana ambony araka ny « spécialité » sahaniny avy no mandrafitra ny « commission ». Mizara roa 
sokajin’ireo mpangataka, ireo efa mihoatra ny 60 taona sy ny latsaky ny 60 taona. Eto Antananarivo 
betsaka indrindra ny isan’ny mpampianatra titulaire, manaraka ny any Mahajanga, Fianarantsoa… 

Fepetra takiana amin’ny mpampianatra maniry ny hampiakarina ho titulaire ny fahafenoana ny efa-taona 
ny « grade ». Dinihin’ny mpikambana koa ny filazana ny vokatry ny fikarohana natao, ny fampianarana 
ny fandraisana mpianatra mikarakara fanohanan-kevitra (licence, mémoire…). Fepetra takian’ny 
vahiny angatahana fiaraha-miasa ny fananan’ny oniversite malagasy « professeur titulaire ». 

Anisan’ny lohahevitra iompanan’ny fivorian’ny mpikambana koa ny fijerena ny momba ireo mpampianatra 
fitarainana amin’ny fanatanterahana ny asany. Misy amin’ireo mpampianatra no tsy mahavita ny 
amin’ny fampianarana. Mandefa ny tatitry ny zavatra tapaka any amin’ny minisiteran”ny Fitananam-bola 
mpikambana ao amin’ny CNURS handraisany ny fanahapan-kevitra mifanandrify amin’izay momba 
karamany. 

Tsy maro ny mpampianatra voakasiky ny raharaha, hoy ny fanazavan’ny tale jeneraly. 



70 ny fangatahana fahazoan-dalana nodinihina 

70 ny antontan-taratasin’ny sekoly ambony nangataka ny fahazoan-dalana hanome tolotra fiofanana 
ambony nodinihin’ny vaomiera manokana nandritra ny roa andro. Misy tamin’ireo antontan-taratasy 
tsy maintsy averin’ny mpangataka ny famenoana azy fa tsy ampy mihitsy. 



Les commentaires sont fermées. 

