ASAN-DAHALO MAHERY VAIKA :: KAROHINA AMIN’NY ANGIDIMBY IREO OMBY DIMANJATO VERY • AORAHA

Henjana ny ady atao amin’ny dahalo any Ampondrambe- Andilamena. Notafihin’ny malaso an-jatony 
basy “kalachnikov” sy basim-borona am-polony ny tanànan’ Ambohitromby any Andilamena, afak’omaly 
maraina, tokony ho tamin’ny 3 ora. Omby dimanjato mahery no lasan’ireo dahalo. Omaly ihany dia 
an-tsehatra manenjika an’ireo mpandroba ny helikôptera ampiasain’ ny mpitandro filaminana. 

“Araka ny henonay dia niankandrefana nihazo an’i Tampoketsa ny dian’ireo mpitondra ny omby an-jatony 
Misy ny fanenjehana ataon’ny zandary sy ny miaramila, tarihin’ny manamboninahitra kapiteny 
mandeha an-tongotra. Misy ihany koa ny fampiasana helikôptera saingy tsy hitan’ny mpanoro lalana 
eny ambony ny dian’ ireo omby, ka tsy mbola nahitam-bokany izany, androany (ndlr : omaly)”, hoy 
fitantaran’ireo mpitandro filaminana any an-toerana. Hitohy, anio, araka izany, ny fanenjehana 
angidimby, izay efa any an-toerana ity. 









Enregistrer mon nom, mon e-mail et mon site web dans le navigateur pour mon prochain commentaire. 



