ADIHEVITR’IREO MPAHAY TOEKARENA :: MITAKY NY FAMPITOMBOANA NY TETIBOLA AMIN’NY LAFINY SOSIALY NY CREM • AORAHA

Ambanin-javatra. Latsa-danja ny sehatra sasany eto amintsika, hoy ny mpahay toekarena mivondrona 
amin’ny Crem na ny Ivon-toerana mpandinika ny toekarena eto Madagasikara, ka tokony ho ampitomboina 
tetibola hamatsiana an’izany. Voalaza fa ny 7%-n’ny Tetibolam-panjakana amin’ny ankapobeny 
no harotsaka amin’io sehatra io. 

“ Ilaina ny mampitombo ny vola harotsaka amin’ny sehatry ny sosialy mba hahafahana manatsara ny 
mponina amin’ny lafiny rehetra. Mba hahafahany mampitombo ny vokatra hampandroso azy io fanatasarana 
satria efa tsy sahirana intsony mitady izay tsy ampy ao aminy ”, hoy Rafaliarisoa Thierry, tompon’andraikitry 
serasera eo anivon’ny Crem, nandritra ny adihevitra mikasika ny fanatsarana ny fandaniambolam-panjakana 
lafiny sosialy teny Anosy, omaly. 



Anisan’ny sehatra heverin’izy ireo fa laharam-pahamehana ny fahasalamana, ny fampianarana 
ny fanjarian-tsakafo ary ny fahazoana rano fisotro madio sy ny fiahiana ara-tsosialy. Ho an’ny 
ny fahazoana rano fisotro madio, ohatra, dia mbola tsy tratran’i Madagasikara akory ny taha 68% 
ho tratrariny amin’ny fanomezana an’izany ho an’ny olon-drehetra. Tsy tratra ihany koa ny tanjona 
fametrahana fotodrafitrasam-pidiovana ho an’ny rehetra, 54%. Ny vina napetraka tamin’ny taona 
hatramin’ny 2019 nefa 69% no voafaritra ho an’ny rano fisotro madio ary 67% ho an’ny fanadiovana. 

“Azo atao ny mampiakatra ho avo roa heny ny famatsiana ny tontolon’ny rano sy ny fidiovana satria 
amin’ny fiainan’ny olona izany. Ilaina ny hananganana politika manokana ho an’ny sehatry ny rano. 
an-danin’izany, heverina ny fampiraisana an’ireo mpisehatra rehetra amin’io lafiny iray io”, 
Andriamisata Danny Patrick, mpikambana ao amin’ny Crem. 

Marihina fa maro ny tolo-kevitra amin’ny fanatsarana ny lafiny sosialy naroson’ny Crem. Anisan’izany, 
ny famoahana antontan’isa azo antoka hahafahana mandray fanapahan-kevitra mandray fanapahan-kevitra 
amin’izany. Heverin’izy ireo ihany koa fa tokony hohamafisina ny fanaovana fanaraha-maso ny 
rehetra hatao mikasika an’ireo sehatra rehetra voalaza ireo. 









Enregistrer mon nom, mon e-mail et mon site web dans le navigateur pour mon prochain commentaire. 



