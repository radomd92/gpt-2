ANKIRIHIRY TOAMASINA : SAIKA NIHARAN’NY FITSARAM-BAHOAKA IREO MPANAO “SONDAGE” – MIDI MADAGASIKARA

Nizotra tam-pilaminana tamin’ny ankapobeny ny fifidianana ho an’ny distrikan’i Toamasina I, 
nisokatra tamin’ny fotoana voatondron’ny lalana avokoa ireo birao fandatsaham-bato, na teo 
ny fahatarana 10 hatramin’ny 30min noho ny fandaminana sy ny fifidianana ireo olona roa avy amin’ny 
birao fandatsaham-bato manao ilay sonia amin’ny bileta tokana. Na teo aza io filaminam-pifidianana 
an’i Toamasina I io dia saika nitrangana sakoroka kosa ny tao amin’ny birao fandatsaham-bato teo 
Epp Tovovelona Rapheal Ankrihiry omaly maraina. Ny antony dia ny fisian’ireo andiana tovovavy 
avy amin’izany fikambanana “Madagascar Exit Poll” izany izay nahazo fahazoan-dalana avy amin’ny 
mahaleon-tena ny fifidianana hanao fanaraha-maso, saingy lasa nanao “sondage” indray izy ireo 
fametrahana fanontaniana amin’ireo mpifidy avy nandatsa-bato. “Iza no olona nofidinao?”, sy 
hoe “laharana fahafiry no nofidianao?” ny fanontaniana apetrak’izy ireo amin’ireo mpifidy mivoaka 
birao fandatsaham-bato. Izay no niteraka fahasorenana avy amin’ireo mpifidy ka nampisy fifamaliana 
amin’izy ireo ary nahatonga ireto tovovavy avy amin’ny “Madagascar Exit Poll” ireo nandrasan’ny 
maromaro ivelan’ny vavahadin’ny Epp Todivelona Raphael. Voatery niditra an-tsehatra ireto 
anivon’ny CED Toamasina sy ireo solontenan’ny kandida nandamina ny raharaha ary nangataka ny 
ahafahan’ity fikambanana ity manao ny “sondage” nataony, izay tena voararan’ny lalana amin’ity 
ity eto amintsika. Nandritra ny nanaovan’ireto andiana tanora ireto ny iraka nampanaovina azy 
dia nahitana ilay gazety tsy vidina zarazaraina nampisy resa-be teto Toamasina ireto tovovavy 
izay mbola nampihakatra ny maripana ihany koa. Ho fiarovana ny ain’ireto tovovavy nirahan’ny 
“Madagascar Exit Poll” teto Toamasina ireto, dia nampitsoahana sy narovana mpitandro ny filaminana 
ireo. Toeram-pifidianana telo no tena nahitana azy ireto teto Toamasina dia ny tao amin’ity Epp 
Raphael ity sy ny tany Ambalamanasy ary ny tao Morarano. Vokatr’izay dia nanao filazana maika ny 
misahana ny fanaraha-maso ny fifidianana eto Toamasina, nilaza mazava fa tsy nanome alalana hanao 
ity fikambanana ity ny birao mahaleon-tena misahana ny fifidianana Malagasy foibe sy ny teto Toamasina, 
misandoka izay milaza manao izay ary enjehina araka ny lalana manan-kery. Koa andrasana izay ho 
raharaha izao, fa mety hiteraka tsy filaminam-pifidianana ny tohiny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

