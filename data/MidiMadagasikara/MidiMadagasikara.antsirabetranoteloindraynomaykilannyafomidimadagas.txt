ANTSIRABE : TRANO TELO INDRAY NO MAY KILAN’NY AFO – MIDI MADAGASIKARA

Nandrava indray ny afo teto Antsirabe, trano telo indray no kila forehitra tao Vatofotsy. Nisesisesy 
raha ny hay trano teto Antsirabe tato ho ato izay, tsy latsaky ny roa isam-bolana no andrenesana 
ary saika mandrava sy mitondra fahavoazam-be hatrany ny takaitra apetrany. Ny alatsinainy teo 
niseho ny loza tao amin’ny piste Vatofotsy tokony ho tamin’ny 1 ora tolakandro tany ho any. May tsy 
azo noraisina intsony ny fananana rehetra, isan’izany ny vola be saika hanorenana trano. Fantatra 
fa hanangana trano ilay fianakaviana niharam-boina, ary efa vonona teo an-tokotany avokoa ny 
rehetra hanorenana azy, nefa dia izao may tao anatin’ny ora vitsy izao ny ho enti-manana. Raha ny 
voaray dia ilay trano iray teo ampovoany no niandohan’ny afo, tsy fantatra mazava tsara aloha hatreto 
tena antony nahamay io trano io fa mpiambina iray efa nikoropaka niantso vonjy no nanaitra ny manodidina. 
ny fotoana nahatongavan’ny fokonolona anefa, efa nijoalajoala ny afo ary nanahirana na ny namono 
Vetivevety rahateo dia nitatra ary niampita tamina trano hazo roa hafa nifanila taminy. Voalaza 
may tao amin’io trano nifanila taminy io koa ny vidina kisoa telo vao lafo miampy ny fitaovana sy 
fitafy ary firakotra sy ny entana rehetra. Ankoatra izay, ny biby fiompy toy ny kisoa dia maty kilan’ny 
tao avokoa. Niezaka nomono ny afo tamin’ny alalan’ny fitaovana kely toy ny rano, fasika sy tany 
fokonolona, saingy nahery vaika loatra ny firedaredan’ny afo ka tsy nisy azo natao afa-tsy niandry 
nahalevona ny afo. Tokantrano telo ahitana olona 20 eo ho eo no traboina ankehitriny ao Vatofotsy, 
moa fa trano hazo avokoa ireo telo may kila tanteraka ireo. 




















