TOAMASINA : JIOLAHY NITSOAKA FITSARAM-BAHOAKA, NITSOAKA TAO ANATY EFITRANOM-PITSARANA – MIDI MADAGASIKARA

Ity tranga niseho teto Toamasina omaly antoandro ity, ilay tena tonga amin’ny fiteny hoe « sokona 
afo » aminy, satria tovolahy iray tokony ho 35 taona nangalatra môtô no nifanenjehan’ny olona teo 
araben’ny fahaleovantena. 

Noho ny tahotra teo aminy, amin’ny firongatry ny fitsaram-bahoaka anefa dia nitsoaka niafina 
nila vonjy tao anatin’ny efitranom-pitsarana ny tenany, ka norasim-potsiny satria betsaka ireo 
ny filaminana nitondra olona hiatrika ny antontan-taratasin’adiny, io omaly talata io. Raha 
fanazavana dia nangalatra môtô teo foiben’ny tahirim-bolam-panjakana ity tovolahy ity no tsikaritry 
tompony, ka izy no nihorakoraka niantso vonjy nahatonga ity tovolahy ity ho nenjehin’ny olona 


Raha ny fanazavana, dia ahitana tranga fahaverezana môtô hatrany eo amin’ity tahirim-bolam-panjakana 
Toamasina ity, na efa nasiana mpiambina aza.Koa heverina araka ny fanazavana azo, fa ity tovolahy 
ity no isany mpanao izany ka izao noraisim-potsiny izao nony farany… 




















