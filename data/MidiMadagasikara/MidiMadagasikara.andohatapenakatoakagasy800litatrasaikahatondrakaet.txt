ANDOHATAPENAKA : TOAKAGASY 800 LITATRA, SAIKA HATONDRAKA ETO ANDRENIVOHITRA – MIDI MADAGASIKARA

Nangingina indray angamba ny rongony, any amin’ny toakagasy ireo mpanao trafikana zava-mahadomelina 
mamokovoko, kanefa dia mbola midona hatrany. Ny sabotsy lasa teo, toakagasy 800 litatra, natao 
“bidon” 20 litatra 40 no saron’ny pôlisy misahana ny ady amin’ny zava-mahadomelina, tetsy Andohatapenaka. 
ny fantatra, dia efa nisy ny loharanom-baovao azon’ireto mpitandro filaminana ny mahakasika 
toakagasy saika hatondraka eto Andrenivohitra ireto. Avy any Toamasina no fiavian’ireto toaka 
ara-dalàna ireto. Ny sasakalin’ny sabotsy teo dia noraisim-potsiny teny amin’io toerana voalaza 
ny fiarabe iray rehefa nosavaina. Olona telo no niaraka tamin’ity fiara ity ary nosamborina sy 
nanaovana fanadihadiana avy hatrany. Tamin’izany no nahafantatra, fa avy amin’izany faritra 
ao an-drenivohitr’i Betsimisaraka ao no nangalàna ireto toakagasy ireto ary olona eto Andrenivohitra 
tompon’ny entana. Mahazo ampahany kosa ireto mpitondra azy ireto. Efa eny am-pelan-tanan’ireo 
mpanao famotorana amin’izao ny raharaha. Fantatra mantsy, fa omaly ireto olona tratra ireto no 
teny anivon’ny Fampanoavana. 



Présidence?… ministres?… députés?…efa tsy mahagaga intsony e ! 


















