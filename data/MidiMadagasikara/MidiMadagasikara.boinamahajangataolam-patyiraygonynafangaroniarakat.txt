BOINA : MAHAJANGA TAOLAM-PATY IRAY GONY NAFANGARO NIARAKA TAMIN’NY SARIBAO, SARON’NY POLISY – MIDI MADAGASIKARA

Noho ny fanomezam-baovao marim-pototra avy amin’ny olona tsara sitrapo, dia taolam-paty iray 
izay miisa 35 nafatratra tao anaty gonin-tsaribao nafangaro niaraka tamin’ny arina fandrehitra 
tsy hahafantarana an’ireto taolam-paty, no saron’ny polisy ao amin’ny hery vonjy taitra Antanimasaja, 
amin’ny fokontany Aranta, afak’omaly alina tokony ho tamin’ny 11 ora, ka ramatoa iray sahabo 32 
eo, nitondra an’ireto taolam-paty no voasambotra hatao fanadihadiana lalina amin’izao. Raha 
nambaran’ny kaomisera Ratsirahonana Andriamanana Haja, kaomandin’ny Fip Mahajanga, dia tsy 
manondro ny toerana nakany ireo taolam-paty sy ny olona mety hividy izany ity ramatoa voarohirohy. 
ihany koa, hoy hatrany ity manamboninahitry ny polisim-pirenena ity, dia tsy mbola nisy olona 
ho vaky fasana. Aorian’ny famotorana ataon’ny mpitandro filaminana, dia hatolotra ny fampanaovana 
ho ela ity mpibizina « saphir blanc ». 



Oniversiten’i Mahajanga 

Olana ara-trano, mitokona nanomboka omaly indray ireo mpianatra 

Taorian’ny fanambarana nataon’izy ireo tamin’ny haino aman-jery ny alatsinainy teo, tapitra 
48 ora fe-potoana nomen’ireo mpianatra ny mpitantana ny oniversiten’i Mahajanga momba ny famahana 
olana ara-trano sy ny famerenana ireo mpianatra miisa 18 izay tsy mahazo miverina mianatra raha 
amin’ny herintaona, araka ny valin’ny Codis navoakan’ny filankevitra, izay tsy ankasitrahan’ireo 
ka niverina mitokona indray ireo mpianatra, omaly. Ny andron’ny omaly naraina io, dia nosakanan’ireo 
maro be mitokona ny lalàna miditra ny « campus » Ambondrona, ary tsy avelan’izy ireo ho azo ivezivezena. 
ihany koa ny fandorana kodiarana sy vantan-kazo teny ampovoan’arabe. Ny fototry ny olana, raha 
fampitam-baovao azo, dia takian’ireto mpianatra migrevy ireto ny hamerenana ny fitantanana 
trano amin’ny fikambanana ara-pihaviana efa nijoro hatrizay sy ny hamerenana mianatra tsy misy 
andro ireo mpianatra efa nahazo fanalefahan-tsazy, kanefa tsy nanaiky izany fangatahana izany 
mpitantana ao amin’ny oniversitén’i Mahajanga. « Tsy marina ny fanambaran’ny filohan’ny oniversite, 
faran’ny herinandro teo, fa tafiditra amin’ny trano avokoa ireo mpianatra miisa 1.023 nanao fangatahana, 
maro taminay mpianatra nameno sy nanatitra taratasy fangatahana no tsy tafiditra anaty lisitra 
», raha ny nambaran’ny mpitondratenin’ ireto mpianatra mitokona. 





May kila forehitry ny afo nisy nandoro ny biraon’ny lycée 

Very fanahy mbola velona ny mpiara-belona, ary ho aiza ihany no hiafaran’ity firenentsika ity 
Efitrano roa mitafo satrana nandrafitra ny biraon’ny lisean’ Ambatomainty, any amin’ny Faritra 
no nisy nandoro, afak’omaly naraina tokony ho tamin’ny dimy ora, ka may kila forehitry ny afo ity 
ity. Araka ny tati-baovao voaray, dia misy mpiambina matory ao amin’io birao io isaky ny alina. 
ankehitriny fanadihadiana sy famotorana ataon’ny mpitandro ny filaminana mahakasika an’ity 
trano ity, izay tsy mbola fantatra mazava tsara hatreto ny antony naha may azy. 




















