FIVAROTANA ZAVA-MAHADOMELINA :: MAORISIANA TELO SY VEHIVAVY MALAGASY IRAY NADOBOKA AM-PONJA • AORAHA

Nivoaka nandritra ny raharaham-pitsarana andiany fahatelo, natao teny amin’ny Fitsarana manokana 
ny kolikoly (PAC) 67Ha omaly, ny didim-pitsarana momba ny fivarotana sy fanon­dranana zava-mahadomelina. 
maorisianina iray, izay voatonona ho atidoha nikotrika ny raharaha no nosaziana higadra an-trano­maizina 
ny fito taona sady hampandoavina lamandy 16 400 000 ariary. 

Nadoboka am-ponja man­dritra ny dimy taona kosa ny maorisianina roa hafa mpiray tsikombakomba 
raha toa ka telo volana an-tranomaizina no sazy mihatra amin’ny vehivavy malagasy iray voalaza 
sakaizany sady nampiantrano azy. 

Tarehimarika tsara ho fantatra 

Fantatra nandritra ny fitsa­rana natao teny amin’ny PC 67Ha omaly ihany koa, fa “tamin’ny volana 
2018 no tratran’ny mpitandro filaminana tany amin’ny lalan’i Manjakandriana ny fiara Mercedes 
iray saika hihazo an’i Toamasina. Natao ny fisavana ka hita tao anatiny ireo zava-mahadomelina 
toy ny Méthaphé­tamine 4, 21 kg, Héroïne 24, 593 kg, rongony raviny 81, 217 kg ary Chanvre indiana 
646 kg nafarana avy any Afrika Atsimo. Saika haondrana tatsy Maorisy ireto rongony mahery vaika 


Niaiky ny helony avokoa ireo voampanga. Olona fito izy ireo no voarohirohy saingy afaka madiodio 
ireo telo ambiny. Raharaham-pitsarana andiany telo hatreto no vita teny amin’ny PAC 67 Ha. Nanomboka 
19 aogositra izany ary nifa­rana omaly. Raharaha mika­sika ny fanaovana kolikoly, fanodinkodinam-bolam-panjakana, 
fampihorohoroana, fivarotana sy fanondranana zava-mahadomelina, fanararaontam-pahefana…miisa 
amby roapolo no voatsara nandritra izay fotoana izay. Voampanga miisa iraika amby telopolo amby 
no niakatra fitsarana ka ny valo amby efapolo tamin’ izy ireo no nomelohina. Afaka madiodio avokoa 
efatra amby valopolo ambiny. Amin’ny 14 oktobra ho avy izao indray no hisokatra ny raharaham-pitsarana 
faha efatra. Fantatra kosa fa mbola hitsara raharaha miisa enina amby telopolo ny PAC hatramin’ny 
taona. 











Enregistrer mon nom, mon e-mail et mon site web dans le navigateur pour mon prochain commentaire. 



