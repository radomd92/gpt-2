FAMPANDROSOANA NY FIRENENA :: MISITRAKA NY FOTODRAFITRASA VAOVAO I MAHITSY SY AMBOVOMBE • AORAHA

Sesilany ny fanaovan’ny Filoha Rajaonarimampianina Hery sy ireo mpiara-miombon’antoka aminy 
asa goavana arahin’ny fanolorana ny vahoaka an’ireo fotodrafitrasa vita. Natolotra nandritra 
fanamarihana ny andro iraisam-pirenena ho an’ny tanora, tany Ambovombe, tamin’ny alahady teo, 
ny efitrano fandidiana ao amin’ny hôpitaly Monja Jaona, sy ny tranoben’ny tanora, ary ny trano 
an’ny Zandarimariam-pirenena any an-toerana sy ny maro hafa. 

Tetikasa goavana nampanantenain’ny fitondrana ihany koa ny efa fahavononan’ny vola hitarihana 
fisotro madio miala avy ao Taolagnaro mihazo an’Amboasary… 

Tsy ny tany Atsimo ihany satria vao nisitraka ny fotodrafitrasa vokatry ny fiaraha-miasan’i Madagasikara 
i Shina ireo tantsaha mpamokatra atody, eny Mahitsy. Nisy ny fametrahana ny vato fehizoron’ny 
ny fanaovan-dalana atao hoe : « Lalan’ny atody », miainga avy eo Mahitsy mihazo an’i Mahazaza, izay 
eo amin’ny 19,25 km, omaly. 

Nampanantena ny Filoha, tamin’ny fitsidihany tany Atsimo, fa hiezaka tsy hanao zanak’Ikalahafa 
faritra Atsimo tahaka ny nanadinoan’ireo mpitondra sasany azy tao anatin’izay 55 taona izay. 
Hiara-hiasa isika hanafoana ny kere, hamaha ny olana amin’ny famatsiana rano fisotro madio…Isan’ireo 
tsy afa-miala amin’izay fampandrosoana izay ny tanoran’Ambovombe », hoy izy nanentana ireo tanora 
an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



