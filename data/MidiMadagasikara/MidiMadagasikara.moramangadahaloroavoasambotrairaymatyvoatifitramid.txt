MORAMANGA : DAHALO ROA VOASAMBOTRA, IRAY MATY VOATIFITRA – MIDI MADAGASIKARA

Dahalo anankiroa nirongo basy no azon’ny zandary sambo-belona taorian’ny fifanjevoana tao amin’ny 
Fierenana, ny sabotsy 20 septambra tokony ho tamin’ny 12 ora alina. Maty voatifitra kosa ny iray 
hoe » Rivokely », avy any Androndra Antananarivo. Vola roa tapitrisa ariary sy finday am-polony, 
notafihana tao amin’ilay tsena noravan’izy ireo, no lasan’ireo olon-dratsy, dia lasa nandositra 
ireo. Ny loharanom-baovao no nahalalana fa 14 ireo jiolahy no nanafika ny tananan’i Fierenana 
mbola nahavita nandoro trano talohan’ny nandehanany. Niezaka nanao ny asany ireo zandary tany 
saingy noho ny tsy fahampian’ny fitaovana ahafahana manenjika ny olon-dratsy toy itony dia mbola 
ngezabe, satria voatery madeha an-tongota 86 km izy ireo, nefa ny dahalo enjehina maro no manana 
sady arifomba avokoa ny fitaovana entiny manafika. Vonona ny hamongotra ny asan-dahalo aty an-toerana 
mpitandro filaminana ka manantena ny fanampian’ny fanjakana foibe, indrindra ny fanomezana 
fiara tsy mataho-dalana izay fitaovana mahomby indrindra amin’ny fanenjehana, raha tiana hahazo 
tsara amin’ny fisian’ny filaminana aty amin’ity distrikan’n’i Moramanga ity. 



