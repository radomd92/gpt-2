FANJIFANA LASANTSY :: MARO IREO TOBIN-TSOLIKA RITRA • AORAHA

Sahirana ny mpitondra fiara sy ireo manana môtô. Nisy maromaro tamin’ireo tobin-tsolika teto 
no tsy nahitana lasantsy, omaly, fa gazoala ihany. Voatery nitety tobin-tsolika maromaro izy 
vao nahita. 

Miahiahy ny mety faha­lanian’ny tahirin-tsolika ireo mpampiasa azy. Nanamafy kosa ny avy ao amin’ny 
malagasy misahana ny vokatra solika (OMH) sy ny Fivondronan’ny mpaninjara solika eto Madagasikara (GPM) fa ny tahirin-tsolika 
ankehitriny dia ampy tsara hiatrehana ny filàna ankapobeny eto Antanana­rivo sy manerana an’i 


“Efa tobin-tsolika telo izao no nandehanako fa tsy nisy lasantsy mihitsy. Taty Anjanahary aho 
nahita nefa mbola nilaharana ihany koa. Nilaza ireo mpamatra solika fa ny fahataran’ny famatsiana 
mahatonga an’io tsy fisiana io”, hoy i Fanomezantsoa, raim- pianakaviana monina eny Soavimasoandro. 

Isan’ny tsy nahitana lasantsy ny teny Behoririka, Ampandrana, Bel Air, Ankora­hotra, Besarety 
Avaradoha ary Ampasampito. An-kilany, nilaza ny GPM fa: “manana tahirin-tsolika 1 tapitrisa litatra isika amin’ izao fotoana 
izay ampy tsara ho an’ny filàna ao ana­tin’ny herinandro. Ho tonga ao Toamasina amin’ny 25 okto­bra 
avy izao ny sambo, izay hitondra solika 16 tapi­trisa litatra”. Miantso ny mpanjifa ho tony izy ireo. Tsy misy ny lasantsy eny amin’ny tobin-tsolika satria nampiakatra 
fanjifany ny olona. Misy kosa ny gazoala satria manana tahiry eo amin’ny 7 220 000 litatra isika 
izay ampy tsara mandritra ny roa ambin’ny folo andro. 









Enregistrer mon nom, mon e-mail et mon site web dans le navigateur pour mon prochain commentaire. 



