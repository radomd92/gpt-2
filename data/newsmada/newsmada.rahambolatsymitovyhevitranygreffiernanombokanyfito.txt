RAHA MBOLA TSY MITOVY HEVITRA NY “GREFFIER”…  : NANOMBOKA NY FITOKONANA NY MPANDRAHARAHA NY FONJA | NEWSMADA

Par Taratra sur 12/04/2016 

Manao ny asany ny mpirakidraharaha, raha mitokona ny sendikà. Nanomboka ny azy ihany koa ny mpandraharaha 
fonja, ary milaza ny tsy hijanona raha tsy misy ny vahaolana. 

“Manao ny asany ny mpirakidraharaha rehetra eto amin’ny fitsarana ambaratonga voalohany mpamoaka 
sy mpikarakara ny casier judiciaire eto amin’ny fitsarana Anosy. Efa namaly ny fitakiana ny minisitra 
ary efa hisy sahady androany ny fandraisana ireo tambin-karama notakina”, hoy ramatoa lehiben’ny 
fitsarana Ambaratonga voalohany, Herinatrehana Inhame Ella. Nanohy ny asany toy ny andavanandro 
mpirakidraharaha teny Anosy, omaly, toy ny fizarana casier judiciaire, ny fitsarana ady tany, 
fisaraham-panambadiana. “Miankina amin’ny fahatsapahantenan’ny sasany no iasany na tsia, 
raha izahay eto amin’ny fitsarana ambaratonga voalohany, ny mpikarakara taratasy, miasa avokoa. 
mandray andraikitra ny minisitera ary misy ny taratasy manamarika izany ”, hoy ny fanazavana. 
ny avy amin’ny sendikan’ny mpirakidraharaha nanao hetsika, ary nilaza fa miandry ny famahana 
izy ireo vao hiasa, araka ny filazan’ny filohany, Rabenandrasana Nicole. 

Nanomboka ny mpandraharaha ny fonja 

Nanao ny fitokonana avy hatrany kosa ny mpandraharaha ny fonja eny Antanimora, omaly. Tsy nandray 
tsy nitondra olona eny amin’ny fitsarana no nataon’izy ireo voalohany. Teo ihany koa ny fametrahana 
eny amin’ny fonjaben’Antanimora. Milaza ny tsy hihemotra izy ireo raha tsy misy ny valiny mahafa-po 
amin’ny fanjakana. Nampiantsoina teny amin’ny fiadidiana ny Repoblika ireo mpitarika, omaly, 
momba ny olan’ny mpandraharaha ny fonja. Samy miandry ny tohiny ny rehetra. 



Les commentaires sont fermées. 

