TRA-TEHAKY NY POLISY…  : SOKATRA 200 NAFENINA TAO ANATY… VATAM-PATY | NEWSMADA

Par Taratra sur 06/02/2018 

Avy any Toliara, saika hihazo an’Antananarivo ity taksiborosy Sprinter iray no nosakanan’ny 
teo Alakamisy Ambohimaha, Fianarantsoa, omaly maraina. Rehefa nosavaina, tsy razana no tao anaty 
fa… zana-tsokatra niisa 200 eo ho eo. 

Mahita fika foana! Saron’ny polisy avy ao amin’ny commissariat Central Ampasambazaha Fianarantsoa 
Alakamisy Ambohimaha, omaly ny taksiborosy Sprinter iray avy any Toliara nitondra zana-tsokatra 
200 natao tanaty vatam-paty. Ho an’ireo olona mijery tampoka dia hoe faty lena tokoa no nentin’ilay 
hay zana-tsokatra marobe. Nampiakarina tany ambony fitoeran’entan’ilay taksiborosy ilay vatam-paty 
sokatra, avy eo mody nasiana sainam-pirenena mari-pamantarana fa mitondra razana ilay taksiborosy. 
izany anefa ny zava-nitranga fa zana-tsokatra nokasaina haondrana an-tsokosoko no tao anatiny 
tsy fatin’olona araka ny noeritreretin’ny rehetra nandritra ny fisavana nataon’ny polisy. Na 
mpandeha tao anatin’ity taksiborosy ity aza samy tsy nisy nanampo na inona na inona hoe mitondra 
ilay fiara fa nihevitra ny rehetra fa mitondra razana tokoa no miaraka amin’izy ireo. Araka ny fampitam-baovao 
amin’ny polisy, avy any Toliara hihazo an’Antananarivo ity taksiborosy ity kanjo izao tratra 
Alakamisy Ambohimaha izao. Nahazo loharanom-baovao mialoha ny polisy momba ny fisian’ity taksiborosy 
zana-tsokatra anaty vatam-paty ity ka noraisim-potsiny. 

Nosavaina ny mpandeha rehetra… 

Hatairana ny an’ireo mpandeha tao anaty fiara nahita ireo polisy nanakana ilay taksiborosy ka 
ireo vatam-paty nanao fisavana ny tao anatiny. Karazan’ireo zana-tsokatra ahina ho lany tamingana 
amin’ny faritra atsimo ireto tratra tao anatiny nolazaina fa razana ireto. Navoaka tao anaty fiara 
mpandeha ka niroso tamin’ny fisavana azy ireo koa ny polisy. Hatramin’ny omaly, mbola tazonina 
fanadihadiana ao amin’ny kaomisaria Fianarantsoa ny mpamilin’ilay taksiborosy nitondra ity 
feno sokatra ity. 

Mihaavolenta hatrany ny fomba fiadin’ireo tambajotra mpanao trafikana sokatra miainga avy any 
Fahita hatramin’izay, fatorana scotch mba tsy hihetsiketsika ireo biby mialoha ny hanafenana 
miaraka amin’ny entana. Izao mahita hirika entina amin’ny vatam-paty indray dia mody lazaina 
mitondra razana. Midika izany fa ambony ny tolotra momba ireny trafikana sokatra ireny matoa mitady 
fomba rehetra ahafahana mamoaka ireny sokatra ireny avy any atsimo ireo mpanao trafika. Tsy mety 
fongana mihitsy ity resaka trafikana sokatra ity. Misy ny ezaka ataon’ny mpitandro filaminana 
fanenjehana ireo mpanao trafika, saingy tsikaritra kosa fa misy ireo “sokatra be” ambany latabatra 
sy miray tendro amin’ireo mpanao trafika any atsimo. Misy aza efa mandady any anaty fiaramanidina 
any ivelany vao tratra ireo sokatra sasany nefa mandalo “scanner” avokoa ny entan’ny mpandeha 
eny amin’ny seranam-piaramanidina. 

Tsy azo antoka intsony izany izao ireny taksiborosy mitondra razana ireny satria mety tsy ho razana 
ny ao anatiny fa izao iaraha-mahita izao. 

Tazonina ao amin’ny polisy ao Fianarantsoa ireo zana-tsokatra tratra ireo mialoha ny hamerenana 
any atsimo. Mitohy kosa ny fanadihadiana. 



Les commentaires sont fermées. 

