FITSARÀNA OLONA AMBONY :: HANOMBOKA HIASA AORIAN’NY FIHANIANAN’IREO DEPIOTE MPIKAMBANA NY HCJ • AORAHA

Raharaha anisan’ny be mpiandry amin’izao fotoana izao ny fitsarana an’ireo olona ambony voasaringotra 
heloka isan-karazany eny anivon’ny Fitsarana olona ambony (HCJ). “Aorian’ny fihanianana hataon’ireo 
voafidy hisolo tena ny Antenimierampirenena, eny amin’ny HCJ, vao hanomboka ny fampiakarana 
an’ireo olona voarohirohy ireo”, araka ny fanazavan’Andriatianarivelo René José, Tonia mpampanoa 
eny amin’ny HCJ, tamin’ ny antso an-tariby, omaly. 

“Tsy mbola misy daty tapaka ny fanatontosana ny fianianana, hatreto. Vao afak’omaly no voafidy 
amin’ny lapan’i Tsimbazaza ireo solombavambahoaka efatra hisolo tena ny Anteni­mierampirenena. 
eo am-pandrindrana tanteraka an’ireo pitsopitsony hirosoana amin’ny fianianana isika, amin’izao 
izao. Aorian’ izay no hodinihina miaraka amin’ireo solombavambahoaka ny fomba handaminana ny 
fitsarana”, hoy izy. 

Herintaona mahery izao no nijoroan’ity rafi-pitsarana natokana ho an’ny olona ambony ity, saingy 
mbola nitsara raharaha mihitsy ry zareo hatramin’izao. Efa manana antontan-taratasin’ ady tsy 
miisa fito amby folo izy ireo. Anisan’ny vao tonga farany teny am-pelantanan-dry zareo ireto ny 
mikasika an’ireo minisitra telo nandritra ny fitondrana Rajaonarimampi­anina, izay voarohirohy 
fanodinkodinam-bolam-panjakana mitentina an’arivony tapitrisa ariary maro. 

Fantatra fa ny solombavam­bahoaka Rivotiana Richard Jean Bosco sy Idealson no voafidin-dry zareo 
amin’ny Antenimierampirenena ho mpikambana tompon-toerana isan’ny handrafitra ny HCJ. Mamizara 
Loeticia sy Rafenomanantsoa Aina kosa no lany ho mpisolo toerana azy roa ireo raha misy ny tsy fahafahana. 









Enregistrer mon nom, mon e-mail et mon site web dans le navigateur pour mon prochain commentaire. 



