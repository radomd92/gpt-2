FANAMASINANA NY EVEKA MPANAMPY VAOVAO :: VORY LANONA TETSY MAHAMASINA IREO MPINO KATOLIKA MANODIDINA NY 130 000  • AORAHA

“Tompo ô, ianao no itokiako”, tamin’io fehezantany io no lohahevitra nentin’ny mompera Andriantsoavina 
Pascal nanamarihany ny fanamasinana azy ho Eveka, teny amin’ny kianjaben’i Mahamasina, omaly. 
tao anatin’ny ora efatra teo ho eo ny lamesa notarihin’ny Kardinaly Tsarahazana Désiré, filohan’ny 
Eveka katolika eto Madagasikara sy ireo Eveka maromaro. 

Niatrika izany teny Mahamasina ireo mpino katolika manodidina ny 130 000 sy ireo olo-manan-kaja 
Nigadona ny tamin’ny 9 ora maraina, no nanomboka ny lamesa lehibe teny amin’ny kianjaben’i Mahamasina. 
tamin’ny famakiana ny taratasy manendry ny mompera Andriantsoavina Jean Pascal ho Eveka mpanampy 
amin’ny Diosezin’Antananarivo avy amin’ny Papa François, ny fotoam-pivavahana. Novakian’ny 
Paolo Rocco Gualtieri, solontenan’ny Papa miasa sy monina eto Madagasikara izany. 

Misongadina tao anatin’io, ankoatra ny fanendrena azy, ny iraka hampanaovina an’ity Eveka vaovao 
toy ny hoe hanaparitaka ny Evanjely sy ho mpiandry ondry. 

Mbola nanamafy ny iraka hanirahana ny Eveka vaovao ihany koa ny hafatrafatra nataon’ny Kardinaly 
nandritra ny lahateniny, taorian’izay. 

Nanome hafatra ho an’ny rehetra ihany koa ny Kardinaly. “Ilaina ny manetry tena eo amin’ny fiainana. 
inona na inona toerana misy anao dia mahaiza manetry tena”, hoy ny mpanolotsain’ny Papa, ny Kardinaly 
Désiré. 



Niroso tamin’ny fanamasinana ny Eveka vaovao ireo Eveka miisa telo, tompo-marika amin’izany, 
Kardinaly Tsarahazana Désiré, ny Arsevekan’Antananarivo Razanakolona Odon Marie Arsène sy 
Evekan’Antsirabe, Ranaivomanana Philippe, taorian’ny vaky teny. Nampatoriana tamin’ny tany 
Eveka vaovao sady narahina vavaka litania na fiantsoana ireo Olomasina isan-karazany nandritra 
minitra maro. 

Vita izay no niroso tamin’ny fanosorana menaka sy ny fametrahan-tanana ireo Eveka rehetra niatrika 
Nosalorana ireo fitaovana, toy ny lakroa, ny satroka ary ny tehina, izay marika maha mpiandry ondry 
ny Eveka Andriantsoavina Jean Pascal. 

Feno fanetren-tena ny lahateny nataon’ny Eveka vaovao taorian’izay rehetra izay. “Misaotra 
Fivondronamben’ny Eveka nandray ahy zandrikelinareo. Misaotra indrindra ny torolalana sy ny 
omenareo an’ity zandrikelinareo, izay tsy mahalala izay atsimo sy avaratra akory. Misaotra ny 
Repoblika nanampy betsaka nanatontosa ny fotoana anio. Misaotra indrindra an’i Dada sy Mama. 
fahakely no nanehoanareo ny fitiavanareo. Ianareo tokoa no lakana nitana, nitaiza sy nikolokolo 
ka hatramin’izao ary hotantanin’i Masina Maria mandrakariva anie ianareo”, hoy izy. 

Tsy nanadino nisaotra ny rehetra ihany koa izy ka nataony toy ny vazivazy ny hoe : “atao toy ny kabarin’ilay 
mahay, voalohany misaotra, faharoa misaotra ary farany misaotra”, hoy ny Eveka mpanampy vaovao 
amin’ny Diosezin’Antananarivo. 

Tsy nifarana ny fotoam-pivavahana, izay natrehin’ireo olom-panjakana maro, notarihin’ny Filohan’ny 
Rajoelina Andry, raha tsy tamin’ny 1 ora antoandro teo ho eo. 









Enregistrer mon nom, mon e-mail et mon site web dans le navigateur pour mon prochain commentaire. 



