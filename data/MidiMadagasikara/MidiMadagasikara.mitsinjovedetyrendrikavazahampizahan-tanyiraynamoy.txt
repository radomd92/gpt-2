MITSINJO : VEDETY RENDRIKA, VAZAHA MPIZAHAN-TANY IRAY NAMOY NY AINY – MIDI MADAGASIKARA

Sambokely haingam-pandeha iray antsoina hoe « Force Two » no rendrika teo Ankiririka, Katsepy 
zoma vao mangiran-dratsy teo. Olona sivy no nentin’ity vedety ity araka ny fampitam-baovao avy 
zandary ka ny telo amin’izany dia vazaha mpizahan-tany avokoa. Vokany terantany frantsay iray 
namoy ny ainy, raha naratra saingy avotra soa aman-tsara avokoa ireo sisa ambiny. Tokony ho amin’ny 
ora sy 20 minitra teo no nitranga ny loza. Ary raha iny ity sambokely ity niala an’i Katsepy hihazo 
renivohitr’i Boina iny no tojo andro ratsy tampoka. Ny tafio-drivotra teny am-povoan-dranomasina 
mantsy no nampivilavila ilay sambokely ka nahadobo azy tanteraka nony avy eo, araka ny tati-baovao 
Nalefa avy hatrany ny antso vonjy. Nahery anefa ny rano tamin’io fotoana io ka ny valo ihany koa avotra 
aman-tsara. Namoy ny ainy rehefa natelin’ny ranomasina kosa ilay mpizahantany frantsay 68 taona. 
ny vatana mangatsiakany sisa no natsingevan’ny rano, tonga teny amin’ny morona. Samy tonga tany 
avokoa moa ireo tompon’andraikitra isan-tsokajiny, zandary roa, manampahefana ary mpitsabo, 
vao nahare ny fisian’ny loza, tamin’ny alalan’ny fampandrenesana nataon’ny mpiambina tao Ankiririka. 




















