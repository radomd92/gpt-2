FAMPIANARANA  : ARAHI-MASO NY FAHASALAMAN’NY ANKIZY ANY AN-TSEKOLY | NEWSMADA

Par Taratra sur 08/09/2017 

Hiara-hiasa ny minisiteran’ny Fahasalamam-bahoaka sy ny minisiteran’ny Fanabeazam-pirenena 
ny minisiteran’ny Asa sy ny fampianarana teknika amin’ny fanaraha-maso ny fahasalaman’ny ankizy 
an-tsekoly. 

Manomboka amin’ity taom-pianarana vaovao ity, hanana ny bokim-pahasalamany manokana ny mpianatra 
Ho fantatra eo ny vaksiny efa nataony, ny aretina mitaiza azy…. Arahi-maso koa ny tsy fanjariantsakafo 
mahazo ireny ankizy ireny. 

Voakasik’izany avokoa na ny mpianatra amin’ny sekoly tsy miankina na ny mpianatra amin’ny sekolim-panjakana. 

Tanjona amin’izao fanaraha-maso ara-pahasalamana sy ara-tsakafo izao ny fahombiazan’ny mpianatra 
an-dakilasy. Eo koa ny fampihenana ny famerenan-taona. 

Mitohy hatrany izany fanaraha-maso hatao izany na mifindra kilasy na miova sekoly ilay mpianatra. 

Ho voarakitra ao anatin’ny karnem-pahasalamana ny hafatra momba ny fahadiovana sy fidiovana, 
ara-pananahana sy ara-tsakafo… 



Les commentaires sont fermées. 

