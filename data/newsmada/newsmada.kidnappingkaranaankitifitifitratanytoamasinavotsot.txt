KIDNAPPING KARANA: ANKITIFITIFITRA TANY TOAMASINA, VOTSOTRA, OMALY, I ARMAN KAMIS | NEWSMADA

Par Taratra sur 27/11/2018 

Navotsotr’ireo jiolahy naka an-keriny azy, omaly tolakandro, ilay teratany karana, tale jeneralin’ny 
TransFy any Toamasina. Tsy nijanona hatreo anefa fa raikitra ny fifanenjehana sy fifampitifirana 
amin’ireo jiolahy sy ny mpitandro filaminana. 

Naharitra adiny iray ny firefodrefotry ny poa-basy. Nanakatom-baravarana avokoa ny mponina 
amin’ny Cité Trano mora Tsarakofafa Toamasina Suburbain. Fantatra, hatramin’ny ora farany nanoratanay 
fa mbola mifampitady amin’ny alalan’ny tifitra tsy ifandrenesana ao anaty ala ao Tsarakofafa 
zandary sy ireo jiolahy telo lahy tafaporitsaka miaraka amin’ny basy mahery vaika. Avotra ihany, 
izany, i Arman Kamis, teratany karana filoha tale jeneralin’ny orinasa Trans Fy etsy Ampasimazava 
Toamasina, raha nisy naka an-keriny ny 21 novambra 2018 lasa teo tao amin’ny birao fiasany eny Ampasimazava. 
andro aty aoriana, nahitam-bokany ny ezaka vitan’ny zandary tamin’ny alalan’ny kaomandin’ny 
zandarimariam-pirenena ao amin’ny faritra Atsinanana, ny Kly Ranaivoarison Théodule. ”Tsy 
ny fanomezam-bola ireo mpaka an-keriny raha ohatra ka misy hatrany ny fiaraha-miasan’ny fianakaviana 
ny mpitandro filaminana”, hoy ity manamboninahitra ambony ity. Raha ny angom-baovao, ny zoma 
novambra 2018 no niantso ny fianakaviany ireo mpaka an-keriny nitaky volabe manodidina ny 4 miliara 
saingy nilaza ho tsy manana izany kosa ny fianakavian’i Arman Kamis. 

Kalachnikov iray sy ”chargeur” efatra… 

Andaniny kosa, nisy loharanom-baovaon’ny zandary ka niasa mangina izy ireo. Vokany, ny asabotsy 
alahady teo, nahazo loharanom-baovao roa samy hafa ny zandary, saingy mitovitovy avokoa ny angom-baovao 
voarain’izy ireo. 

Nametraka ny paikady rehetra teo am-pelatanany ny zandary ka efa nihantsona vao maraina teo amin’ny 
misy ireo jiolahy. Raikitra avy hatrany ny fifampitifirana raha vao nahatazana ireo zandary ireto 
Vokany, azo sambo-belona ny iray raha tafaporitsaka kosa ireo namany. Tratra tany amin’ilay jiolahy 
basy Kalachnikov iray miaraka amin’ny ”chargeur” efatra feno bala avy. Mendri-piderana, araka 
ny ezaka vitan’ny Kly Ranaivoarison Théodule sy ireo mpiara-miasa aminy. Marihina fa isan’ireo 
nahavita nandrava ny asan-dahalo tany amin’ny faritra atsimo, indrindra tamin’ny andron-dRemenabila, 
Kly Ranaivoarison Théodule. 



Les commentaires sont fermées. 

