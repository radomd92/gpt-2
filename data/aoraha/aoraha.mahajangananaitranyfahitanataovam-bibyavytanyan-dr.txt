MAHAJANGA :: NANAITRA NY FAHITANA TAOVAM-BIBY AVY TANY AN-DRANOMASINA • AORAHA

Nitangorona ny olona, vetivety dia nalaza ny momba ny taova nisy nahita tany an-dranomasina ka 
an-tanety tany amin’ny tora-pasiky ny “Village touristique” any Mahajanga, afak’omaly. 

Maro no nihevitra fa taovan’olombelona io hita io. 

Nidina ifotony ny zandary maromaro niaraka tamin’ny mpitsabo eo anivon’ny Birao misahana ny fahadiovana 
any Mahajanga nanao ny fizahana.“Nilaza ny mpitsabo nijery teny an-toerana fa tsy taovan’olombelona 
fa ana biby tsy mbola voafaritra mazava. Efa nohadihadiana sy nohenoina ny olona teny amin’ ny tora-pasika, 
ny nahita izany voalohany ”, araka ny fampitam-baovao avy amin’ny mpitandro filaminana. Mpanarato 
lakana no nahita ny taova natsingevan’ny rano ka nitondra azy teny an-tanety. 

Voalaza fa hivoaka rahampitso (Ndrl: anio alatsinainy) ny valin’ny fizahana nataon’ny mpitsabo 
ilay taova. Halefa eny amin’ny Fitsarana ny tatitra momba izany. 









Enregistrer mon nom, mon e-mail et mon site web dans le navigateur pour mon prochain commentaire. 



