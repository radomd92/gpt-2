SEFAFI : «ATSAHARO NY KOLONTSAIN’NY TSY MATY MANOTA!»

Fanindroany izao tamin’ity taona vaovao ity no namoaka fanambarana ny avy amin’ny sehatra fanarahamaso 
fiainam-pirenena na ny SEFAFI. Raha niompana manokana tamin’ny resaka fifidianana ny fanambarana 
dia ny fepetra takian’ny tena fiovàna eto amin’ny firenena kosa no nasongandin’ny Sefafi tao anatin’ny 
farany nataony. Raha tiana ny hisian’ny tena fandrosoana sy fiovàna eto Madagasikara, dia iray 
fepetra hentitra tokony ho raisin’ny mpitondra ankehitriny ny fanafoanana tanteraka ny kolontsain’ny 
maty manota izay efa manenika ny fiarahamonina manontolo, hatrany amin’ny fara-tampony ka hatrany 
farany ambany. Mahita sy mahatsapa ny Sefafi fa tsy voasazy intsony ny mpandika lalàna eto Madagasikara, 
maro amin’ireo didy fanasaziana no tsy mihatra akory. Izany toe-javatra izany anefa no anisany 
kolikoly eto amin’ny firenena, mahatonga ny vahoaka tsy hatoky intsony ny fitsarana sy ny mpitandro 
ary mampirongatra ny fitsaram-bahoaka. Ho an’ny Sefafi dia fitondrana mahavita manasazy sy mampihatra 
lalàna ho an’ireo rehetra nandika lalàna no ilaina eto Madagasikara satria tsy azo ekena intsony 
mbola hanjakan’ny kolontsain’ny tsy maty manota izay tena mamotika ny firenena. Ankaotra izay, 
ny fidiran’ny miaramila amin’ny politika ihany koa ny Sefafi ao anatin’ny fanambarana nataony. 
fikambanana tsara fa ny amiraly Didier Ratsiraka, tamin’ny fotoana naha filoha azy no loharano 
fampidirana ny politika teo anivon’ny Tafika Malagasy. Miharihary toy ny vay an-kandrina ankehitriny 
voka-dratsin’izay fidiran’ny politika eo anivon’ny Tafika izay ka mila handraisana fepetra 
koa. Fepetra azo raisina ohatra ny tsy tokony hanomezana miaramila andraikitra politika ambony 
amin’ny fitantanana ny raharaham-panjakana. Azo leferina ihany anefa izany raha toa ka miala 
amin’ny maha miaramila azy ilay voatendry amina toerana politika. Mikasika ny Antenimierampirenena 
milaza ny Sefafi fa tokony hampiharana ny lalàna ireo depiote mamadika palitao, izany hoe ireo 
miova vondrona politika rehefa tonga eny Tsimbazaza. Mazava hoy ny Sefafi ny voalazan’ny andininy 
ao anatin’ny lalàmpanorenana fa “ mandritra ny fe-potoana iasany, ny solombavambahoaka dia tsy 
miova vondrona politika mba hiditra ao amin’ny vondrona vaovao, ankoatra ny anaran’ny vondrona 
nahavoafidy azy, raha tsy izany dia aongana ». Hita mibaribary izany tao anatin’izao Antenimierampirenena 
eto amin’ny firenena izao, saingy tsy nisy ny fandraisana andraikitra avy amin’ny fitsarana avo 
ny lalàmpanorenana. Mangataka ny fikambanana Sefafi mba tsy hisy intsony ny toe-javatra tahaka 
amin’ny Antenimierampirenena manaraka eo. 



