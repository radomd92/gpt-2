FAHASALAMANA :: LEHILAHY IRAY VOALAZA FA MATIN’NY PESTA TANY TSIROANOMANDIDY • AORAHA

Lehilahy iray no voalaza fa matin’ny pesta ny alarobia lasa teo, tao amin’ny fokontany Androtra 
amin’ny kaominina renivohitr’i Tsiroanomandidy. Araka ny fanazavana voaray avy any an-toerana, 
nanatona mpitsabo tsy miankina iray tany an-toerana ity lehilahy ity. Ilay mpitsabo avy eo no nampandre 
tompon’ andraikitra avy ao amin’ny hôpitalim-panjakana tany an-toerana fa trangana pesta aretin-tratra 
hitany nandritra ny fizahana ilay marary. Nandritra ny fitsaboana tao amin’ity toeram- pitsaboana 
no tsy tana intsony ny ain’ilay marary, araka ny fantatra. “ Nampiantso ny tompon’andraikitra 
ao amin’ny minisiteran’ny Fahasalamana avy hatrany ireo mpiasan’ny fahasalamana tany an-toerana. 
nanao fizahana ny mpanolotsaina teknikan’ny minisitera sy ny mpandrindra nasionalin’ny komity 
ny ady amin’ny aretina pesta”, araka ny fanazavan’ny kaomisera Tafeno Roly Ezah, omaly. 

Tsiahivina, fa ny alarobia lasa teo ity olona voalaza fa nararin’ny pesta ity no namoy ny ainy ka 
io androtr’io ihany. Tsy nanaiky ny tsy handevenana ny havany anaty fasan-drazana kosa nefa ireo 
“Voatery nampiantso ny mpitandro filaminana ireo mpiasan’ny fahasalamana satria sarotra ny 
lahatra ireo fianakaviana. Na izany aza nanaiky ihany izy ireo ka nalevina amin’ny toerana voatokana 
razana”, hoy hatrany ny fanazavan’ ny kaomisera. Efa nahazo ny fitsaboana sahaza azy avokoa ireo 
manodidina ity marary ity. 









Enregistrer mon nom, mon e-mail et mon site web dans le navigateur pour mon prochain commentaire. 



