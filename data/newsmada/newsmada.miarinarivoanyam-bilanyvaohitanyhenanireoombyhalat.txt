MIARINARIVO: ANY AM-BILANY VAO HITA NY HENAN’IREO OMBY HALATRA | NEWSMADA

Par Taratra sur 05/09/2018 

Nitrangana fanafihan-dahalo tao Ambodimanga, fokontany Ambohimanambola, distrikan’i Miarinarivo, 
alin’ny 25 hifoha 26 aogositra 2018 lasa teo. Lasan’ny malaso tamin’izany ny omby ampolony. Nanara-dia 
zandary ao Analavory sy ny miaramila ao amin’ny 1/RM1/CCR/DET Sakay. Tafaverina nandritra ity 
ity ny omby miisa valo. Ny 28 aogositra 2018, nahazo loharanom-baovao ny zandary fa ao Mahatsinjo 
ireo omby dimy sisa tavela. Nidina tany an-toerana avy hatrany ny zandary ka tratra tao amina tokantrano 
dimy ireo hena izay efa any anaty vilany sy natao kitoza ny sasany. Olona miisa dimy indray voasambotra 
ho tompon’antoka amin’ity halatra omby ity ka natolotra ny fampanoavana ao Miarinarivo. Nanao 
avo amin’ireo mponina ao Analavory sy ny manodidina ny zandary hampandre haingana raha vao misy 
hafahafa na koa hiantso ny laharana maitso 119. 



Les commentaires sont fermées. 

