AMBATOLAMPY : GADRA IRAY TAFATSOAKA NY FONJA – MIDI MADAGASIKARA

Lehilahy iray migadra ao amin’ny fonjan’Ambatolampy no fantatra fa tafatsoaka tao amin’ny toerana 
azy, ny alarobia teo. Raha ny fampitam-baovao avy tany an-toerana, dia tamin’ity farany nalefa 
amin’ny toeram-pitsaboana tao an-toerana na « infirmerie », rehefa nilaza fa narary izy no nanararaotra 
ity gadra ity. Nisy tandrevaka teo amin’ny fiambenana sa tetika efa maty paika ? Mbola fanontaniana 
amin’ny rehetra no nahatafaporitsaka azy tamin’izany, ary indrindra fa hoe amin’ny andro antoandro 
tsy alina akory. Hatreto dia tsy mazava arak’ izany izay tena zava-niseho marina tamin’io fotoana 
Miandry ny fanazavana hoentin’ireo tompon’andraikitra ao amin’ny fonja ny rehetra. « Izahay 
hoy ireo tompon’andraikitry ny filaminana any an-toerana, dia tsy mbola naharay taratasy fampikarohana 
Fampilazana am-bava fotsiny no tonga taty. Na izany na tsy izany aza anefa, dia efa misy ny fandraisana 
sy fepetra noraisina ». Araka izany, dia tsy misy mahafantatra ny mombamomba an’io gadra nitsoaka 
Angom-baovao hafa no nahafantarana, fa toa hoe voarohirohy tamina resaka fakàna an-keriny tao 
Betsimisaraka tao ity lehilahy tafatsoaka ity, saingy tsy fantatra ihany koa hatreto na efa manala 
saziny na mbola famonjana vonjimaika, izy tafatsoaka izao. 




















