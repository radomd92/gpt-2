RAZANA TAO ANATY TAMBOHO :: MBOLA ENY AMIN'NY TRANOM-PATY ILAY TOVOVAVY NISY NANDORO • AORAHA

Hatramin’ny omaly tolakandro, voalaza fa tsy mbola nisy olona tonga teny amin’ny tranom-paty 
ho fianakavian’ny tovovavy iray kilan’ny afo sy hita faty tao anaty tamboho, teny Mahatsinjo Alasora, 
Mbola ao amin’ny tranom-patin’ny hôpitaly Joseph Ravoahangy Andrianavalona (Hjra) ny razana. 

Efa nisy ny fikarakarana azy, toy ny fanaovana fizahana ny vatana mangatsiakany na «autopsie», 
ny nambaran’ny loharanom-baovao iray. Ny pôlisy eo anivon’ny Borigady misahana ny heloka bevava 
no manao ny fanadihadiana rehetra, saingy tsy mbola nahenoana vaovao ny vokatr’izany. Mbola eo 
ny fikarohana sy fanadihadiana rehetra izy ireo, araka ny fantatra. 

Mampiahiahy izao trangana fahafatesana tovovavy teny Alasora, afak’omaly izao. Tombanana ho 
nandoro izy, raha ny nambaran’ny olona eny an-toerana. Tao anaty tamboho lehibe iray tsy misy trano 
nana-tanterahana izany. Mbola nahitana lavenona sy ambina kitay teo akaikin’ny razana ary nisy 
akanjo sy vola iray alina ariary tsy lavitra teo. 









Enregistrer mon nom, mon e-mail et mon site web dans le navigateur pour mon prochain commentaire. 



