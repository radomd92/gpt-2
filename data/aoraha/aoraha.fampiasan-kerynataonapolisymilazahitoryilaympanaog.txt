FAMPIASAN-KERY NATAONA POLISY :: MILAZA HITORY ILAY MPANAO GAZETY NIHARAN'NY HERISETRA • AORAHA

Nampahafantatra ny fikarakarany ny taratasy ilaina amin’ny fitoriana an’ireo polisy nanao herisetra 
ilay mpanao gazety lehilahy niharan’ny fampiasan-kery nataon’ny polisy, teny amin’ny lapan’ny 
Mahamasina, ny harivan’ny sabotsy lasa teo. “Hitory azy ireo aho noho ny ompa nahazo ahy sy ny fakàna 
ny fakantsary tety amiko”, hoy ity mpanao gazety. Naratra itsy farany rehefa voasintona teny aminy 
fakantsariny. 

Etsy an-kilany, notazonina an-tranomaizina niharan’ny sazy miaramila ireo polisy telo lahy 
amin’ity raharaha ity. Fantatra fa efa mandeha ny fanadihadiana anatiny eo anivon’ny Polisim-pirenena 
azy ireo. “Andrasana ny fepetra raisina havoakan’ny Filan-kevi-pitsipi-pifehezana. Mitohy 
amin’ny Fitsarana kosa ny fanadihadiana raha mitory ny an-daniny”, hoy ny minisitry ny Filaminam-bahoaka, 
Contrôleur Général de Police, Rafanomezantsoa Roger. 

Teo am-panarahana ny fifaninanana basket-ball « Smatch-In », tetsy amin’ny lapan’ny Fanatanjahantena 
no niseho ny savorovoro, tamin’io sabotsy hariva io. Nahita polisy nifamaly ilay mpanao gazety 
naka sary azy ireo. Tezitra tamin’izany ireo mpitandro filaminana. Teo no nitrangan’ny herisetra. 









Enregistrer mon nom, mon e-mail et mon site web dans le navigateur pour mon prochain commentaire. 



