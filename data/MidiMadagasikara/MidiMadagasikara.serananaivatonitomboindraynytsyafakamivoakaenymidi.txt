SERANANA IVATO : NITOMBO INDRAY NY TSY AFAKA MIVOAKA ENY – MIDI MADAGASIKARA

Mpandraharaha iray hafa indray no namoahan’ny manampahefana eo anivon’ny fitsaràna didy tsy 
mivoaka an’i Madagasikara. Nilatsaka teny anivon’ny mpitandro ny filaminana misahana ny fiambenana 
izany didy izany ary mihatra avy hatrany raha sendra misy ny fikasan’ilay olona voakasika ny hivoaka 
firenena. Ny mpanao fanadihadiana no nangataka an’izany fepetra izany ary neken’ny tompon’andraikitry 
fitsaràna izy mpamoaka ny didy. Telo izany izao no voakasiky ny fepetra toa izao, ka mpandraharaha 
ny roa. Midika ihany koa ny toa izao fa mety hiitatra any amin’izy ireo ny fanadihadiana izay efa 
amin’izao fotoana izao etsy Fiadanana. Omaly aza, ankoatra ireo teratany karàna roa izay nohenoina 
an-toerana, dia mbola nisy ihany koa ny « assistante parlementaire » iray nohadihadiana. Ankoatr’izay, 
koa ny didy fampisamborana nivoaka. Mihazakazaka ny raharaha… 



