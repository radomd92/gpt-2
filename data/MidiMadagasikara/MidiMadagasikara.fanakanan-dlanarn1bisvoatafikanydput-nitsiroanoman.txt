FANAKANAN-DÀLANA RN1BIS : VOATAFIKA NY « DÉPUTÉ »-N’I TSIROANOMANDIDY – MIDI MADAGASIKARA

Nitrangana fanakanan-dalana indray teny amin’iny RN1 bis, lalana mampitohy an’i Tsiroanomandidy 
Maintirano. Lasibatra tamin’izany ny tandahatra « môtô », izay nitondra ny solom-bavambahoakan’i 
Lasan’ireo olon-dratsy kosa ny kodiaran-droa izay nentin’izy ireo. 

Ny talata teo no nitrangan’izany tao Boribepoka, ao amin’ny kaominina Fierenana. Araka ny fampitam-baovao 
avy tamin’ny zandary, dia avy nanatanteraka famoriam-bahoaka tany Ambaravaranala ity solombavambahoaka 
sy ny ekipany izao lasibatry ny dahalo mpanakan-dalana izao. Andiany maromaro ireto farany, raha 
fanazavana azo hatrany ary nirongo basim-borona. Tsy nisalasala avy hatrany ireto olon-dratsy, 
nahita ireo môtô roa nandalo, fa avy hatrany dia nametraka ny sakan-dalana. Tratry ny tampoka sy 
hery tsy mitovy rahateo ity “depute” ity sy ny olona niaraka taminy ka tsy afa-nanoatra nanoloana 
olon-dratsy nirongo fiadiana. Fanakan-dalana tsotra ve sa misy ambadika pôlitika ? Tsy fantatra 
hatreto, fa raha ny fanazavana azo dia nisy olona iray naratra vokatr’ity fanafihana ity. Môtô 
kosa no lasan’ireo olon-dratsy tamin’izany, « môtô cross » marika Honda. Nitsoaka nianavaratra 
ny lalan’ireo andian-jiolahy rehefa vitan’izy ireo izay nataony. Tetsy andanin’izay kosa, taorian’io 
io, vao afaka niantso vonjy ireo voatafika ka tonga avy hatrany teny an-toerana ireo zandary avy 
Mahatsinjo sy Boribepoka. Niezaka nitondra haingana ilay naratra tany amin’ny hôpitaly tany 
Efa nampandrenesina kosa ireo zandary tany amin’ny faritra manodidina mba hanao savahao sy hiambina 
kizo, izay mety handalovan’ireo olon-dratsy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

