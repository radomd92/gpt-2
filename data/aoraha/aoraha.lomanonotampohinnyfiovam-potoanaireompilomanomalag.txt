LOMANO :: NOTAMPOHIN’NY FIOVAM-POTOANA IREO MPILOMANO MALAGASY • AORAHA

Fiovana tsy nampoi­zina. Tampoka tamin’ ireo mpilomano malagasy ny fanovàna ny fotoana hanaovana 
fifa­ninanana eo amin’ny Lalaon’ ny Nosy, tanterahina any Maorisy. Tany am-piandohana dia voafaritra 
tokony hanomboka amin’ny 22 jolay ho avy izao ny fifaninanana. Nony tafaverina avy any Chine anefa 
ireo dia gaga fa amin’ny 19 jolay ho avyizao indray no hiroboka rano izy ireo. “Tsy nijery ny fandaha­ram-potoana intsony izahay, tany Chine, fa efa hoe hanom­boka amin’ny 
jolay izany. Nisy fiantraikany izany satria ireo laharana voalohany rehetra dia efa nalefa any 
Atsimo hiatrika fiadiana ny ho tompondaka eran-tany. Saika ireo laharana faharoa sy ny ambiny 
nosokajiana hiatrika ny Lalaon’ny Nosy aty Maorisy”, hoy Razafindrai­nibe Harivola, tale teknika 
Federasiona malagasin’ny taranja lomano. 

Misy folo mianadahy ireo mpilomano hiaro ny vonina­hitr’i Madagasikara amin’ity andiany fahafolo 
Lalaon’ny Nosy ity. Saika handraisan’izy ireo anjara avokoa ireo sedram-pifaninanana rehetra. 
tena andrin’ny ekipam-pirenena malagasy i Lala Nomena Andrianirina sy Elodie Marion Razafy. 
farany dia mila ravinahitra any Melun, Iles des France. 

Saika hiatrika sedram-pifaninana telo avy ankoatra ny lomano mifampitohy ireo mpilomano malagasy 
mianadahy. “Efa niomana izahay. Tsy araka ny niheve­ranay azy ny fanomanan-tena tany Chine satria 
tamin’ny fanomanana ny fanombohan’ny taom-pila­laovana. Soa fa nisy ny tany Toamasina, izay 
izany, saingy ny hatsiaka no nampisy ny olana tany”, hoy i Lala Nomena Andrianirina, mpilomano 
efa nandray anjara tamin’ny Lalaon’ny Nosy, tany La Réunion ary nahazo medaly alimo telo. 

Tamin’io andiany fahasivy (2015) io dia medaly volamena tokana (Anthony Ralefy) sy volafotsy 
(Mickael Rasolonjatovo sy Anthony Ralefy) ary medaly alimo efatra (lomano mifampitohy, Lala 
Andrianirina (2), Michael Rasolonjatovo) no azon’ny Malagasy. Amin’ity andiany ity dia mihevitra 
hampitombo an’izany izy ireo. “Farany amin’ny fiatrehako ny fifaninanana ity ka tsy maintsy manao 
hahazoako vokatra tsara aho”, hoy i Elodie Marion Razafy, mpila ravinahitra any Frantsa, Taona 
amin’ny sampam-pianarana Fitantanana ny fanatanjahantena (Mana­gement de Sport). Hanomboka rahampitso ny fifaninanana. 

Roméo Andriamihaja (Iraky ny vondrona L’Express de Madagascar aty Maorisy) 









Enregistrer mon nom, mon e-mail et mon site web dans le navigateur pour mon prochain commentaire. 



