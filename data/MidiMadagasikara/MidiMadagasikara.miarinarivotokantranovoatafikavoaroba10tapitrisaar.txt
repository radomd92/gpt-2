MIARINARIVO  : TOKANTRANO VOATAFIKA, VOAROBA 10 TAPITRISA AR – MIDI MADAGASIKARA

Jiolahy nitam-piadiana efatra nanafika tokantranona mpandraharaha iray tao amin’ny Fokontany 
any amin’ny Kaominina ambanivohitra Analavory, Distrikan’i Miarinarivo Itasy, no tra-tehaky 
Zandary miasa ao amin’ny Zanatobim-paritra Analavory. Raha ny vaovao voaray, ny alin’ny 17 jona 
no voatafika ity mpanangom-bokatra, saingy tsy tao an-tranony ilay raim-pianakaviana, fa ramatoa 
sy ny mpanampiny no tratran’ ireo jiolahy tao. Voaambana basy ny iray trano ka tsy afa-nihetsika, 
afaka niantso vonjy. Taorian’izay, dia noteren’ireo jiolahy hamoaka ny vola rehetra tao an-trano 
ka lasan’ireo olon-dratsy tamin’izany ny 10 tapitrisa ariary niampy firavaka volamena maromaro 
finday telo. Raha vao nahazo antso mahakasika ny fanafihana ny Zandary, dia nidina avy hatrany 
toerana voatondro. Tazan’ireo jiolahy ny fiavian’ny mpitandro filaminana ka nitifitra avy hatrany 
ireo. Rehefa namaly tifitra ny Zandary, dia nirifatra nitsoaka ireo olon-dratsy, ary raikitra 
fanenjehana avy teo, saingy tsy hita ny dian’ireo mpandroba noho ny andro maizina. 

Andian-jiolahy tanora vao erotrerony. Tsikaritry ny Zandary ny iray tamin’ireo mpanafika izay 
« jogging » mavo misy « capuchon » ary pataloa « jean » manga, araka ny voalazan’ny voatafika. Ka tratra 
tao anaty kerimesy ity jiolahy. Ny ampitson’io, tsikaritry ny mpanampy tao an-trano ny roa tamin’ireo 
ka nosamborina. Taorian’izay, ny asabotsy teo, dia voasambotra ihany koa ny lehiben’ireto jiolahy, 
voalaza fa vao avy nivoaka ny fonja ny volana febroary lasa teo, noho ny fanafihana mitam-basy hatrany. 
naseho ny tompon-trano voatafika sy ny mpanampiny io lehiben-jiolahy io, dia nitrikitrihan’izy 
fa io ilay olona nandrahona tamin’ny basy. Ny 24 jona teo no niakatra Fampanaovana tao Miarinarivo 
raharaha, ka naiditra am-ponja vonjimaika avokoa izy efa-dahy, izay jiolahy vao tanora erotrerony 


















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

