FETIN’NY FARAN’NY TAONA : NOMENA SAKAFO NY VOAFONJA SY NY FIANAKAVIANA SAHIRANA | NEWSMADA

Par Taratra sur 04/01/2018 



Na tsy manome sakafo sy fanampiana ho an’ ireo mahantra intsony aza ny kaominina, mbola ahitana 
vata fandatsahana vola isaky ny misy fisoratam-panambadiana ireny eny amin’ny birao samihafa. 
fantatra anefa ny lalan’izany fanampiana izany. Vokany, tsy nitaraina tana-miempaka ny vondron’ny 
Ino Maresaka Toamasina (IMT), izay notarihin’ny filohany, Yvan Fabius. Nikarakara sakafo ara-pahasalamana 
maroloko ho an’ny voafonja miisa 1 500 ao amin’ny fonjaben’ Ambalatavoahangy sy ny fianakaviana 
500 teo amin’ny tany malalaka anoloan’ny lapan’ny tanana ny mpikambana. Fampisakafoana faobe 
nomena ny lohahevitra hoe “Mille sourire”. 

Nankasitrahan’ny tale iraisam-paritry ny fandraharahana ny fonja Atsinanana sy Analanjirofo, 
ny ezaka nataon’ny IMT. “Efa maro ny asa niarahana tamin’ny IMT tamin’ny fanatsarana sy fanavaozana 
fotodrafitrasa sy fikarakarana ny voafonja sy ny fonja. Mbola niampy fikarakarana sakafo ara-pahasalamana 
an’ny voafonja izany. Efa nisy fanolorana boky sy fanamboarana tranoheva ho an’ny mpanatitra 
voafonja”, hoy izy. Nanambara kosa ny filohan’ny vondron’ny tambanjotra sosialy fa manana zo 
sy hisakafo tsara sy ara-pahasalamana ireo voafonja sy ny fianakavina sahirana ka anisan’ny antony 
ireo sokajin’ olona roa samy hafa ireo izany. Niaraha-niombona antoka amin’ny Spat ny fikarakarana 
hetsika. 



Les commentaires sont fermées. 

