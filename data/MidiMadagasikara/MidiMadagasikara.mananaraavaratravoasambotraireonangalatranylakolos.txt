MANANARA AVARATRA : VOASAMBOTRA IREO NANGALATRA NY LAKOLOSIN’NY FIANGONANA FJKM – MIDI MADAGASIKARA

Ny 8 martsa lasa teo dia niharan’ny fangalarana ny lakolosin’ny fiangonana FJKM tao Ambodivoanio, 
avaratra. Efa nisy ny fitoriana sy fitarainana nataon’ireo mpino sy ny pasitera tany an-toerana 
ary nanomboka tany ny fanaraha-maso natao mikasika ity raharaha ity. Dimy volana aty aoriana dia 
ventiny ny hetsika nataon’ny mpitandro ny filaminana sy ny fokonolona ary ireo mpino tao amin’ity 
FJKM tao Ambodivoanio Mananara avaratra ity, satria ny herinandro nivalona iny dia tratra ireto 
lahy voalaza fa nangalatra izany. Mbola tratra tamin’izy ireo ihany koa ny lakolosy nangalarin’izy 
tao anatin’izay dimy volana izany, izay heverina fa tsy nahitan’izy ireo mpividy. Nandritra ny 
azy telo lahy ireto no nahalalana fa mahatratra iray miliara ariary ny iray kilao amin’ireo lakolosy 
ireo raha mahavita mamono tambajotra na finday izany, saingy manodidina ny 10 tapitrisa ariary 
izany raha tsy mahavita izany. Vokatr’izay resa-bola izay no nahatonga azy telo lahy ireo nangalatra 
lakolosy ity izay mitondra ny marika « RF », nefa tsy nahitan’izy ireo mpividy izany, ary efa henjana 
koa ny fanaraha-maso natao, noho ny firongatry ny halatra lakolosim-piangonana tao Mananara 
sy Maroantsetra iny… 



Tena iz tsara v ilay lakolosy nangalarin’iz ireo ? 


















