AMBANIDIA : ROALAHY NITONDRA “FRIGO” TRATRA TAO ANATY TONELINA – MIDI MADAGASIKARA

Mandritra ny asa fanaon’ny Polisy andavan’andro amin’ny fisafoana an’ireo toerana mafampana 
asa-jiolahy sy ireo toerana ahazahoana fitarainana matetika no nahasamborana tovolahy miisa 
nibata Frigidaire teo amin’ny tonelina Ambanidia, ny sabotsy 25 oktobra 2014 tokony teo amin’ny 
ora maraina teo ho eo. Telolahy izy ireo no nibata an’io Vata fampangatsiahana io, fa tafaporitsaka 
iray. Tamin’ny fanadihadiana ireto voasambotra no nilazan’izy roa ireo, fa teny Ampasanimalo 
toerana nakan’izy ireo an’ity Frigidaire ity, ka saika hoentina tany Isotry. Mifanandrify indrindra 
nahasamborana azy roalahy ireto no nisy ihany koa ny antso voaray avy tamin’olona momba ny vaky 
teny Ampasanimalo, ary io Frigidaire tratra io no isan’ireo entana very tao amin’ilay olona. Omaly 
natolotra ny Fampanoavana izy ireo. 



