MBOLA ATAHORANA NY FIHOTSAHAN’NY TANY : TAFAKATRA 33 IREO MATY ARY 123.244 NY TRABOINA | NEWSMADA

Par Taratra sur 11/01/2018 

Mitombo ny fahavoazana araka ny tatitry ny BNGRC vokatry ny fandalovan’ilay rivodoza Ava tamin’ny 
herinandro teo. Tafakatra 33 ireo maty tao anatin’iny rivodoza iny. 22 tsy hita popoka ary 123.244 
traboina tanteraka. 

Anisan’ny nahitana fahafatesana betsaka indrindra tany amin’ny faritra Matsihatra Ambony satria 
15 ireo maty tany an-toerana ary anisan’izany ireo olona 8 maty niotsahan’ny tany nandritra ny 


5 kosa no maty tany Menabe ary telo tany amin’ny faritra Atsinanana. 3 ireo namoy ny ainy tany amin’ny 
Vatovavy Fitovinany ary roa tao Vakinankaratra. Niparitaka tamin’ny faritra hafa kosa ny ambiny. 

Tany amin’ny faritra Menabe kosa no betsaka olona lasan’ny rano ka tsy hita popoka satria niisa 
izy ireo. Ankoatra izany ny tany amin’ny faritra Atsinanana nisy olona efatra tsy hita. 

Nisy ireo olona 24.873 tsy maintsy nafindra toerana satria tandindomin-doza ny faritra misy azy. 
34.641 ny isan’ny ankizy tsy afaka mianatra noho ny antony maro. 77 ireo efitranon-tsekoly handraisana 
traboina sy tsy manan-kialofana. 17 kosa ny fotodrafitrasa ara-pahasalamana simban’iny rivodoza 
iny. Ankoatra ireo ny tanimbary dibo-drano tanteraka. Ny biby fiompy lasan’ny rano… 

Mbola betsaka ireo toerana tandindomin-doza na efa mitsahatra aza ny orana. Fotoana mampihotsaka 
tany izao hainandro migaina aorian’ny ora-mikija izao. Eo koa ireo vatobe mandindona ho an’ireo 
mipetraka amin’ny toerana misy haram-bato. 

Ankoatra izany ireo trano tranainy lonaky orana ka manomboka maina izay atahorana ny mety hampirodana 
tampoka ka mila mailo. 



Les commentaires sont fermées. 

