TOAMASINA : MANAO « OPERATION » MPANENDAKA NY POLISY AMIN’IZAO FETIM-PIRENENA IZAO – MIDI MADAGASIKARA

Tao anatin’ny roa herinandro izao dia saika isan’andro dia mahazo mpanendaka ambodiomby hatrany 
polisim-pirenena eto Toamasina. Isan’ny olana goavana amin’ny filaminam-bahoaka mantsy ity 
fanendahana ity ankehitriny eto Toamasina, ka araka ny baikon’ny prefen’i Toamasina Benandrasana 
amin’ny maha-lehiben’ny OMC azy, dia baiko no nomeny amin’ny fametrahana filaminam-bahoaka 
anatin’ny fankalazana ny fetim-pirenena, izao nanaovan’izy ireo “operation” manokana izao 
Ny alakamisy teo dia mpanendaka moto iray, mbola tratra tany aminy ireo moto roa avy nangalariny, 
mpanendaka olona anaty fiara mijanona iray hafa mbola sarona niaraka tamin’ireo entan’olona 
ihany koa, ary mpanendaka ireo olona tratra hariva sy ny alina roa lahy mbola niaraka tamin’ireo 
be fampiasan’izy ireo indray no saron’izy ireo ambodiomby. Vokatry ny fiaraha-miasan’ny fokonolona 
ny polisim-pirenena no niteraka ny vokatra azo, ka ampirisihan’izy ireo hatrany ny fifanampiana 
ny filaminam-bahoaka tsy vitan’ny mpitandro ny filaminana samy irery. Ankoatra izay dia mahatsapa 
eny amin’ireo fokontany sy ny lalana voasokajy ho mena amin’ity fanendahana ity, fa tato ho ato, 
ity “operation” ataon’ny polisy momba izany ity, dia mba milamidamina ny fokonolona, na mbola 
aza ny haizina iainan’izy ireo noho ny olan’ny takamoa amin’ny andrin-jiro izay anjaran’ny kaominina 
misahana azy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

