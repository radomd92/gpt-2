MAROVOAY : DAHALO ROALAHY NITAM-PIADIANA AVY NANAFIKA MPANANGOM-BOKATRA, MATIN’NY FITSARAM-BAHOAKA – MIDI MADAGASIKARA

Tsy namelan’ny Fokonolona mihitsy raha tsy namoy ny ainy ny malaso roa tra-tehaka. Dahalo roa lahy 
matin’ny fitsaram-bahoaka, tany Ambavarano Ambatomena Distrikan’i Marovoay, ny fito novambra 
teo, ka hatramin’ny omaly dia mbola tsy misy sahy maka ny razana ny havan’ireo malaso maty. Araka 
tati-baovao voaray, dia nanafika mpandraharaha avy ao Marovoay handeha hividy vary tao an’Amboanio 
dahalo roalahy nirongo sabatra sy zava-maranitra maromaro, ny alatsinainy maraina teo tokony 
tamin’ny 6 ora. Teny an-dalana no voatafika ity mpanangom-bokatra ity, ka tsy afa-nihetsika intsony. 
rehefa tafatsoaka ireo jiolahy mpanakan-dalana dia nampandre ny mponina ny voatafika, ka raikitra 
fanarahan-dia sy savahao. Tra-tehaka tao Ambavarano Ambatomena ireo malaso ka avy hatrany dia 
hatezeram-bahoaka, ary maty eo ho eo voafirafira tamin’ny antsy. Nandriaka ny rà fa ohatra ny namono 
ireny ny namonoan’ny Fokonolona azy roa lahy, ary notapatapahina ny rantsan-tanan’ ireo malaso 
dia noentin’ireo fokonolona naseho ny ben’ny tanàna ao amin’ny Kaominina Bemanonga, hoy ny tati-baovao 





















