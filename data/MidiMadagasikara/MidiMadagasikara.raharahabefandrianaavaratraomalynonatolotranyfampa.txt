RAHARAHA BEFANDRIANA AVARATRA : OMALY NO NATOLOTRA NY FAMPANOAVANA IREO OLONA 31 VOAROHIROHY – MIDI MADAGASIKARA

Omaly tolakandro no tonga tao Antsohihy ireo olona 31 avy any Antsakabary, Befandriana Avaratra, 
tamin’ilay resaka famonoana pôlisy roalahy, nirahina hisambotra olona tany an-toerana. Omaly 
tany amin’ny dimy ora sy sasany hariva anefa vao nohenoina teo anoloan’ireo mpitsara mpanao famotorana, 
amin’ny tribonalin’Antsohihy izy ireo, araka ny fampitam-baovao azonay avy any an-toerana. 
ora nanoratanay kosa dia mbola tsy nisy fanapahan-kevitry ny mpitsara nivoaka. Raharaha sarotsarotra 
ny nihenoana azy ireto ka heverina fa tsy vita ao anatin’ny minitra na ora vitsy monja izany. Etsy 
loharanom-baovao hafa no nahenoana fa toa hoe tsy hahefa amin’ity raharaha ity ny fitsaràna ao 
ka mety toeran-kafa no hamindràna azy. Fa na izany na tsy izany, efa natolotra ny fitsaràna ity, 
resaka famonoana pôlisy, aiza ho aiza kosa, hoy ireo mpanara-baovao ny mahakasika ilay doro trano 
nahafatesana olona iray, izay voalaza fa nataon’ireo mpitandro filaminana nandeha nisambotra 
olona 31 ireto, tany Antsakabary ? Tsiahivina fa trano aman-jatony tafo teo no lasa lavenona, ary 
iray no namoy ny ainy tamin’iny fotoana iny. Hatreto tokoa mantsy, toa nangina tampoka iny lafiny 
tamin’ny raharaha tany Befandriana Avaratra iny, ary tsy nisy nahitan-teny intsony ireo tompon’andraikitra 





















