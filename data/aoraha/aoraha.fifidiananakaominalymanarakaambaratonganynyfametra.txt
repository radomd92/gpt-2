FIFIDIANANA KAOMINALY :: MANARAKA AMBARATONGANY NY FAMETRAHANA TARATASY FILATSAHAN-KOFIDIANA • AORAHA

Mahavelon-taraina kandidà maro ny fahasarotan’ny fametrahana an’ireo antontan-taratasy filatsahan-kofidiana 
tanàna sy mpanolotsaina eny anivon’ireo Rafitra misa­hana ny fanamarinana sy ny firaketana am-boky 
filatsahan-kofidiana (OVEC) isaky ny distrika. Nitondra fanazavana momba an’ireo ambaratonga 
amin’ny fanaovana an’izany ny filoha lefitry ny Vaomiera mahaleotena misahana ny fifidianana 
Rakotonarivo Thierry, omaly. 

Nolazainy fa “mahazo fanamarinana fanaterana taratasy filatsahan-kofidiana eo no ho eo ireo 
nanatitra an’izany teny amin’ny Ovec. Ao anatin’ny 78 ora farafaha­tarany no hanomezan’ny Ovec 
valin-teniny amin’ny fanekena na tsia ny filatsahana ho anisan’ireo kandidà nataon’ireo olona 
hofidiana. Raha nolavin’ny Ovec ny firotsahan-kofidian’ ireo kandidà dia manana 24 ora izy ireo 
hangatahana fankatoavana ny taratasy filatsahany eny anivon’ny Ceni. Raha toa kosa ka mbola mandà 
ny Ceni dia manana 48 ora indray ireo kandidà hitondra ny fitarainany eny amin’ny Fitsarana misahana 
ady amin’ny fanjakana. Ao anatin’ny 24 ora io fitsarana io no tokony mamoaka ny valin-teniny, ka 
izy ireo no tsy mankatoa ny firotsahan-kofidian’ny olona iray dia tokony manaiky sy manala ny tenany 
ho anisan’ireo hifanandrina amin’ny fitantanana ny kaominina io olona io”. 











Enregistrer mon nom, mon e-mail et mon site web dans le navigateur pour mon prochain commentaire. 



