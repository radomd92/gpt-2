TETIKASA RSS : TSY NATAO IAROVANA NY MPITONDRA NY MPITANDRO FILAMINANA | NEWSMADA

Par Taratra sur 14/09/2016 

Ampiharina eto amintsika ny tetikasa RSS (Réforme du secteur sécurité), izay tena nampiasa azy 
firenena eropeanina sy ny anglisy, ary noraisin’ny Firenena mikambana mba hampiasiana aty amin’ny 
afrikanina. Anisan’ny foto-kevitra amin’izy io ny hoe « tsy natao iarovana ny mpitondra ny mpitandro 
» amin’ny fisorohana ny korontana mety hitranga. Voafaritra manokana ihany koa ny fijerena ny 
maha olona, ny politika, ny sosialy, ny zon’olombelona, sns. 

Tanteraka ny herinandro teo teny amin’ny DLC Anosy ny atrikasa niarahan’ireo mpisehatra rehetra 
izany, indrindra ny miaramila, ny zandary, ny polisy ary ny mpitsara. Niarahana tamin’ny governemanta 
koa anefa izany, satria misy ny tetibola enti-manatanteraka ny tetikasa. Ao anatin’ny fananganana 
komity mpanara-maso sy mpanao tomban’ezaka momba ny fampiharana ny RSS ny govrenemanta. « Governemanta 
hiatrika ny tanjona, antony nirosoana tamin’ny famolavolana ity atrikasa ho an’ny fandriampahalemana 
», hoy ny praiminisitra. Miandry ny fampiharana azy ny vahoaka, indrindra amin’izao firongatry 
tsy fandriampahalemana manerana ny tanàna izao. 





Les commentaires sont fermées. 

