FIAINAM-PIANGONANA: HANETRIKETRIKA NY JOBILY FAHA-50 TAON’NY FJKM | NEWSMADA

Par Taratra sur 11/08/2018 



Ho ivon’ny fankalazana ny faha-200 taona nidiran’ny misionera (LMS) sy ny faha-50 taon’ny FJKM 
amin’izao herinandro izao. Hotanterahina any Toamasina, hanomboka ny 12 ka hatramin’ny 19 aogositra, 


Anisan’ny fandaharam-potoana nambaran’ireo tompon’andraikitra mpikarakara ny lafiny fivavahana, 
kolontsaina, ny fanangonam-bola amin’ny tsangambaton’izany jobily roa sosona izany. Hisy ny 
isa-maraina arahina asa sy fampaherezana. Mitohy amin’ny vela-kevitra momba ny fijoroana vavolombelona 
fiangonana eo amin’ny fiarahamonina izany, ny hariva. Manampy ireo ny fitokanana ny tsangambato, 
fampirantiana sary sy soratra ny tantaran’ny LMS sy ny FJKM. 

Tsangambaton’ny jobily… 

Ny fitsidihana ireo toerana manan-tantara any Antetezampasika , “Beach mission”. Antsan-kira 
teatra momba ny tantaran’ny LMS. Ny kolontsaina maneho ny kolontsain’iny faritra iny. 

Tsiahivina fa anisan’ny tsangambaton’izao jobily izao ny trano sekoly iray lehibe misy rihana 
ahitana efitrano 10, any Toamasina. Ho an’ny eto Antananarivo kosa, tranobe misy rihana telo, 
efitrano fianarana sy efitra ho an’ny mpampianatra ary efitrano iray hafa, malalaka. “Mahazaka 
hatrany amin’ny 200 izany ahafahan’ny FJKM manatratra ny vina hamoaka mpitandrina miisa 100 isan-taona”, 
ihany ireo tompon’andraikitra mpikarakara izao jobily izao. Notsiahivin’izy ireo fa efa an-dalam-pahavitana 
tsangambato izany. 



Les commentaires sont fermées. 

