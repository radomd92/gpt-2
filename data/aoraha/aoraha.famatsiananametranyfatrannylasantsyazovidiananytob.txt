FAMATSIANA :: NAMETRA NY FATRAN’NY LASANTSY AZO VIDIANA NY TOBIN-TSOLIKA SASANY • AORAHA

Tsy maintsy nametra ny lasantsy azon’ny mpanjifa tsirairay vidiana ireo tobin-tsolika sasany 
hahafahan’ny rehetra mahazo an’ity vokatra misedra olana ara-pamatsiana tao anatin’ny andro 
ity. Betsaka ireo tobin-tsolika tsy nahitana lasantsy, omaly. 

Niteraka filaharambe kosa ny tamin’ireo mbola nanana tahiry. Ho an’ny tetsy Ankorondrano manokana 
adiny telo fotsiny no nandaniana lasantsy roa arivo litatra. Nanamafy anefa ny avy ao amin’ny minisiteran’ny 
ny rano ary ny akoran’afo fa ampy antsika ny tahirin-tsolika, amin’izao fotoana izao. 

“Filaharam-be teto efa hatramin’ny maraina (Ndrl:omaly). Tsy maintsy noferana 50 000 ariary 
an’ny fiarakodia raha 15 000 ariary kosa ho an’ny môtô satria samy te hahazo avokoa ny rehetra. Tsy 
lasantsy amin’ny daba na amin’ny tavoahangy mihitsy aloha izahay, mba hisorohana ny mety ho fanararaotana 
sasany”, hoy ny mpaninjara solika, tetsy Ankorondrano. Niteraka fitohanan’ny fifamoivoizana 
Ankorondrano hatrany Antanimena ny filaharana. 

An-kilany, nambara ny minisitry ny Angovo, ny rano ary ny akoran’afo, Andriamanga Vonjy, teny 
omaly fa: “manana tahirin-tsolika mandritra ny valo andro isika”. Ankoatra ny iray tapitrisa 
izay nambaran’ny vondron’ny mpaninjara solika (GPM) afak’omaly dia mbola misy zato sy iray tapitrisa 
miakatra avy any Toamasina. “Tsy manana olana amin’ny tahirin-tsolika isika. Ampy tsara ny tahirin-dasantsy. Efa napetraka 
ny mety ho fahataran’ny fahatongavan’ny sambo mpitatitra ny solika io tahiry io. Ampy ampiasaina 
anatin’ny efatra andro izany. Ho tonga amin’ny zoma amin’ny 6 ora maraina ao Toamasina ny sambo. 
tokony hisy io fikorontanana io raha manjifa toy ny mahazatra ireo mpampiasa azy”, hoy ny minisitra. 

Tsiahivina fa nanomboka tamin’ny sabotsy lasa teo no nisy olana ny famatsiana lasantsy teto an-drenivohitra. Tsy niandry ela fa nanararaotra mampiakatra saran-dalana sahady kosa ireo fiarakaretsaka sasany. 
eo Andranobevava mankany Isotry, ohatra, dia mahatratra 20 000 ariary ny sarany hitondran-dry 
ny mpandeha. 15 000 ariary kosa miainga eo Ankorondrano mihazo an’Antanimena. 









Enregistrer mon nom, mon e-mail et mon site web dans le navigateur pour mon prochain commentaire. 



