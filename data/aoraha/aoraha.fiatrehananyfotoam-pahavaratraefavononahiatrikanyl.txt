FIATREHANA NY FOTOAM-PAHAVARATRA :: EFA VONONA HIATRIKA NY LOZA NY EO ANIVON’NY BNGRC • AORAHA

Dingana maro no efa vitan’ny Birao nasionaly mitantana ny loza voajanahary na ny BNGRC mahakasika 
fiatrehana ireo loza mety hiseho mandritra ny fahavaratra. Efa niomana mialoha izy ireo hoenti-miatrika 
indrindra ny momba ny fitaovana mba tsy hisian’ny fahasarotana rehefa tonga ny loza. « Efa napetraka 
any amin’ ny faritra, eto an-drenivohitra sy any amin’ny renivohi-paritany ny fitaovana ilaina 
toa ka tsy maintsy mamaky lalana vaovao rehefa misy loza. Toy izany ihany koa ny fitaovana ilaina 
efa misy raha sanatria misy tondra-drano na valanaretina ka mila mamindra olona », hoy ny jeneraly 
Charles, sekretera mpana- tanteraka lefitra eo anivon’ ny BNGRC, omaly. 

Ankoatra izany, efa napetraka ihany koa ny fampandraisana anjara ireo olona eny ifotony raha mitranga 
loza. « Efa manana fahalalana izy ireo mahakasika ny toerana tokony hasiana ireo tra-boina sy ny 
izany”, hoy hatrany ity tompon’andraikititra ity. Ankoatra izany, efa fantatra mialoha ireo 
hiara-hiasa sy hanampy amin’ny fisian’ny loza. Efa nampaha- fantatra ireo fanomezana hatolony 
koa ireo fikambanana tsy miankina na fanampiana ara-tsakafo izany na ara-pitaovana. « Efa nanofana 
betsaka ihany koa izahay hisahana izany », hoy hatrany ny jeneraly Rambolarison Charles. Notsindrian’ity 
ity koa fa hamafisina ny seresera sy ny fampiasana ireo teknolojia maoderina. Efa matihanina amin’ny 
teknolojia vaovao ny eo anivon’ ny BNGRC, ka tsy sarotra ho azy ireo ny hampihatra ny traik’efany 
sanatria tonga ny loza, hoy hatrany ny sekretera mpanatanteraka lefitra eo anivon’ny BNGRC. 









Enregistrer mon nom, mon e-mail et mon site web dans le navigateur pour mon prochain commentaire. 



