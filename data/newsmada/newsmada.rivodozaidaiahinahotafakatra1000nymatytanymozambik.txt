RIVODOZA IDAI: AHINA HO TAFAKATRA 1.000 NY MATY TANY MOZAMBIKA  | NEWSMADA

Par Taratra sur 20/03/2019 

Ny alin’ny 14 hifoha 15 marsa teo no nandalo tao Mozambika ilay rivodoza Idai, izay efa nielingelina 
avaratra andrefan’i Madagasikara, herinandro lasa izay. Nandravarava ny rivo-mahery sy ny ora-nikija, 
andro ratsy ity, tany amorontsirak’i Mozambika sy tany Zimbaboe. 

Hatramin’izay, tsy mbola misy isa mazava sy voamarina mikasika ireo olona maty vokatr’izany loza 
173, hatreto, ny voalaza, tao amin’ireo firenena roa ireo. Na izany aza, manahy mafy ny mpitondra 
Mozambika fa mety ho tafakatra 1.000 mihitsy ny maty. Lasibatra voalohany tamin’izany ny renivohitr’i 
tanàn-dehibe iray, misy mponina dimy hetsy. Potika ny 90%-n’ity tanàna ity sy ny manodidina, araka 
nambaran’ny Croix-Rouge sy ny Croissant-Rouge (FICR). 

Feno hazo midaraboka, tafon-trano nentin’ny rivotra ary vakina vera ny lalana, araka ny sary miparitaka 
amin’ny tambajotran-tserasera any. Araka ny fantatra, olona ampolony no tsy afa-mihetsika eny 
tafon-trano, voahodidin’ny rano. Milaza ny tatitra vonjimaika fa 873 ny trano lasan’ny rano, 
Beira, 24 ny hopitaly potika ary 267 ny efitranon-tsekoly tondraky ny rano. 

Nisidina nijery ny zava-nisy, teny ambonin’ireo faritra potiky ny rivodoza Idai ny mpitondra 
ny alatsinainy teo. Taorian’izay, nilaza ny filoha, Filipe Nyusi, fa marobe ny faty mitsingevana 
ambony rano ary ahina ho tafakatra 1.000 mihitsy ny maty. Marobe ny fefiloha vaky. Mitohy ny fanavotana 
tafahitsoka any an-trano dibo-drano. Voalaza fa Idai ny rivodoza mahery indrindra nandalo tatsy 
andrefana, tato anatin’ny 10 taona izao. 





Les commentaires sont fermées. 

