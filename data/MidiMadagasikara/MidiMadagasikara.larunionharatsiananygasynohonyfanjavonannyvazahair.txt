LA RÉUNION : HARATSIANA NY GASY, NOHO NY FANJAVONAN’NY VAZAHA IRAY – MIDI MADAGASIKARA

Mandeha amin’ny radio iray ao an-toerana, saika averimberina hatrany, ilay zava-nitranga izay 
fantatra mazava akory ny tena mety ho fahamarinany. Nisy lehilahy iray, vazaha, niala tao amin’io 
io rehefa nifanerasera ka raiki-pitia tamin’ny vehivavy malagasy iray, avy amin’ny alàlan’ny 
serasera facebook. Tapakevitra ary izy ny nangoron’entana ary nizotra nankaty Dago. Mbola nifampiantso 
an-kijanona tamin’ny reniny izy tamin’ny fahatongavany ary tamin’izany no nampahafantarany, 
natakalony ho ariary avokoa ny vola euros tany aminy, araka ny soso-kevitr’ilay vehivavy. Taorian’izay 
dia mbola nahavita nampita tamin’ny mamany izy fa ratsy be ilay hotely izay nivantanany. Dia izay 
resak’izy mianaka farany, raha araka ny fampitam-baovan’ilay radio vahiny, izay isan’ny be mpihaino 
an-toerana, satria ifampizaran’ny tompon-tany vaovao mivantana an-telefaonina izany. Hatreto 
tsy fantatra mazava ny nanjo ilay vazaha na niharan’ny fisolokiana na koa hoe mety ho “low bat” fotsiny 
findainy, dia mety ho nitarika fitaintainana tamin’ny reniny. Hatramin’ny omaly io resahina 
Fa tamin’ny radio sy ny tambajotran-tserasera tao an-toerana kosa, dia fanaratsiana ny Malagasy 
hatrany no setrin’izany. Toy ny hoe hadalany ny nisafidy ny handeha any amin’io firenena “sauvage” 
olona mpisoloky avokoa sady mahantra velona ny mponina ao sns… Fanaratsiana be fahatany ny firenen’olona 
betsaka. Toy ireny anjely ireny angamba no fiheveran’ireo ny vahiny an’arivony maro izay mandany 
RMI sy ny pension eto an-toerana fotsiny, rehefa tsy an’asa na koa retirety any amin’izay niaviany… 






















