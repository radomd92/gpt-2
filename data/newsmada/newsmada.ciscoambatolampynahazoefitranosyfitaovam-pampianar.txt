CISCO AMBATOLAMPY: NAHAZO EFITRANO SY FITAOVAM-PAMPIANARANA | NEWSMADA

Par Taratra sur 02/03/2019 

Andro lehibe ho an’ny mpisehatra eo amin’ny tontolon’ny fanabeazana, any amin’ny distrikan’Ambatolampy, 
omaly. Nifampiarahaba nahatratra ny taona izy ireo sady notolorana fitaovana ary nahazo efitrano 
vaovao. 

Tsy diso anjara amin’ny fanampian’ny fanjakana, amin’ny alalan’ny minisiteran’ny Fanabeazam-pirenena, 
fari-piadidiam-pampianarana (Cisco) Ambatolampy. Notanterahina, omaly tao amin’ny CEG ao 
ny lanonana nanolorana ireo fitaovana ho an’ny mpampianatra sy ny mpianatra. Teo koa ny efitrano 
miisa 18, marihina fa “préfabriquées” na atsangana fotsiny. 

Raha ny nambaran’ny sefo Cisco, efa antitra sy simba ary, indrindra, tsy ampy ny efitrano fianarana 
anatin’ireo Zap miisa 18 ao aminy. Araka izany, mahavaha ny olana sady antenaina fa hampitombo 
faharisihan’ny ray aman-dreny handefa ny zanany hianatra ireo fitaovana sy efitrano fianarana. 
tamin’ny volana janoary teo no tonga tany an-toerana izy ireo ary efa nanomboka ny fananganana 
trano, any amin’ny Zap miisa sivy, ka enina no efa vita hatreto. Ankoatra ny efitrano, nahazo dabilio 
miisa 450 ihany koa ny Cisco. 

Notanterahina tamin’ity fotoana ity koa ny fifanomezam-boninahitra eo amin’ny samy mpisehatra 
fampianarana, eo anivon’ny Cisco Ambatolampy, noho ny fahatraran’izy ireo ny taona vaovao 2019. 
tamin’izany ny hetsika ara-kolontsain’ny mpampianatra, nanehoana ny fahalalan’izy ireo ny 
sy ny zavakanto malagasy. 

Nifandimby naneho ny talentany, teo an-kianja, ireo mpampianatra avy amin’ny Zap tsirairay. 
ny filalaovana ny dihy nentim-paharazana, mbola voatana tokoa amin’iny faritra Vakinankaratra 
Marihina fa miisa 2.250 ny mpampianatra ao amin’ny Cisco Ambatolampy ka ny 1.800 amin’ireo no tonga 
ny fety, omaly. 





Les commentaires sont fermées. 

