RN 2 – AMBODIBONARA : NIVARINA AN-KADY NY FIARA 4×4 NITONDRA MPANAO GAZETY – MIDI MADAGASIKARA

Mpanao gazety valolahy, avy nanao ny asany tamin’ny fandrakofana ny lanonana notarihin’ny minisi-panjakana 
ny tetikasan’ ny filoham-pirenena sy ny fananan-tany ary ny fampitaovana, Atoa Rafidimanana 
tao Brickaville ny sabotsy teo no niharan-doza tamin’ny làlam-pirenena tao akaikin’ny kaominin’Ambodibonara 
Toamasina II. 

Teo amin’ilay fiolahana nampitondrain’ny olona ny anaran’ny Dr Lemalady Eric izay efa tra-doza, 
tsy naninona, no nivarina an-kady ilay fiara tsy mataho-dalana nitondra azy ireo, raha avy nisolifatra 
làlana nalama nateraky ny herika sy ny fiolahana ary nidona tamin’ireo rarivato amin’ny sisin-dàlana 
efa nandeha mora aza ilay fiara nandritra ny loza. Somary nihantona sy nihilana aloha ilay fiara 
nivarinany an-kady izao. Segondra vitsy nitongilanany io no nanararaotan’ireo mpanao gazety 
lahy sy ny mpamily azy nivoaka ny fiara haingana, ary taorian’izay vao nivarinana tany an-kady 
4×4. 

Tsy nisy aloha ny maty sy ny naratra na teo aza izany rehetra izany, saingy teo amin’ny fananana sasan’ny 
gazety no very noho ny fanavotany ny ainy. Avy hatrany anefa raha nahita ny loza ny ekipan’ny minisi-panjakana 
Narson, dia nandray ny andraikiny tamin’ny fisahanana ireo mpanao gazety nieren-doza, sy ilay 
tra-doza, ary nanao fivoriana maika tao amin’ny efitranon’ny Faritra Atsinanana vao tonga tao 
Nandinika ny fomba tsy hitrangan’ny loza intsony amin’ny fanamafisana ny rari-vato mpiaro sy 
fijerena ny hanamaivanana ilay fiholanana goavana izay matetika mitera-doza hoy ny mponina manodidina. 

Nahitana ny solontenan’ny gazety: Taratra, Midi Madagasikara, Ino Vaovao Faritra, Tia Tanindrazana, 
sy fahitalavim-pirenena, ny fahitalavitra Tv-plus, ny onjam-peo Rna sy Hff, ao Toamasina, ary 
mpanao gazety miasa eo anivon’ny ministeram-panjakana ireto niharan-doza ireo. 




















