IHOSY  : MIARAMILA SY SIVILY NAHATRARANA RONGONY 120 GONY | NEWSMADA

Par Taratra sur 09/05/2018 

Io indray! Tratran’ny polisy tao Ihosy, omaly tolakandro ny fiara 4×4 miisa telo nitondra rongony 
120 gony… 

Miaramila telo lahy sy sivily efatra no tao anatin’ireto fiara 4×4 miisa telo feno rongony ireto. 
avy any atsimo ireto zava-mahadomelina ireto ka nokasaina hoentina hiakatra aty an-drenivohitra, 
tratran’ny polisy tao Ihosy. Araka ny fampitam-baovao avy amin’ny polisy ao Ihosy, nahazo loharanom-baovao 
izy ireo momba ny fisian’ireto fiara 4×4 miisa telo ireto miaraka amin’ireo miaramila mitondra 
Tao anatin’ny andro vitsivitsy lasa izay, efa fantatra fa misy fiara 4×4 mitondra rongony anjatony 
avy any atsimo ary efa nandrasana fotsiny ny handalovan’ireo fiara ireo. Nohamafisin’ny polisy 
fa tonga tokoa ny fotoana, nandalo ireo fiara 4×4 izay somary nampiahiahy satria tsy nety nijanona 
amin’ny sakana nataon’ny polisy. Niafara tamin’ny fanenjehana ireo fiara tsy mataho-dalana 
Tratra ihany saingy tsy nanaiky ny hisavana ireto fiara ireto ny olona tao anatiny ary nandrahona 
aza fa hoe entana tompon’andraikitra ambony eto amin’ny firenena ireo entana ireo ka tsy manan-jo 
izany ny polisy, araka ny fanazavan’izy ireo hatrany. Niroso tamin’ny fisavana ihany ny polisy 
hita tao ireo gony marobe feno rongony. Nentina nanaovana fanadihadiana ireo olona tompon’antoka 
ireto zava-mahadomelina ireto. Fantatra tamin’izany fa fiarana jeneraly iray sy tompon’andraikitra 
any amin’ny faritra atsimo ireto nitondra zava-mahadomelina ireto. 

Mitohy ny famotorana, nogiazana avy hatrany ireto zava-mahadomelina ireto. Tokony homena ny 
faran’izay henjana ireto tompon’andraiki-panjakana mpiray tsikombakomba amin’ny trafikana 
toy izao. Ireo mpivarotra sy mpifoka anefa, avy hatrany dia any am-ponja. Mba hahazo ny anjarany 
ireto trondro vaventy ireto? 



Les commentaires sont fermées. 

