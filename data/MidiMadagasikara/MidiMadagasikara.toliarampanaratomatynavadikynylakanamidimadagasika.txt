TOLIARA : MPANARATO MATY NAVADIKY NY LAKANA – MIDI MADAGASIKARA

Nijojo be ny orana ny alin’ny asabotsy nifoha alahady teo tany Toliara. Talohan’io, nisamboaravoara 
nanonja be ny ranomasina vokatry ny Tsioka Atsimo nitondra tafio-drivotra mafy. Vokatr’izany, 
iray nandeha nanjono no tsy fantatra na velona na maty navadiky ny lakana ny marain’ny 5 aprily teo, 
tsy mbola hita popoka hatramin’izao. Ny namany iray niray lakana taminy avotra soa aman-tsara 
nilomano nandritra ny ora vitsy taorian’ny namadihan’ny onja ny lakana nentin’izy mirahalahy 
ireto. Fefika ny lakana ka samy niezaka nanavotra aina avy eo ireo mpiandriaka. Kely ny fanantenan’ny 
ny amin’ny mety mbola hahavelona ity mpanarato natelin’ny ranomasina ity taorian’ny roa andro 
nikarohana azy. Mila mitandrina hatrany amin’izao fotoam-pahavaratra izao fa tsy mena mivadika 
ny toetry ny andro. 



