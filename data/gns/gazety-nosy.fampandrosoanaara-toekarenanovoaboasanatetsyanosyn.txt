FAMPANDROSOANA ARA-TOEKARENA : NOVOABOASANA TETSY ANOSY NY ZAVA-BITAN’I SHINA

Mbola ao anatin’ny fahatsiarovana ny faha-70 taonan’ny fijoroan’ny Repoblika Entim-bahoakan’i 
sy ny faha-47 taonan’ny fiaraha-miasa ara-diplaomatika eo amin’ny Repoblika Entim-bahoakan’i 
sy ny Repoblikan’i Madagasikara dia nisy ny fikaonan-doha nifampizarana traikefa omaly tetsy 
trano fandraisam-bahinin’i Carlton etsy Anosy. Ny Ivon-toerana fandalinana ny politika (Institut 
poliques = IEP) sy ny Masoivohon’i Shina eto Madagasikara no nikarakara ny fikaonan-doha, ka ny 
“IEP”, Davida Rajaon mihitsy no nanokatra ny lahateny tamin’izany omaly. 

Ny fitondram-panjakana sinoa dia nosoloin’ny masoivohony eto Madagasikara tena, Rtoa Yang Xiaorong, 
ny fitondram-panjakana Malagasy dia ny minisitra ny Fambolena sy ny Fiompiana ary ny Jono, Lucien 
no nisolotena azy, izay notronin’ny minisitra ny Taozava-baventy sy ny varotra ary ny asatanana, 
Lanto Rakotomalala. 

Ny fandrosoana sy firoboroboan’ny toekarena sinoa sy ny fiaraha-miasan’i Shina amin’i Madagasikara 
ivon’ny resaka, ka manam-pahaizana ambony, sady mpikaroka, teratany Malagasy, saingy nandalim-pahaizana 
momba ny dingam-pampandrosoana any Shina no namelabelatra an’ireo lohahevitra. Nisongadina 
ny fahombiazan’i Shina Entimbahoaka amin’ny fametrahana Faritra Manokana ara-toekarena (Zone 
Spéciale), ary ny manam-pahaizana Malagasy iray amin’ny sehatra ny fihariana izay nandranto 
tany amin’ny oniversiten’i Wuhan dia nanoritsoritra ny fahombiazan’ny faritra manokana ara-toekarena 
teo amin’ny orin’asa madinika sy salantsalany (Pme-Pmi). Teo koa ireo manam-pahaizana sady mpikaroka 
izay namaofivaofy ny fomba nampahombiazan’i Shina Entim-bahoaka ny fampivoarany ara-toekarena 
ankapobeny ka nahatonga azy hitana ny laharana faharoa maneran-tany amin’ny tanjaka ara-toekarena 
fotoana, izay voasoritra fa tao anatin’ny 40 taona monja no nanaovana izany ezaka izany. 

Fizarana traikefa no tena nivoitra, saingy azon’ny mpanatrika nisintonana ny teboka mety ho azo 
ka hampahombiazina eto Madagasiikara izany. Na izany na tsy izany, nasongadin’ny masoivohom-panjakana 
Rtoa Yang Xiaorong, fa “miankina betsaka amin’ny fahaizana mijery sy mampifandray ny kolotsaina 
ny fomba amam-panao amin’ny faritra isanisany ny fahafahana mampahomby ny tetik’asa iray”. 

Ny isan’ny ohatra velona efa nahitana fahombiazana eto Madagasikara aloha dia ny fambolena vary 
(hybride) avy any Shina, ka nahitana vokatra hatramin’ny 8 taonina isaka ny hektara teny Mahitsy 
ary mbola miezaka mitady ny lalana hampahombiazana azy amin’ny faritra maro ny tompon’andraikitra 
Malagasy, indrindra fa nisy masomboly vary safiotra milanja 100 taonina avy amin’ny fitondram-panjakana 
amin’ny Repoblika Entimbahoakan’i Shina efa tonga eto Madagasikara, herinandro mahery lasa 
ka halefa haparitaka amin’ny faritra maro eto amintsika, toa an’Alaotra, Analamanga, Itasy sy 
hafa. 



