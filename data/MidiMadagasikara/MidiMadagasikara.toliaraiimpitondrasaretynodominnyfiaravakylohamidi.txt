TOLIARA II : MPITONDRA SARETY NODOMIN’NY FIARA, VAKY LOHA – MIDI MADAGASIKARA

Nitrangana lozam-pifamovoizana naharatrana olona indray tamin’ny lalam-pirenena fahasivy 
omaly antoandro, tokony ho tamin’ny 1 ora, niala kely ny tanànan’ Ifaty. Sarety iray nitondra saribao 
ny tanànan’i Toliara no nodomina fiara 4×4 iray nitondra mpizahatany, ka naratra mafy vaky loha 
tapa-tanana havia ny lehilahy iray mpitarika sarety. Mafy ny fandonana ka nivadika ilay fitaovam-pitaterana 
izay simba tanteraka, ary saika maty sempotra voatsindrin’ny saribao nentiny tao ilay mpitarika 
izay tsy afa-nihetsika intsony, raha tsy voavonjy haingana. Simba ihany koa ilay fiara nadona 
dia potika ny “pare-choc”, kanefa tsy nijanona ity 4×4 nandeha mafy ity na dia nitranga aza ny loza 
nanohy ny diany hatrany , hoy ny vaovao. 


















