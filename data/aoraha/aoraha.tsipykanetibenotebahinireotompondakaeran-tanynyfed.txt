TSIPY KANETIBE :: NOTEBAHIN’IREO TOMPONDAKA ERAN-TANY NY FEDERASIONA • AORAHA

Ifamaliana ny fitenenana an-gazety ho an’ny Federasiona sy ireo mpilalao voahosotra ho tompondaka 
miaraka amin’ny mpanazatra nasionaly. Taorian’ny nanambaran’ny Federasiona fa “manala baraka 
Federasiona tsy manana porofo i Dollys Randriamarohaja” ary omen’izy ireo 48 ora hitondrana porofo, 
nitondra fanazavana momba izany ity mpanazatra nasionaly ity sy i Tita Razakarisoa, mpilalao 
tompondaka eran-tany tamin’ny taona 2016, tetsy amin’ny kianjan’ny CBT Mahamasina, omaly. 

“Manana porofo izahay matoa miteny. Isan’ireo tsy fahombiazan’ny fitantanan’ny Federasiona 
tsy nananan’ireo mpilalao juniors sy vehivavy kanetibe noentina tany Chine, nandritra ny fiadiana 
ho tompondaka eran-tany. Toy izany ihany koa ny tsy nandoavan’ny Federasiona ny saram-pivahinianana 
an-toerana raha tsy norahonan’ny Federasiona iraisam-pirenena hoesorina amintsika ny anaram-boninahitra 
sokajy seniors lehilahy”, araka ny nambaran’i Dollys Randriamarohaja. “Mbola tsy fahaiza-mitantana ihany koa matoa ny zoma mialoha ny talata andro niaingana ho any Tonizia 
niteny taminay ny Federasiona fa tsy afaka mandeha hiatrika ny fiadiana ny ho tompondakan’i Afrika 
raha tsy mahita vola 45 tapitrisa ariary. Niezaka izahay nitady, na dia tokony ho anjaran’ny federasiona 
ny mitady izany, ka nahita”, hoy hatrany i Dollys. 

“Manginy fotsiny ireo fampanantenana poak’aty natao taminay ary saika tsy nanomezana ny vola 
tapitrisa ariary nampanantenan’ny minisitera anay ary efa nomeny ny Federasiona saingy tsy nety 
mihitsy izany”, hoy hatrany izy. Nanaporofo izany ihany koa i Tita fa “tsy mety azo ny tamby nampanantenain’ny 
azy ireo tamin’ny naha tompondaka eran-tany. Mbola tantara mitohy izany ny azy ireo ato ho ato. 









Enregistrer mon nom, mon e-mail et mon site web dans le navigateur pour mon prochain commentaire. 



