NILAZA FA TRATRAN’NY FAKAM-PANAHY: JIOLAHY TRATRA NAMAKY TRANONA MASERA TENY SOAVIMBAHOAKA | NEWSMADA

Par Taratra sur 12/02/2019 

Saron’ny polisy avy ao amin’ny kaomisarian’Analamahitsy teny Tsarahonenana, ny alahady teo 
jiolahy iray sahabo ho 51 taona voarohirohy ho namaky tranona masera. Raha ny fanazavan-dry masera, 
ny tatitra nampitain’ny polisy, olona sahirana ity jiolahy ka efa matetika izy no mandeha ao amin-dry 
ao Soavimbahoaka mba hangataka fanampiana. Tamin’io alahady io anefa raha tonga hangataka fanampiana 
dia nandondona tao amin’ny biraon’ny masera tompon’andraikitra. Tsikariny anefa fa nisokatra 
varavaran’ny birao ary tsy nisy olona tao. Niditra an-tsokosoko tao izy ka nibata ny ordinatera 
iray sy telefaonina finday avolenta miisa roa nipetraka teo ambony latabatra. Nasitriny tao anaty 
ireo entana ireo ary nikasa handositra izy, saingy tsy mbola tafavoaka ny vavahady izy no tsikaritry 
masera iray. Niteny azy avy hatrany mba hamoaka ireo entana nangalariny ireo ity masera ity. Niantso 
ry masera naka ilay jiolahy tao Soavimbahoaka. Nentina natao fanadihadiana teny amin’ny biraon’ny 
ilay jiolahy ka nandritra ny famotorana no nilaza fa nentin’ny fakam-panahy izy ka antony nahatonga 
hanao izao asa ratsy izao. 



Les commentaires sont fermées. 

