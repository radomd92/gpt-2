ANDEKALEKA : TOVOLAHY IRAY, MATY NIZARAZARA VOAHITSAKY NY LAMASININA – MIDI MADAGASIKARA

Loza mahatsiravina no nitranga tao Andekaleka, ny zoma lasa teo. Tovolahy iray manodidina ny 30 
any ho any, no hita faty, nitsitra sy efa nizarazara teo ambony lalam-by, teo amin’ny PK 205. Azo 
avy hatrany fa mety ho voahitsaky ny lamasinina izy ity. Raha ny fanazavana azo avy amin’ny zandary 
iny toerana iny, tsy nisy nahita ny loza nahazo ity lehilahy ity. “Eny fa ny mpitondra ny lamasinina 
ho nanitsaka azy aza mety tsy nahafantatra akory ny fisiana olona tao ambany kodiarany”. Ny maraina 
vao hitan’ny olona ny vatana mangatsiakany ary saika tsiravina avokoa izay nahita. Tsy hay tantaraina 
fahitana azy teo : tapaka tanteraka nizara teo amin’ny feny ny tongony roa, torak’izany ihany koa 
tanany ilany. Araka ny fantatra dia tsy mponina eny amin’iny faritra iny ity lehilahy hita faty 
Tsy misy mahafantatra azy rahateo ny olona, araka ny filazan’ny zandary hatrany. Mahagaga ihany 
fa tsy dia nihosin-drà ihany koa teo amin’ny faritra nahita ny razana. Mipetraka araka izany ny 
: naninona tany an-kodahoda tany io lehilahy io ? Etsy andanin’izay ihany koa, azo heverina tsara 
hoe, mety ho efa maty izy no nisy nanipy teo amin’ny lalam-by. Iza ireo ary ireo mpamono ary iza ihany 
ity olona novonoiny ? Ny loharanom-baovao hatrany no nahafantarana fa efa nalevin’ny fokonolona 
an-toerana ity lehilahy ity. Misokatra kosa etsy andanin’izay ny fanadihadiana mikasika izao 
izao. Ny pôlisin’ny orinasa Madarail no miandraikitra izany, raha ny voalazan’ireo zandary. 



