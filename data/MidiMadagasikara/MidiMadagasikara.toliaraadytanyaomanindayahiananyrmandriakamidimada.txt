TOLIARA : ADY TANY AO MANINDAY, AHIANA NY RÀ MANDRIAKA – MIDI MADAGASIKARA

Taorian’ny fanapahan-kevitry ny fitondram-panjakana sy ny didin’ny Fitsarana nilatsaka, izay 
baiko mandroaka an’ireo fianakaviana maherin’ny telo arivo, voalaza fa mibodo ny tanin’ny oniversiten’i 
mirefy 325 ha ao Maninday, ka tsy maintsy miala eo amin’io tany io ireo mponina . Raikitra indray 
savorovoro mahakasika ny olana ady tany ifandroritana ity. Tsy mankasitraka io fanapahan-kevitra 
ireo mponina ao Maninday, ary nilaza nahitsy izy ireo fa tsy hiala amin’ny taniny mihitsy na dia 
rà mandriaka sy faty olona hikarana aza. “ Izahay tsy hiala eto, ary mila maty ambonin’ny taninay 
izahay “, hoy Rtoa Razafy Ramora Raymonde. Nanambara kosa ny filohan’ny Fimpanama, Mahataviky 
fa “ Ny oniversite dia tsy manana tany ary tsy tompon’ny tany izany, satria ny Fokonolona mpanamaintimolaly 
nanome tany ny oniversite rehefa nangataka tany hanorenana ny oniversite ny filoha Didier Ratsiraka 
taona 1982, ka nahoana no manao taratasy fandrahonana sy sahy mandroaka anay vahoaka amin’ny taninay 
oniversiten’i Toliara ankehitriny “. Mba hisorohana ny ady saritaka, dia mangataka amin’ny fitsarana 
fampiatoana ny raharaha ny avy ao amin’ny fikambanan’ny mpanamaintimolaly ny tany, izay ivondronan’ 
fianakaviana efatra arivo, ary miantso ireo tomponandraikitra ambony ihany koa izy ireo hamaha 
olana haingana. 



Aza miantso tomponandraikitra izany fa efa voavidy vola daholo ireo. Arovy ny taninareo. Matoa 
anareo izy, dikany efa lafo io tany io ka efa nadraisany vola. 


















