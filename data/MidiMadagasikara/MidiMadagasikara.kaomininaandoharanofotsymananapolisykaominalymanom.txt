KAOMININA ANDOHARANOFOTSY : MANANA POLISY KAOMINALY MANOMBOKA IZAO – MIDI MADAGASIKARA

Polisy kaominaly miisa 14 no navoaka tamin’ny fomba ofisialy tao amin’ny Kaominina Andoharanofotsy 
24 aogositra teo, teo ambany fitarihan’ny Ben’ny Tanàna tao an-toerana. Tany am-boalohany dia 
30 mianadahy izy ireo, araka ny fankatoavana sy fanapahana avy tamin’ny Filankevitra kaominaly, 
rehefa avy nandalo sedra sy fiofanana dia 14 no nahatojo hatramin’ny farany. Mba hahamatihanina 
ireo mantsy dia nisy ny sivana ara-pahalalana sy ara-panatanjahantena ary fiofanana natao azy 
izay niandraiketan’ny FIP sy ny Zandarimaria Andoharanofotsy ary ny Polisim-pirenena tao Tanjombato. 
ny andraikitra sahanin’ireto Polisy kaominaly ao Andoharanofotsy ireto, raha tsy hilaza afa-tsy 
fampiharan’izy ireo ny fanapahana kaominaly rehetra, ny fandaminana ny fifamoivoizana sy ny 
ary ny fitandroana ny fahadiovana sy ny fidiovana. Ao koa ny fanampiana ny Polisy sy ny Zandary ary 
STC. Marihina fa vinavinaina hahatratra 30 isa izy ireo amin’ny taona 2018. Maro ireo olo-manan-kaja 
Sivily sy Miaramila tonga nanatrika izany lanonana izany. Anisan’izany ny lehiben’ny Distrika 
solontenan’ny Senatera, ny avy ao amin’ny Polisy nasionaly, ny filaminam-bahoaka, ny FIP, ny 
Andoharanofotsy, ny polisim-pirenena Tanjombato sy Andoharanofotsy, ireo lehiben’ny sampandraharaham-panjakana 
anivon’ny Kaominina Andoharanofotsy, ny Filohan’ny Filankevitra Kaominaly sy ireo mpikambana 
anivon’ny SLC “Structure Locale de Concertation” ary ireo lehiben’ny Fokontany 8 mandrafitra 
Kaominina. 


















