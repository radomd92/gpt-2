ANTSAHAMAINA FAMONJENA : “GARDEN PARTY” ANIO ETSY ANKADIKELY ! – MIDI MADAGASIKARA

Mikarakara hetsika “garden party” anio sabotsy 8 desambra 2018 tontolo andro etsy amin’ny FOFIKRI 
Ankadikely ny Fjkm Antsahamaina Famonjena Alarobia Ambatomanga. Hetsika tafiditra amin’ny 
hanitarana ny fiangonana hanasana ny rehetra. Hisy ny trano heva hahitana ireo kojakoja samihafa 
eo amin’ny fiainana andavanandro sy kilalao maro amin’izao ankatoky ny Noely izao. Ankoatra izay 
ihany koa ny fifaninanana ara-panatanjahantena amin’ny taranja samihafa toy ny basket-ball, 
kanetibe. Mbola misokatra eny an-toerana ny fisoratana anarana amin’ireo taranja ireo. Misy 
koa ny sakafo sy tsakitsaky efa nomanina eny an-toerana. Hanafana izao hetsika ireo ny antoko mpihira 
amin’ny fitandremana samihafa sy mpanakanto fanta-daza tsy ampoizina. Manampy ireo ny lalao 
ny rehetra karakarain’ny Komitin’ny faha- 150 taona sy ny TAFA. Tsy ny taranak’Antsahamaina irery 
fa ny kristiana rehetra avy eto Antananarivo sy ny manodidina no asaina ho tonga eny anio satria 
ny asa fanitarana hataon’ny fiangonana. “Ary ambonin’ity vatolampy ity no haoriko ny fiangonako, 
ny vavahadin’ny fiainan-tsihita tsy haharesy azy” (Matio 16/18b) 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

