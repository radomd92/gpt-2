FITARAINAN’NY MPANDEHA: MIHAINO SY MANAZAVA NY FADINTSERANANA | NEWSMADA

Par Taratra sur 20/02/2019 

Nitondra fanazavana, omaly, ny ao amin’ny fadintseranana momba ireo vaovao aparitaka amin’ny 
sosialy mahakasika azy ireo tato ho ato, indrindra ny eny amin’ny seranana Ivato. « Na ny entana 
na ny miditra, misy lalàna mifehy eo anivon’ny ladoany, ary mampahafantatra izany ny mpandeha 
izay tokony ho fantatry ny mpandeha koa », hoy ny DSE*, Rakotoarimalala Haja. 

Noraisina, ohatra, ny fampidirana « whisky » na zava-pisotro hafa, izay tokony ho fantatry ny mpandeha 
raha latsaky ny 2 litatra, tsy andoavana haba ; raha mihoatra, misy ny kajy hilazana ny vola haloa 
ladoany. Momba io zava-pisotro io ihany, araka ny tetibidiny, tahan’ny fampidirana azy, 275 % 
fa 49 % hafa fanampiny ho an’ny ny fadintseranana. Toy izany ny fitondrana vola vahiny, mitaky fanamarinana 
nahazoana azy raha mihoatra ny 7 500 euros ; na ambanin’izany aza, azo atao ny manadihady raha misy 
Tokony hiavaka koa ny entam-barotra. 

Hafa ny mpitatitra, hafa ny ladoany 

« Tsy maintsy arahi-maso ny entan’ny mpandeha. Misy olona tsy mahafantatra na mody tsy mahalala 
hafa ny aloa any amin’ny kaompania mpitatitra, hafa ny volan’ny ladoany”, hoy ny resevera eny Ivato, 
Lanto. “Azo atao ny mitondra fitarainana, ary misy mandray izany amina seranana rehetra, fa tsy 
atao kosa milaza avy hatrany ny anaran’ny mpiasa sy mamoaka ny sariny, nambara fa nandray vola, 
tsy voaporofo ”, hoy ny DSE. 

Anisan’ny tratran’izany fanasoketana izany Ramatoa iray mpanara-maso miasa eny Ivato. Io Ramatoa 
anefa anisan’ny filamatra raha ny zava-bitany, ny taona 2018 : nahatratra vola vahiny saika navoaka 
zava-mahadomelina, sns. Mazava loatra, misy ny very tombontsoa, matoa misy manenjika ny mpiasa 
ny asany ara-dalàna. Na izany aza, tsy misy ny lavorary, ary tsara ho fantatra koa fa tsy ny ladoany 
no miasa eny amin’ny seranana Ivato. 







DES* : Directeur de services extérieurs 

Les commentaires sont fermées. 

