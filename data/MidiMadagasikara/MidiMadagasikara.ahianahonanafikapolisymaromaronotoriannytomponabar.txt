AHIANA HO NANAFIKA : POLISY MAROMARO NOTORIAN’NY TOMPONA « BAR » – MIDI MADAGASIKARA

Samy niala bala avokoa, ny lehiben’ny pôlisy izay nanontaniana momba ity raharaha ity ary nilaza 
tsy mahafantatra. Notorian’nytompon’ny « bar » iray, ny pôlisy maromaro izay miasa amin’ny boriborin-tany 
tsy hotononina eto aloha. Ny antony dia izy ireo no ahiany ho tompon’antoka tamin’ny fanafihana 
izay nitranga tamin’ity herinandro ity. Raha ny fantatra, dia nisy endrika tadidin’ilay mpivarotra 
ny sasany tamin’ireo mpitandro ny filaminana. Io no nitarika azy hametraka ny fitoriany. Re koa 
nohidin’ireo tompon’antoka mihitsy ilay toerana nandritr’ilay asan-jiolahy. Nisy avy hatrany 
fepetra noraisina mahakasika ireo mpitandro ny filaminana voarohirohy ireo. Nanokatra fanadihadiana 
teo anivon’ny « inspection » eo anivon’io vondrona io ary mety mbola ho avy ihany koa ny fanadihadiana 
anivon’ny sampan-draharahan’ny heloka bevava. Irarian’ny mpanara-baovao mba tsy handeha any 
kiantranoantrano ny raharaha, satria efa mijaly loatra ny mponin’Antananarivo, noho ny afitsoky 
fanafihana mitam-basy. Tsy mahamenatra ny manasazy ireo nania no sady manome lesona tsara ho an’ny 
miasa ihany koa izany… 





