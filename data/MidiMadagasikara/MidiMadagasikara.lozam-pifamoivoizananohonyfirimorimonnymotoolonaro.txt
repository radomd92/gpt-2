LOZAM-PIFAMOIVOIZANA : NOHO NY FIRIMORIMON’NY « MOTO », OLONA ROA NO NAMOY NY AINY – MIDI MADAGASIKARA

Tsy ny fiarakodia ihany no mety hanao lozam-pifamoivoizana andratrana sy amonoana olona rehefa 
amin’ny hafainganam-pandeha fa na ny “moto” ihany koa. Olona roa samy hafa no namoy ny ainy noho 
fisetrasetran’ireo mpitaingina “moto”. Teny amin’ny lalam-pirenena fahadimy ohatra, dia raim-pianakaviana 
izay nihazo an’i Vohémar no namoy ny ainy raha nandeha “moto”. Omaly vao mangiran-dratsy tamin’ny 
ora no nitrangan’ny loza tamin’ny làlam-pirenena fahadimy, teo Andalamahitsy PK 181, 23km tsy 
an’i Vohémar. Raha iny izy nandeha tsy nanampo na inona na inona iny no nipoitra tampoka avy any anaty 
tany ireto andian’omby. Noho ny hamafin’ny dona nihatra taminy anefa, taorian’ny fianjerany, 
tsy tàna ny ainy. Ny andro rahateo maizina ka tsy nisy afaka namonjy azy. Ny fanazavana azonay hatrany 
nahalàlana fa matory any an’ala ny ankamaroan’ny omby any ami n’iny toerana iny ka izay no antony 
azy ireo tsy andro tsy alina eny rehetra eny. 

Ambanja.Tany amin’ny distrikan’Ambanja dia nitrangana lozam-pifamoivoizana mahatsiravina 
koa. Lehilahy iray manodidina ny 40 taona nitondra “moto” no nindaosin’ny fahafatesana. Voalaza 
fa voadonan’ny “tracteur” iray sendra nifanena taminy teny an-dàlana ity “moto” ity ka dia potika 
nisy noraisina. Nikoriana nameno ny arabe ny rà. Maty tsy tra-drano ihany koa ralehilahy. Hatreto, 
mbola fantatra raha nandeha mafy ity “moto” ity na tsia nahatonga azy tsy nahita ilay “tracteur” 
nanatona azy. 




















