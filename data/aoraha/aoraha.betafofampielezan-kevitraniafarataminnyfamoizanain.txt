BETAFO :: FAMPIELEZAN-KEVITRA NIAFARA TAMIN’NY FAMOIZAN’AINA • AORAHA

Niafara tamin’ny fahafatesana olona iray ny fampielezan-kevitra nokarakarain’ny lisitry ny 
hofidiana ho ben’ny tanàna sy mpanolo-tsaina avy amin’ny antoko politika iray tao amin’ny kaominina 
Mahaiza, distrikan’i Betafo, tamin’ny alahady lasa teo. 

Nikarakara lalao baolina kitra nandraisan’ireo tanora avy ao an-toerana anjara ity antoko politika 
tamin’iny faran’ny herinandro lasa teo iny. Nandritra ny lalao farany no nisehoan’ny fifampihantsiana 
amin’ireo samy mpijery sy ireo mpilalao an-daniny sy an- kilany, ka niafara tamin’ny fifampikasihan-tanana. 

Tsy naharesy tosika an’ireo andian-tovolahy iray anefa ny tovolahy iray, tsy mitovy firehana 
ireo. Niharan’ny tambabe itsy farany. Naratra mafy izy ka nentina tao amin’ny toeram-pitsaboana 
Mahaiza, saingy tsy tana ny ainy. 

Vokatry ny faharatrana goavana nahazo azy dia tsy vitan’ny fitaovana sy ny fanafody tao an-toerana 
fitsaboana. Teny an-dalana nihazo ny hôpitaliben’i Betafo izy no nindaosin’ny fahafatesana. 

Manjaka ny fifampihantsiana eo amin’ireo mpifanandrina amin’ny fifidianana kaominaly ao anatin’ny 
Betafo, na dia somary mangingina aza ny fampielezan-kevitra. Miezaka ny manao fanentanana ireo 
mikasika ny fitondran-tena tokony hananan’ireo mpifaninana. 

Andrasana kosa ny ho tohin’ny fanadihadiana manoloana an’ity raharaha namoizana ain’olona ity. 











Enregistrer mon nom, mon e-mail et mon site web dans le navigateur pour mon prochain commentaire. 



