SOTEMA MAHAJANGA : MISY TERATANY VAHINY MANAO ANTSOJAY

Misy trangan-javatra mahalasa fisainana sy miteraka ahiahy sy tebiteby amin’ireto mpiasan’ny 
SOTEMA ao Mahajanga , ny fihetsiky ny vahiny sasany izay mametraka entana tehirizina ao anatin’ity 
fanenomana lamba ao andrenivohitr’i Boeny ity. Toa izao ny fisehon’ny raharaha. 

Ny faha 15 oktobra 2019, ramatoa Samirah vadina sinoa izay manofa toerana fikajina entana (depot) 
SOTEMA Mahajanga, dia nikasa ny hamoaka gonim-boanjo sy lojy. 

Ao anatin’ny fitsipika mifehy ny orinasa SOTEMA dia tsy maintsy mampiseho taratasy manambara 
mombamomba ny entana mivoaka ny mpanofa rehetra izay ao anatiny orinasa, mba hisorohana ny halatra 
ny hendrikendrika halatra. 

Io andro io dia nangataka izany taratasy fanambarana momba ny entana avokany izany tamin-dramatoa 
mivady ny mpiandry vavahadin’ny orin’asa SOTEMA saingy tsy nanome izy. Niantso ny tompon’andraikitra 
hatrany ity farany. Rehefa niresaka tamin-dramatoa Samirah sy ny vadiny (sinoa) ny tompon’andraikitra 
tsy netyhatramin’ny farany hanaraka ny fitsipika ry zareo na dia efa nomena penina sy taratasy 
mba hanamorana an’izany. 

Niakatra avy hatrany ny feon-dramatoa Samirah ka nanopa sy nandrahona ny mpiasan’ny SOTEMA rehetra 
ary nilaza hoe « nareo mpiasa fa tsy tompon’ny SOTEMA », no sady nilaza hiantso zandary. 

Nanaovany fihetsika hafahafa mihitsy moa ny vavahady ka nobahanany tsy navelany nisy niditrany 
avy any ivelany. 

Tokony tamin’ny 1ora sy sasany tolakandro, nisyzandary telo (3) tonga nilaza fa nantsoin-dramatoa 
mivady satria hoe misy fanagejana sy fitazonana azy ankeriny tao anatin’ny orinasa. Niezaka nanazava 
ny tompon’andraikitra ny momba ny fitsipika mifehy ny vavahady sy ny entana mivoaka. 

Tamin’ny farany dia nasain’ireto zandary nanao Sonia ilay taratasy sy kahie ramatoa Samirah ka 
nivoaka avy eo. 

Ny faha-17 Oktobra 2019 tokony ho tamin’ny 5h 30 hariva, nahavoaray fampiantsoana avy amin’ny 
ao amin’ny « section de recherche criminelle » mba horaisina ambava ireto mpiasan’ny SOTEMA rehetra, 
ho tonga any ny 21Oktobra 2019. 

Rehefa tonga ny andro fakana ambavany dia teo vao fantatra ny antonanton’ny fakana ambavany, izany 
ny fitoriana izay nataon-dramatoa Samirah mivady tao : 

- Fampitahorana sy fanagejana ary fampiasana herisetra 

- Tsy mbola nangatahana taratasy manamarina famoahana entana ry zareo ary ny mpanofa rehetra tsy 
izany 

- Tsy afaka nitsena ny zanany tany ampianarana izy ka noho izany azon’ny tahotra ny zanany 

Marihina fa tsy marina daholo ireo satria nisy vavolombelona teo nandritra ny fifampiresahana 

Marihina ihany koa fa ny orinasa iasan’ireo mpiasan’ny SOTEMA ireto dia any Antananarivo ny foibeny 
tsy dia misy fihetsehana firy momba izao tsindry hazolena isanandro mahazo an’ireto mpiasa ireto 
izao. Nympiasa isanandro dia mitaintain-dava amin’ny tahotra fa hihidy antranomaizina (violon) 
isanandro satria dia isak’izay tian’ireto sinoa ireto dia tonga eo ny zandary na zavatra tsy misy 
ary. 

Hiakatra fitsarana ny raharaha ka matahotra ireto mpiasa madinika rehetra sao dia hanaovan-dry 
tetika maloto any ka hiditra amponja amin’ny zavatra tsy marina sy herisetran’ireto vahiny izy 


Na izany koa aza anefa dia mino sy manantena ireto mpiasan’ny orin’asa SOTEMA ireto fa mametraka 
tanteraka amin’ny fitsatrana satria madio ny zavatra natao na dia toriana toa izao aza. 



