MONDIAL 2018 :: NAHATAFAVERINA NY ZAVA-BITANY TAMIN'NY 1970 I BELZIKA • AORAHA

Tsara fanombohana. Nomontsanin’i Belzika, tamin’ny isa 3 noho 0, omaly i Panama, teo amin’ny lalao 
nihaonan’ny roa tonta, tao amin’ny vondrona G, amin’ ny fiadiana ny amboara eran-tany eo amin’ny 
kitra, izay atao any Rosia. Nahatafaverina ny zava-bitany tsara indrindra, tamin’ ny taona 1970, 
amin’ity fifaninanana ity ny Diables Rouges. Tamin’izany fotoana, dia i Salvador no nomontsa­niny 
isa 3 noho 0 io tany Meksika, teo amin’ny fanokafana ny lalao. 

Raha ny tantara dia tsy mbola resy mihitsy i Belzika tamin’ireo lalao folo farany nataony tamin’ny 
ny amboara eran-tany (fandresena dimy sy ady sahala dimy). Tamin’ny taona 1986 ihany izy ireo no 
indray mandeha teo amin’ny lalao fanokafana, rehefa resin’i Meksika tamin’ny isa 2 noho 1. 

Raha iverenana ny lalao omaly nihaonan’i Belzika sy Panama, dia niezaka nanohitra hatrany ireto 
ary tsy nanaiky lembenana na dia sambany aza izy ireo vao nandray anjara tao anatin’ny fifaninanana. 
samy tsy nisy nitoko ny roa tonta teo amin’ny fizaràm-potoana voalohany. Taorian’ny fialan-tsasatra 
namoaka ny traikefany ny Diables Rouges. Vao nanomboka roa minitra ny lalao dia efa nahatafiditra 
i Dries Mertens. Nampian’i Romelu Lukaku anefa ny isa teo amin’ny minitra faha-69 sy faha-75. Io 
baolina fahatelo matin’ity farany teo amin’ny sehatry ny « Mondial » 

Araka ny tomban’ny mpankafy baolina kitra, dia heverin’ny maro ho ekipa maivana i Panama. Na izany 
dia nampiseho endri-dalao tsara izy ireo tamin’ity lalao voalohany nataony ity, raha nihaona 
Belzika. Niezaka ny nanafika hatrany izy ireo tsy nanam-bintana teo amin’ny fampidiram-baolina. 
oharina amin’ny traikefan’ny Belza dia tsy nampitsanga-menatra ny zava-bitan-dry zareo Panameanina. 









Enregistrer mon nom, mon e-mail et mon site web dans le navigateur pour mon prochain commentaire. 



