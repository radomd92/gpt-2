« TOURNAGE » NAMOA-DOZA : TOVOLAHY IRAY MATY AN-DRANO TAO ANDRAIKIBA – MIDI MADAGASIKARA

Zava-doza no niseho tao amin’ny farihin’Andraikiba ny alakamisy lasa teo. Tovolahy iray no namoy 
ainy, raha teo am-panodinana horonantsary izy ireo. Araka ny fantatra dia nitsambikina tanaty 
ity tovolahy ity sy ny namany maromaro no sady nalaina sary. Tsy nipoitra intsony anefa izy. 

Raha ny angom-baovao azo avy any an-toerana dia toa hoe tanora amina fiangonana iray izy ireo. Saika 
horonan-tsary alefa amin’ny fetin’ny Noely ho avy izao izy ireo no sady mba mitsangantsangana 
koa angamba. Mazava ho azy, misy hidirana rano sy sambo kely ilay horonantsary natao ary dia teny 
araka izany no natao. Eo no mifamahofaho be ihany ny fitantaran’ireo nanatri-maso ny zava-nisy, 
ny miparitaka anaty tambajotra sosialy. Misy ireo milaza mantsy fa hoe ilaina ary isan’ny tafiditra 
anatin’ilay horonantsary ny fisiana olona maromaro mitsoraka ao anaty rano. Etsy andanin’izay 
misy filazàna hafa ihany koa mitantara fa efa vita ny fanodinana ilay horonan-tsary ary efa namonjy 
moron-drano izy ireo. Noheverina fa marivo ity moron-drano ity ary tapa-kevitra ny haka sary miara-mitsambina 
rano ireto tanora ireto. Valo izy ireo no niara-nitsambikina tany anaty rano araka izany. Voalaza 
teo fa nisy efatra tamin’izy ireo no tsy nahay nilomano akory ary teo vao fantatra fa lalina loatra 
rano. Niantso vonjy ireto farany ary avotra soa aman-tsara ny telo, saingy tsy nipoitra intsony 
ilay tovolahy fahefatra. Nikoropaka ny rehetra. Niezaka nitady azy tao anaty rano ny namany saingy 
Adim-pamantaranandro iray taty aoriana vao hita ilay tovolahy saingy efa ny vatana mangatsiaka 
no nampiakarina tao. Efa nampandrenesina mahakasika ity loza ity moa ireo tompon’andraikitra 
an-toerana. Naterina tany amin’ny tranom-paty kosa ny razana natao fitiliana ary nomena ny fianakaviana 
eo. 



mirary fiononana ho an izay namoy havana, fa sarotra kosa ny tsy hiteny satria raha marina ny voalaza 
dia tena mahakivy sady mahatezitra, Izao loza izao dia endrika ahitana hoe iza marina moa isika 
sady tsy mahay milomano, no mitsambikina @ rano lalina, o rey olona eh, tena matsilo saina mihitsy 
ka , marina eh, race hafa mihitsy isika gasy an, dia raha vao misy mba mametraka fepetra dia jadona 
sns, rano no sangina , tsy misy fepetra raisina mato miseho ny toy izao, sa entina ambavaka dia izay 
jereo fa ho avy izao ny gasy, rehefa tonga ny loza dia izay fa aza mifandatsa eh, sns, sns, sns … tohizo 
mahereza daholo, gasy ka manja oa 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

