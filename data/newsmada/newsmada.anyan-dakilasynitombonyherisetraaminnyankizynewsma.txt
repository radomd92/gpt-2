ANY AN-DAKILASY  : NITOMBO NY HERISETRA AMIN’NY ANKIZY | NEWSMADA

Par Taratra sur 20/06/2018 

Nitombo ny trangana herisetra ara-tsaina (ompa, fanambaniana samihafa…) mianjady amin’ny mpianatra 
an-dakilasy rehefa nambara fa voararan’ny lalàna mihatra eto Madagasikara ny fanaovan herisetra 
amin’ny ankizy, nanomboka ny taona 1996, araka ny vokatry ny fanadihadiana nasionaly natao momba 
herisetra atao amin’ny ankizy niarahana tamin’ny birao iraisam-pirenena momba ny zon’ny ankizy 
sy ny fanjakana ary ny Unicef. 2 523 ny isan’ny olona niantefan’ny fanadihadiana teny anivon’ny 
12 manerana ny Nosy. Nivoitra fa ny 50%-n’ny tanora nilaza fa niharan’ny herisetra tany an-tsekoly 
ny 29% amin’izy ireo manaiky fa fomba fifampifehezana any an-dakilasy ny kapoka. Ny 49% amin’ny 
rahateo mihevitra ny herisetra eo amin’ny samy ankizy ho toy ny kilalao hifanaovana any am-pianarana. 

Tsy any an-tsekoly ihany, hitrangana herisetra koa ao an-tokatrano, ankizy sivy amin’ny 10 nanontaniana 
nilaza fa niharan’ny herisetra ara-batana ao anatin’ny fianakaviany. “Fomba mahazatra ny ray 
ny mikapoka ny zanany mihoatra ny 5 taona rehefa misy hadisoana na zavatra tsy nety nataony”, hoy 
mpikambana ao amin’ny BIDE, Rajoe Sbihi, omaly teny Antaninarenina. 

Mila fanofanana ny ray aman-dreny 

Betsaka no tsy mahafantatra fa endrika herisetra iray ny fanompana na fanambaniana zaza iray. 
voka-dratsy lehibe eo amin’ny fivoaran’ny zaza anefa izany amin’ny maha olona azy sy amin’ny fianarany. 
tohana noho izany ny ray aman-dreny, mikasika ny fampahafantarana ireo zon’ny ankizy sy ny fisafidianana 
sazy hafa mifanaraka amin’ny taonan’ny zaza fa tsy voatery mikapoka na manompa. 

Rehefa mahita tranga herisetra ny mpiray monina na ny fianakaviana, 4% ihany ny olona mitatitra 
eny anivon’ny mpitandro filaminana. Ho an’ny herisetra ara-pananahana na fanolanana, 19% ny 
mampilaza eny amin’ny manam-pahefana. 



Les commentaires sont fermées. 

