HAHENA HO 25% NY OLONA BADO : HAVAOZINA NY PAIKADY FAMPIANARANA MAMAKY TENY | NEWSMADA

Par Taratra sur 13/11/2017 

Havaozina ny paikady nasionaly ho an’ny fampianarana mamaky teny sy manoratra ary mikajy (SNA) 
amin’ny Unesco sy ny minisiteran’ny Fanabeazana, manomboka amin’ity herinandro ity. Tanjona 
hampidina ny tahan’ny tsy fahaizana mamaky teny sy manoratra ho 25% hatramin’ny taona 2030. Efa 
ao anatin’ny tetipivoarana ho an’ny fanabeazana rahateo ity SNA ity. 

Napetraka ny taona 2008 ny SNA hampihenana ny tahan’ny olona bado ho 27%, ny taona 2015. Nisy ny vokatra 
tsapai-tanana na tsy tratra aza ny tanjona amin’ny taonarivo fahatelo ho an’ny fampandrosoana 


“Ilaina ny fanavaozana ny paikady hitondrana ny fampianarana mamaky teny sy manoratra mba hahomby 
sy hamaly ny filana », hoy ny talen’ny akany fibeazana sy ny fampianarana mamaky teny, Ravelonjanahary 
Arthur. Efa mikirakira ny teknolojia vaovao amin’ny fampiasana internet ahafahana mitantana 
manara-maso ny asa rehetra mifandraika amin’izany ny minisitera amin’izao fotoana izao. Hiara-hiasa 
manampahazaina manokana any ivelany ny minisitera amin’ny fanavaozana hahazoana tetikasa. 

Hamantarana ny zava-misy, hidina ifotony any amin’ny faritra hijery ireo ONG sy fikambanana samihafa 
mamaky teny sy manoratra ary mikajy ny tomponandraikitra. Hadihadiana amin’izany ny olana ahafahana 
ny fanavaozana. 



Les commentaires sont fermées. 

