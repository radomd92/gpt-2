JERY TODIKA 2018: NOSEMBANIN’NY FITAKIANA SENDIKÀLY NY FANABEAZANA | NEWSMADA

Par Taratra sur 05/01/2019 

Nisavoritaka ny fanabeazana nandritra ny taona 2018. Teo ny fanitarana ny fialan-tsasatra tamin’ny 
taona noho ny fiavian’ny rivodoza ka tsy nahafahan’ny mpianatra maro niditra an-dakilasy. Rava 
dibo-drano ny ankamaroan’ny efitrano fianarana ho an’ny ilany atsinanan’ny Nosy. Nanomboka 
volana avrily, nanamafy ny tolona teny amin’ny Kianjan’ny 13 mey ny ampahany amin’ireo mpampianatra 
niato ny fampianarana ho an’ny sekoly maro, manerana ny Nosy mihitsy. Ny tetiandron’ny fanadinam-panjakana 
niova velively ka lasa takalon’aina ireo mpianatra hiatrika izany fanadinana izany. Niravona 
ny olana momba ny fitakiana sendikaly maro ka nandray ny asany ihany ireo mpampianatra, saingy 
ampy ny fotoana niomanana amin’ny fanadinana. Na teo aza izany, azo ambara fa tsara ny voka-panadinana 
(Cepe-BEPC ary ny bakalorea) raha mitaha ny tamin’ny taon-dasa 2017 izay tsy nahitana korontana. 

Nosantarina tamin’iny taona iny koa ny teti-pivoarana ho an’ny fanabeazana (PSE) hatramin’ny 
2021. Ny volana novambra vao niditra amin’ny taom-pianarana vaovao ny sekolim-panjakana raha 
ny volana aogositra ny taom-pianarana 2017-2018. 

Nifanandrina ny mpianatra sy ny mpitandro filaminana 

Teny amin’ny fampianarana ambony, toy ny isan-taona, nisedra olana koa ny oniversite amin’ny 
fitakiana momba ny vatsim-pianarana sy ny fampidinana ny saran’ny fisoratana anarana ho an’ny 
rehetra. Nisy ny fifandonana teo amin’ny mpianatra sy ny mpitandro filaminana, indrindra teny 
sekoly ambony politeknika, Vontovorona. Teny Ankatso, nivoaka ny faritry ny oniversite ny mpianatra 
niditra an-tsehatra ny miaramila. 

Ho an’ny fampianarana teknika, nahazo ny fankatoavana tamin’ny fitondrana ny validation des 
de l’expérience (Vae) hanomezana mari-pahaizana ireo olona manana traikefa eo amin’ny asa fa 
nandalo sekoly manokana. Manampy azy ny minisiteran’ny Fampianarana teknika sy ny fanofanana 
ny asa, hanao tari-dalana hahazoany izany diplaoma izany. 



Les commentaires sont fermées. 

