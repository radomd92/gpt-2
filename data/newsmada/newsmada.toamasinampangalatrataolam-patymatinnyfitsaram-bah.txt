TOAMASINA  : MPANGALATRA TAOLAM-PATY MATIN’NY FITSARAM-BAHOAKA | NEWSMADA

Par Taratra sur 16/03/2017 

Matin’ny fitsaram-bahoaka ny iray tamin’ireo jiolahy miisa valo nangalatra taolam-paty tao 
kaominina Antetezambaro Toamasina II, ny alatsinainy teo. Araka ny loharanom-baovao voaray 
any an-toerana, nifanenjehan’ny fokonolona ireto jiolahy voarohirohy ho namaky fasana ireto, 
tafaporitsaka ny fito fa tratran’ny fitsaram-bahoaka kosa ny iray tamin’izy ireo. Samy nanala 
hatezerany tamin’ilay jiolahy tratra ny olona ka tsy namelan’izy ireo raha tsy tapitra ny ainy. 
nanakana ny hatezeran’ny fokonolona ihany ireo zandary manao sakana ao Ivoloina, saingy maty 
ilay jiolahy. Efa ao amin’ny Hopitalibe Toamasina miandry ny fianakaviana ny fatin’ilay jiolahy 
omaly. Tsy fantatra rahateo ny mombamomba azy ity, araka ny fanazavana voaray. 

Tsikaritra fa nahazo vahana ny fitsaram-bahoaka ny herintaona sy tao anatin’ilay roa volana lasa 
Taratry ny fahaverezan’ny hasin’ny mpitondra fanjakana ny fisian’ny fitsaram-bahoaka? Na eo 
ny fanentanana ny olona tsy hanao fitsaram-bahoaka, vao mainka manao tohivakana hatrany izany 
an-drenivohitra na any amin’ny faritra. 



Les commentaires sont fermées. 

