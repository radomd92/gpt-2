TRATRAN’NY SAZY HENJANA: MPANGALATRA TAOLAM-PATY GADRA MANDRA-PAHAFATY. | NEWSMADA

Par Taratra sur 22/07/2017 

Sazy faran’izay henjana, omaly, no nanamelohan’ny Fitsarana ady heloka bevava, ao Toamasina, 
Thomas Maurice sy i Talata Fernand, voarohirohy tamin’ny raharaha halatra taolam-paty any amin’iny 
atsinanana iny. Gadra mandra-pahafaty ! 

Anisan’ny sazy henjana navoakan’ny fitsarana ady heloka bevava Toamasina ny sazy nahazo ireo 
lahy, i Thomas Maurice sy i Talata Fernand, izay voaheloka noho ny vaky fasana sy halatra taolam-paty. 
hisazy mandrampahafaty izy roa lahy ireo. 

I Thomas Maurice, izay efa voatazona tao am-ponja hatramin’ny 25 oktobra 2014 sy i Talata Fernand 
nahazo fahafahana vonjimaika. Tsy tonga nanatrika fotoam-pitsarana ity farany. Nisy iray antsoina 
Toandro Jacquis ihany koa naman’izy roa lahy, anisan’ny nangalatra taolam-paty sy nanao famakiana 
ao amin’ny fokontany Ambodivandrika, kaominina ambanivohitr’ i Ambinaniniony disitrikan’ 
Brickaville, tao amin’ny fasan-drazana antsoina hoe: “Analananjavidy”. 

Ny roa tamin’ ireo telo voampanga no tonga nanatrika ny fotoam-pitsarana tsy tonga i Talata Fernand, 
tonga avokoa ireo mpitory sy vavolombelona tamin’ ity raharaha ity. Raha ny fitantaran’ny tompom-pasana, 
matetika vaky ary misy taolana very sy fitaovana hafa ampanarahina ireny razana ireny ity fasana 
tao anatin’ny herintaona. Ny taona 2014, efa imbalo vaky izany fasana izany. Taty aoriana, nisy 
lambamena efa namonosana razana nalevina nisy nahatsikaritra ary nisy marika rahateo izany lamba 
raha ny fitantaran’ny tompom-pasana, teo anoloan’ny fitsarana. 

Hentitra ny fitsarana 

Niezaka niaro tena tamin’ny hoe lamba tonta, tahaka ny mpivarotra lamba tonta rehetra, kosa i Thomas 
Nohamafisin’ny mpitory kosa fa zanaka anabaviny io olona torin’ izy ireo io, saingy tsy mihavana 
olona maniratsira fasan-drazana sy razana izy . “Hatramin’ny nidiran’ izy ireo tao am-ponja, 
nisy fasana vaky intsony teo amin’ny 

manodidina an’ Ambinaniniony”, hoy ireo mpitory. 

Taorian’ny fotoana fohy nandinihan’ny mpitsara didy havoaka ho an’ ity raharaha ity, nilatsaka 
didy ho an’ i Thomas Maurice sy i Talata Fernand, ireto roa ireto izay voaheloka hamita sazy mandra-pahafatiny 
amin’ny fonjaben’ Ambalatavoahangy, ary mbola namoahana didy 

fampisamborana i Talata Maurice, raha nohafahana tamin’ny fisalasalana kosa i Toandro Jacquis. 

Anisan’ny raharaham-pitsarana andrasan’ny maro ihany koa ny fitsarana raharaha anisan’ny goavana, 
alatsinainy 24 jolay izao, ny savorovoro tany Maroantsetra. 

Fantatra fa efa maro ireo vahoaka miala avy any Maroansetra hanaraka ity raharaha ity any amin’ny 
ambony Toamasina. 



Les commentaires sont fermées. 

