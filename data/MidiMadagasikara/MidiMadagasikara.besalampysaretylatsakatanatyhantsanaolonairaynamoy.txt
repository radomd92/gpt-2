BESALAMPY : SARETY LATSAKA TANATY HANTSANA, OLONA IRAY NAMOY NY AINY – MIDI MADAGASIKARA

Sarety iray no namono olona tany amin’iny faritra Melaky iny, afak’omaly alina. Nandriaka ny rà, 
amin’ny kaominina Bekodoka, ao amin’ny distrika Besalampy. Lehilahy, tokony ho 30 taona teo ho 
no maty tsy tra-drano, rehefa niaraka nivarina tamin’ny sarety nentiny tanaty hantsana. Vehivavy 
kosa izay nitondra ny zanany kely no naratra mafy ary mbola ahiana mafy ny ainy amin’izao. Tsy naninona 
ity ankizikely araka ny fampitam-baovo azo. Araka ny fampitam-baovao azo dia saro-dalana dia 
tokoa ity kaominina iray ao amin’ny faritra Melaky ity. Tsy misy afa-tsy sarety taritin’omby araka 
no hany fitaovam-pitaterana misy, eny fa na dia manano sarotra ihany aza ny fitondrana izany noho 
lalana. Ireto telo mianaka ireto anefa, tamin’io fotoana io, ambonin’ny lalana ratsy sy mampidi-doza, 
mbola nandeha alina ihany koa. Sendra nisolifatra araka izany ilay sarety ary nivadika. Nipitika 
ireo olona teo amboniny, ary samy latsaka tanaty hantsana. Maty teo no ho eo ilay lehilahy mpandroaka 
niaraka tamin’ireo omby nitarika izany. Naratra mafy koa ilay ramatoa. Olona sendra nandalo teny 
no nahita azy ireo ary niezaka namonjy sy nitondra ilay naratra tany amin’ny hôpitalin’i Besalampy. 
fa mbola misy eo amin’ny 100 km miala ny tampon-tanana no misy ity kaominina ity. Nisy avy hatrany 
no fidinan’ireo zandary tany an-toerana nijery ifotony sy nanadihady ny zava-nisy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

