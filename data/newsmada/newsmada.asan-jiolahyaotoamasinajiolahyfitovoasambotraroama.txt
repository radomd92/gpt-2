ASAN-JIOLAHY AO TOAMASINA : JIOLAHY FITO VOASAMBOTRA, ROA MATY VOATIFITRY NY FIP | NEWSMADA

Par Taratra sur 02/08/2016 

Tsy mitsitsy… Vao ny herinandro teo, taorian’ny namerenan’ny fitondram-panjakana ny kaomisera 
Jules hisahana indray ny fitantanana ny polisin’ny Fip etsy Ankirihiry Toamasina, efa nahita 
sahady ity komandin’ny Fip ity, ela nandrandrain’ny olona handrava ny asan-jiolahy mahery vaika 
Toamasina. Ny alahady alina teo, ravan’ny ekipan-dry kaomisera, Rafaliarivo Jules ireo andian-jiolahy 
lahy mpamaky trano, mpanendaka amin’ny alina amin’iny faritry ny fokontany Antsiranampasika, 
Ambohijafy. 

Ireto farany izay 17 sy 20 taona avokoa. Tsy nijanona teo ny fanarahan-dia sy fandravana ireo jiolahy 
mpandrava olona amin’ny alina ary mpamaky trano fa nitohy tao amin’ny Bazary may Ankirihiry ny dian’ ireo polisin’ny Fip manao ny fisafoana amin’ny alina. Nifanehatra 
jiolahy telo lahy izay mihazona basy ny iray. Nitari-dositra sy nitifitra ny polisy avy hatrany 
farany. Tsy nanaiky lembenana tamin’ izany ny polisy notarihin’ny kaomisera ka nifamaly ny tifitra tao amin’ny Bazary may Ankirihiry. Vokany, lavon’ny balan’ ny polisy ny roa lahy raha tafatsoaka kosa ny iray nitondra fitaovam-piadiana 
mbola karohina fatratra. Valaza fa raindahiny amin’ny fanafihana any an-toerana ireto maty ireto. 

Tsy nohadinoin’ny kaomisera komandin’ny Fip, ny nisaotra ny fahamoram-pon’ny olon-tsotra amin’ny 
ary koa ny fangatahan’ny vahoakan’ i Toamasina ny tenany hiverina hiasa any an-toerana, mba handravana 
asan-jiolahy somary nahazo vahana. “Fiaraha-miasa amin’ny olon-tsotra no ahitam-bokatra sy 
mety handravana ny olon-dratsy satria mipetraka eny anivon’ny fokonolona izy ireny” hoy izy. 

Araka izany, mety hampilamindamina ny ao Toamasina izao vokatra azon’ny polisin’ny Fip izao. 
an-toerana izay efa ratsy endrika mihitsy amin’ny tsy fisian’ny fandriampahalemana, ny asan-jiolahy 
famonoana efa matetika loatra. Amin’izao ankatoky ny fialan-tsasatra izao, mihevitra ny olona 
ho azo andehanana tsara any an-toerana, raha mitohitohy ny ezaka ataon’ny polisy. 



Les commentaires sont fermées. 

