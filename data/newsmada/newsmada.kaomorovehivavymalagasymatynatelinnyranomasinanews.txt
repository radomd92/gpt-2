KAOMORO: VEHIVAVY MALAGASY MATY NATELIN’NY RANOMASINA | NEWSMADA

Par Taratra sur 07/05/2018 

Saika hiondrana antsokosoko any Mayotte, kanjo rendrika ny sambo nitondra ireto olona maromaro. 
faty tamin’izany ny vehivavy malagasy iray … 

Maty an-dranomasina any Kaomoro ny vehivavy malagasy iray, ary any amin’ny hopitalin’i Anjouan 
misy ny razana amin’izao fotoana izao. Araka ny vaovao avy any an-toerana, nandeha antsokosoko 
hamonjy an’i Mayotte izy sy ny mpiara-dia aminy, kanjo rendrika io sambo io. Nisy ny avotra ihany 
mpandeha antsokosoko, fa maromaro ny maty ary anisany ity tovovavy malagasy ity. 

Fantatra fa niala avy aty amintsika izy ireo, ary nikasa hiondrana any Mayotte. Tratry ny rivotra 
ny samboaravoaran’ny ranomasina anefa ka rendrika ilay sambokely. Tonga nanao ny asa famonjena 
mpitandro filaminana ary efa tafakatra an-tanety ny razana. Nisy ny fampilazana ny tompon’andraiki-panjakana 
ilay vehivavy malagasy maty ity. 

Tsy voalohany rahateo, fa efa isan-taona ny misy maty an-dranomasina ireo mpandeha an-tsambo 
ho any Kaomoro. Ny volana desambra 2017, nisy olona telo maty natelin’ny ranomasina, rehefa rendrika 
sambo iray antsoina hoe Kwasa Kwasa. Niala avy any Nosy Be ho any Mayotte io sambo io ka efa akaiky 
tonga no rendrika noho ny haratsian’ny andro. 



Araka ny voalaza, mitsoaka fahantrana sy fahoriana ireo olona mpiondrana antsokosoko mandeha 
ireo. Tsy ny Malagasy ihany no miondrana antsokosoko mankany Kaomoro na mankany Mayotte, fa misy 
ireo Kaomorianina miditra antsokosoko eto amintsika. Ny faraparan’ny taona 2016, nisy kaomorianina 
maty narendriky ny lakana saika hiditra any Nosy be. Efa maromaro ihany koa ny tratra tamin’izany. 

Endriky ny fahantrana eo amin’ny firenena roa tonta ireo. Mihevitra ny olona fa rehefa miala eto, 
hahita fiainana tsara kokoa. Ny eto anefa, krizy, fahantrana ary adilahy politika hatrany. 



Les commentaires sont fermées. 

