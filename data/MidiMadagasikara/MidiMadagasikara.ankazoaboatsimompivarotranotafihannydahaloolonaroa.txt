ANKAZOABO ATSIMO : MPIVAROTRA NOTAFIHAN’NY DAHALO, OLONA ROA NARATRA MAFY – MIDI MADAGASIKARA

Mihorohoro indray ny mponina ao Ankazoabo Atsimo ao. Efa sahy niakatra tanàna mihitsy mantsy ireo 
raha efa nilamindamina izany teo aloha teo. Ny zoma lasa teo, mpivarotra iray teo an-tanàna no notongavana 
efa-dahy nirongo basy. Vokany, olona roa tao amin’ity toeram-pivarotana ity no voatifitra sy 
mafy, vola mitentina 2 tapitrisa ariary mahery teo koa no lasan’ireo olon-dratsy, niampy fitaovana 
maromaro. Nirefodrefotra ny basy tamin’io fotoana io. Tsy fantatra na efa fantatr’ireto malaso 
ny fisiana volabe tamin’io fivarotana io fa avy hatrany dia nivantana tao amin’ity tokantrano 
izy ireo. Nanao amboletra niditra, ary nanambana basy sy nandrahona ny tompon-trano. Mety ho nisy 
avy amin’ireto farany angamba ka tsy nisalasala avy hatrany ireo dahalo nampiasa ny fitaovam-piadiana 
an-tanany. Nitsoaka avy hatrany ireo dahalo rehefa nahazo izay nilainy tao amin’ity mpivarotra 
Niankandrefana ny dian’izy ireo raha ny fampitam-baovao azo avy any an-toerana. Efa misokatra 
fanadihadiana sy ny fikarohana ireo dahalo nahavanon-doza ireto raha ny fantatra. Nentina novonjena 
tany amin’ny toeram-pitsaboana kosa ireo naratra vokatr’ity fanafihan-dahalo ity. Efa tsy mionona 
fangalarana omby intsony araka izany ny dahalo any an-toerana ary miroso amin’ny fandrobana fananan’olona. 




















