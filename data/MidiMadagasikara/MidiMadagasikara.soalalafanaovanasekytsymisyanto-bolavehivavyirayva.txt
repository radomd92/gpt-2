SOALALA : FANAOVANA SEKY TSY MISY ANTO-BOLA, VEHIVAVY IRAY VADINA KANDIDÀ DEPIOTE, KAROHINA FATRATRA – MIDI MADAGASIKARA

Tsy misy tandroka tokoa ny ratsy ankehitriny. Ramatoa iray vadina kandidà depiote mifaninana 
fifidianana Solombavambahoaka ao amin’ny Distrikan’i Soalala, Faritra Boeny, no karohina fatratra 
noho ny fanaovana seky tsy misy anto-bola (chèque sans provision) mitentina 200 tapitrisa Ariary. 
ny loharanom-baovao azo, dia naka entana mitentina 200 tapitrisa Ariary tamina tranombarotra 
tao Mahajanga ity vehivavy ity, ka seky no nomeny nentina nandoavana ireo vidin’entana. Nefa rehefa 
teny amin’ny banky ny vola, dia tsy nisy an’io vola io tao amin’ny kaontin-dRamatoa. Noho ny fivadiham-pitokisana 
fitaka be vava nataon’ity vehivavy vadina kandidà depiote ity, dia nitory azy ilay mpandraharaha 
tranombarotra voasoloky very volabe. Raha ny loharanom-baovao azo hatrany, dia nampandosirina 
Ramatoa ity, mba tsy hanamaloka ny fampielezan-kevitra ataon’ny vadiny. 




















