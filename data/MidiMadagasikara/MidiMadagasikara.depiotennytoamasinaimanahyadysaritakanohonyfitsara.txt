DEPIOTEN’NY TOAMASINA I : “MANAHY ADY SARITAKA NOHO NY FITSARAM-BAHOAKA” – MIDI MADAGASIKARA

Namoaka ny heviny tamin’ny fiantsoana mpanao gazety tao amin’ny trano filanonana “La Famille” 
ny alakamisy tolakandro teo, ny depioten’i Toamasina I, Famindra Justin. Nandritra izany no nanazavany 
heviny mikasika ity firongatry ny “fitsaram-bahoaka” eto amintsika ity. 

“Efa tsy matoky intsony ny rafi-pitsarana misy ny vahoaka; mafy ihany koa ny lonilony andavanandrom-piainany 
miteraka rarin-tsaina aminy ka mahatonga ny fahasorenany sy ny hatezereny…”, izay no nambaran’Atoa 
Justin mikasika ny fahitany ny firongatry ny “fitsaram-bahoaka”. Nomarihany fa “atahorana hiteraka 
sy tondro molotra ary ny halako bika tsy tiako tarehy izany raha hitohy; ka atahorana hivadika ny 
ho lasa ady saritaka eo anivon’ny fiaraha-monina…”. Ho an’ity solombavambahoaka voafidy teto 
ity dia loza mitatao ho an’ny fanjakana sy ny mpitondra ny zava-misy raha tsy misy ny fandraisana 
hentitra, amin’ny famerenana ny fitokisan’ny vahoaka amin’ny fampanajana ny lalana, sy fanasaziana 
mpiasam-panjakana sy mpiasam-bahoaka mahatonga ny olana, ary fanazavana ny tena marina amin’ny 
sy ny zava-mitranga eny anivon’ny vahoaka. Nanolotra soso-kevitra ihany koa anefa ny depiote 
Justin raha nanazava ny heviny mikasika ity “fitsaram-bahoaka” mirongatra eto amintsika ity. 
dia ny “fanjakana ihany no vahaolana voalohany” amin’izany. Eo ihany koa ny fanovana ny toe-tsaina 
an’ny Malagasy amin’ny fampanajana ny soatoavina manome hasina ny aina. 

Ankoatra izany dia nambaran’ny depiote Famindra Justin hatrany fa tsy hahasoa ny Malagasy izao 
izao; ka isan’ny tsy mankasitraka, sy tsy mankamasina izany ny tenany. Koa maniry izy ny mba tena 
depiote izao raharaha izao mandritra ny fivoriana ara-potoan’izy ireo ny volana may. 




















