TOBIN’NY TRABOINA : MISY MPANOLANA SY MPAMOSAVY MIHAODIHAODY – MIDI MADAGASIKARA

Mandia fiainan-tsarotra tokoa ireo mponina eny amin’ireo toby nametrahana ireo traboina eto 
Andohatampenaka, Ambohimanarina, Ankasina, Digue, Ankorondrano, Besarety … sy ny toerana hafa 
ahitana ireo tobin’ny traboina. Ankoatra ny areti-mifindra isan-karazany sy ny mety ho fihanaky 
aretina maro mantsy, dia mitaraina ny amin’ny tsy fisian’ny fandriam-pahalemana ihany koa ireo 
ireo. Raha ny fantatra mantsy, dia nahitana trangana fanolanana teny amin’ny tobin’ny traboina 
Andohatampenaka ny herinandro lasa teo. Araka ny vaovao voaray , nandritra ny fitsidihana fikambanana 
teny an-toerana no nitarainan’ireo mponina tamin’io tranga io. Ankizivavy kely iray 13 taona 
niharan’ny herisetra ara-nofon’olon-tsy fantatra. Manampy ny hala-botry isan-karazany eny 
toerana ireny, raha ny filazan’ireo mponina hatrany. Tranga tsy mahagaga raha toa ka olona manodidina 
telopolo eo ho eo, fianakaviana any amin’ny enina any mantsy no anaty tanty iray. Antitra, tanora 
zaza amam-behivavy saika mifangaro ao avokoa. Hany ka manamora ny fisian’izany tranga isan-karazany 
Mbola eo amin’izay resaka fandriampahalemana izany ihany, mitaraina ireo traboina eny amin’iny 
Ambohimanarina iny, ny amin’ny fisian’ny mpamosavy mihelingelina eny amin’ny faritra misy azy, 
indraindray dia mampitahotra ireo olona ao anaty tranolay mihitsy. Nandrenesana ny tranga toa 
ihany koa moa ny teny amin’ireo tobin’ny traboina eny Ankorondrano. Na dia efa nihamaina tokoa 
ny andro tato anatin’ny andro vitsivitsy izay, mbola tsy namparitra ny rano niandrona teny amin’ireo 
iva sasantsany teto an-drenivohitra izany. Tsy mbola ato ho ato mihitsy araka izany ny hifindran’ireo 
traboina any amin’ny toerana misy azy tsirairay avy any. Ka mila vahaolana haingana avy amin’ireo 
isan-tsokajiny ny amin’io resaka fandriampahalemana io. 



