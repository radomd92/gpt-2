FARITRA BOENY  : MANOMBOKA NY NY FOTOAM-PIOTAZANA LOJY | NEWSMADA

Par Taratra sur 22/05/2018 

Nisokatra, ny 18 mey teo, ny fotoam-piotazana sy fivarotana lojy na Black eyes, taona 2018, any 
faritra Boeny. Niaraka namoaka izany, araka ny lalàna niaraha-namaritra, ny ao amin’ny faritra 
ny foibem-paritra roa, ny fambolena sy ny fiompiana, ary ny varotra sy ny fanjifana any Boeny. 

Anisan’ny vokatra mampalaza ny faritra Boeny ny lojy. Mamokatra azy io betsaka ny kaominina efatra 
i Tsaramandroso, Ambato Boeny, i Manerinerina, ary Ambondromamy. Tambajotra maro ny mivelona 
fihariana io, ao ny mpamboly, ny mpivarotra masomboly sy fanafody ary zezika, ny mpanangom-bokatra 
ny mpamongady, ny mpitatitra ary ireo mpanondrana azy any ivelany. 

Ho fandrindrana izany isan’ambaratongany, mba hampiroborobo maharitra ny lalam-pihariana 
nohavaozina ny taona 2017 ny lalàna, ny taona 2015, mifehy izany lalam-pihariana izany. Ankoatra 
eo koa ny fampiharana ny lalàna navoakan’ny minisiteran’ny Varotra sy ny fanjifana, mamaritra 
fitsipika teknika mifehy ny vokatra lojy haondrana any ivelany. 

Midina ny vidiny any ivelany 

“Ny zava-misy ankehitriny, midina be ny vidin’izy io eo amin’ny tsena iraisam-pirenena, noho 
fitobahan’ny vokatra mitovy aminy vokarin’i Brezila. Koa miteraka fatiantoka ho antsika eto 
izay mitana ny laharana voalohany amin’ny famokarana lojy eto Madagasikara izany”, hoy ny lehiben’ny 
Boeny, i Saïd Ahamad Jaffar. 

“Ho fanarenana izany, tsy misy afa-tsy ny fivarotana vokatra tsara kalitao, manaraka ny fenitra 
tsena iraisam-pirenena ihany. Mba ho anisan’izay ho voafidy ny vokatra avy aty amintsika manoloana 
vokatra mitobaka avy any Brezila sy ireo firenena hafa mpamokatra”, hoy ny lehiben’ny faritra, 
tamin’ireo mpamboly sy mpandraharaha. 



Les commentaires sont fermées. 

