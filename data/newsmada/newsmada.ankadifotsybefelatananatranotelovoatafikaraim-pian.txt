ANKADIFOTSY BEFELATANANA  : TRANO TELO VOATAFIKA, RAIM-PIANAKAVIANA IRAY VOATIFITRA | NEWSMADA

Par Taratra sur 03/05/2016 

Rehefa tsy bibiolona izany, fanafihana indray teny Ankadifotsy. Trano telo voatafika, ary olona 
voatifitra tamin’izany. Tsy nisy nahasakana ireo olon-dratsy. 

Taorian’ny resaka bibiolona teny Ankadifotsy iny, fanafihana sy ny asan-jiolahy indray no malaza 
an-toerana. Tokantrano telo voatafaika teny an-toerana ny alatsinainy tokony ho tamin’ny 3 ora 
teo, teny Ankadifotsy Befelatanana. Olona dimy nitondra basy nanafika ireo trano ireo, ka ny tao 
tokantrano iray no nahavoatifitra raim-pianakaviana iray teo amin’ny kibony. Soa ihany fa tsy 
azy izany tifitra izany, ary nahazo fotsaboana soa aman-tsara ingahirainy. 

Araka ny vaovao teny an-toerana, teo amin’ny dimy teo ireo olon-dratsy, namaky ny varavaram-by 
tao an-toerana. Tsy nisy nahasakana ireo jiolahy niditra ny trano. “Henon’ny zanako ireo olon-dratsy 
nanohitra izy saingy nitifitra avy hatrany ireo jiolahy ka voa izy. Saika mbola hitifitra fanindroany 
saingy navelanay haka izay tiany”, hoy ny fitantaran’ny tompon-trano voatafika. Nanara-po ireo 
naka izay entana zakany. Nitaky volamena saingy tsy nahita ireo, ka izay entana sarobidy nalainy. 

Nifindra tao amin’ny trano roa tsy mafanalavitra eo ireo, ary tsy nisy sahy nanohitra intsony. 
fa nanapoaka basy ireo jiolahy, ka tsy nisy sahy nivoaka ny manodidina. Efa lasa ela ireo vao tonga 
polisy. Marihina fa misy biraona polisy manakaiky vahoaka eny Ankadifotsy, saingy tsy nahasakana 
jiolahy izany. Ankoatra ity fanafihana ity, mirongatra ny asan-jiolahy eny an-toerana, ary efa 
izany eny an-toerana. Manampy trotraka ny resabe momba ity bibiolona ity, eny Ankadifotsy. 



Les commentaires sont fermées. 

