FANADINANA  BAKALÔREA :: MPIANATRA AN-JATONY NANGATAKA TARATASY FIANTSOANA MANOKANA • AORAHA

Mpiadina hiatrika ny fanadinana Bakalôrea miisa dimampolo sy roanjato mahery no tonga teny amin’ny 
Bakalôrea, teny Ankatso, tamin’ ny alarobia hatramin’ny omaly antoandro, nangataka ny dika mitovy 
taratasy fiantsoana azy ireo. 

Ireo mpiadina avy ao amin’ny sokajy A2 no maro indrindra satria sivy amby fitopolo izy ireo. Samy 
avokoa ny antony nahatonga azy ireo naka an’io taratasy fiantsoana io, teny an-toerana. 

“Efa ela no voaray ny taratasy fiantsoana ahy. Nisy nandroba teny an-dalana hody aho no nahavery 
Efa very hevitra aho no nahita tamin’ny gazety fa azo atao ny mangataka taratasy fiantsoana vaovao 
an’ilay teo aloha ka nandalo teny amin’ny Ofisin’ny Bakalôrea avy hatrany aho naka ny anjarako 
hanalana fitaintainana”, hoy ny fanazavan’ny mpiadina iray, avy eny Betongolo. 



Anio no hanomboka ny fanadinana Bakalôrea manerana ny Nosy. Marobe ireo mpiadina mbola nanatrika 
fanomanana manokana ireny na ny fanampim-pampianarana. Nitombo isa ireo nisoratra anarana tamin’iny 
iny. Misy ihany koa ireo nanome fanampiana isan-taranja ka tsy nanano sarotra an’ireo mpianatra 
nisafidy izay alehany. 

“ Ny taranja Filôzôfia sy ny kajy sisa no natrehiko fa efa saika hay avokoa ny ambiny. Mba ala nenina 
no nandehanana aty sady mandray an’ireo torohevitra manokana avy amin’ny mpampianatra”, hoy 
Nathalie, mpianatra avy ao amin’ny sekoly tsy miankina iray, tamin’ny sabotsy lasa teo. 

Ho an’ny eto Antananarivo, miisa efatra amby sivifolo sy roanjato sy telo arivo sy fito alina ireo 
Ny efatra arivo sy efatra alina amin’ireo no sokajy A2 avokoa. Ny sokajy C kosa no vitsy indrindra 
miisa dimy amby efapolo sy sivinjato sy roa arivo izy ireo. 

“Mizotra mankany amin’ny fidirana any amin’ny fampianarana ambony ny Bakalôrea. Eo no hahafantarana 
fianarana tokony hatao mba hahazoana asa mifanaraka amin’izany mba hiaina tsara sy hitondra ny 
biriky amin’ny firenena rehefa tafita”, hoy i Blanche Nirina Richard, minisitry ny Fampianarana 
tao anatin’ny hafatra nomeny an’ireo mpiadina manerana an’i Madagasikara. 









Enregistrer mon nom, mon e-mail et mon site web dans le navigateur pour mon prochain commentaire. 



