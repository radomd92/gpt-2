AIRTEL MADAGASCAR: MANOHANA NY FANABEAZANA MANOMBOKA AMIN’NY EPP | NEWSMADA

Par Taratra sur 19/02/2019 

Miray feo ny Airtel Madagascar sy Yali Chapter Madagascar ny amin’ny fanohanana ny sekoly fanabeazana 
(EPP) miisa 20 eto Antananarivo. Betsaka ny hetsika atao ho fanampiana ireo ankizy mpianatra amin’ireo 
ireo ho fampandraisana anjara azy ireo hahita ny mahasoa sy ny mahafinaritra. 

Tanjona ny fifampizarana sy ny firaisankina. Misy, ohatra, ny fifaninanana fanaovana sary, miampy 
sekoly sy fikarakarana zaridaina, nampanaovina ireo ankizy ao amin’ny EPP Analamahitsy, ahafahan’izy 
mivoatra amin’ny lafiny fanajana ny tontolo iainana. Tsy misaraka amin’izany ny fanentanana, 
lalao isan-karazany, sy ny “goûter” lehibe, nahatsapahan’ireo ankizy ireo ny soa sy ny tsara. 
naneho ny talentany avy ny rehetra ka sahirana ihany ny mpitsara namoaka ny vokatry ny fifaninanana. 
Cynthia, 11 taona, ao amin’ny EPP 67 ha Avaratra, no nivoaka mpandresy avy amin’ilay hoe « Za mizara 
». 

Tsy ambanin-javatra ny fanabeazana ho an’ny Airtel, nampanao io fifaninanana io, nanehoana ihany 
ny fanohanana ny ankizy sy ny tanora malagasy. “Antoka iray lehibe ho an’ny fampandrosoana ny firenena 
fanabeazana. Koa tsara homen-danja izy ireo hihainoana ny hetahetany. Noho izy ireo miantoka 
hoavy, vonona hatrany izahay hihaino azy ireo”, hoy ny tale jeneralin’ny Airtel, i Maixent Bekangba. 

Mandray ny andraikiny eo amin’ny lafiny sosialy (RSE)* ny Airtel Madagascar, mahatonga azy hita 
amin’ny sehatry ny fahasalamana, ny fanabeazana ary ny sosialy. Fanohizana ny efa natomboka izao 
amin’ny mpianatry ny EPP izao hisian’ny fanabeazana ho an’ny rehetra. Firy amin’ny orinasa eto 
ny manao izany RSE ? 





RSE* : Responsabilité Sociétale d’Entreprise (RSE) 

Les commentaires sont fermées. 

