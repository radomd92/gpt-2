FAKANA AN-KERINY :: OLONA ENINA ATAON'NY ZANDARY ANDRIMASO ANY TSARATANÀNA • AORAHA

Herinandro aty aoriana, tsy mbola votsotra ilay lehilahy nisy naka an-keriny tany Tsaratanàna, 
alin’ny alahady 10 marsa lasa teo. Olona enina kosa no efa voasambotra sy tazonina atao andrimaso ao amin’ny fonjakelin’ny Zandarimaria any Tsaratanàna. 

Misy vehivavy amin’izy ireo, misy lehilahy ary misy mpampianatra. Iray amin’izy ireo ilay lehilahy 
tany anaty ala, andro vitsy taorian’ny nitrangan’ny fakàna an-keriny. Iray tamin’ireo telo lahy nanafika sy nanao ny fakàna an-keriny izy. Teny am-pandosirana no nahatrarana azy, rehefa 
naha­raka ny dian’ny namany roa lahy. Io lehilahy io indray, avy eo, no nanondro ny lehilahy iray, 
mpampia­natra, nolazainy fa nanome ny basy nampiasaina. 

Nambaran’ny zandary mpanao famotorana fa tsy misy fianakavian’ilay lehilahy nalaina an-keriny 
olona enina voatazona ireto. Ahiana mafy no niray tsikombakomba sy anisan’ireo nandray anjara 
tamin’ny asa ratsy izy enina ireo. Kandida depiote niomana hirotsaka hofidiana Rakotozafy Haingotiana 
ilay nisy naka an-keriny, tamin’io alin’ny alahady 10 marsa io. Teny an-dalana nikasa hanatitra 
antontan-taratasy firotsahany hofidiana izy no nosakanan’ny lehilahy telo nitondra basy. Re 
vola an-tapitrisany no takin’ireo jiolahy amin’ny fianakaviany ho takalon’ny famotsorana azy. 









Enregistrer mon nom, mon e-mail et mon site web dans le navigateur pour mon prochain commentaire. 



