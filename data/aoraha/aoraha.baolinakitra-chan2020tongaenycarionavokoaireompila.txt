BAOLINA KITRA - “CHAN 2020” :: TONGA ENY CARION AVOKOA IREO MPILALAO VALON’NY FOSA JUNIORS FC • AORAHA

Nanomboka nanatrika ny fana­za­rantena teny amin’ny kianja Carion ireo mpilalaon’ny Fosa Juiors 
nantsoina handrafitra ny ekipam-pirenena malagasy na ny Barea, omaly. Mpilalao sivy no nantsoina 
mbola tsaboina i Dahery hatramin’izao. Efa naharitra herinandro kosa ny fampi­vondronana ho 
ekipa nasionaly manomana ny lalao miverina amin’i Namibia, amin’ny 19 oktobra any an-toerana 
anatin’ny dingana fifanintsanana amin’ny fiadiana ny tompondakan’i Afrika na ny CHAN 2020. Isan’ny 
tena an’Andriamanarivo Franklin, mpanazatra nasionaly, nandritra ny lalao ara-pirahalahiana 
alahady lasa teo, ny mbola tsy nahatongavan’ izy ireo hatramin’ny nanombohan’ny fanazarantena. 

Nilaza kosa ity teknisianina ity fa “efa tonga tamin’ny fampivondronana izy ireo, omaly antoandro”. 

Feno ny ekipam-pirenena malagasy amin’izao fotoana izao. Ny fanomanana ara-tsaina, hoy izy, 
nanombohana ny fiarahan’ny ekipa. “Mila mahay miaraka ireo ankizy izay vao nampidirina nanomboka 
fano­manana ny lalao mandroso amin’i Namibia sy ireo izay efa teo hatramin’ny nanombohan’ny dingana 
Ilaina ny manamafy ilay fiombonana”, araka ny fanazavan’Andriamanarivo Franklin, mpanazatra 
Barea. 

Mety ho ireo mpilalaon’ny Barea hiatrika ny CHAN 2020 no hifandona ara-pirahalahiana amin’i Maorisy 
mbola ao anatin’ny fanomanana hatrany raha ny nambaran-dRazafimamonjy Jocelyn, tompon’andraikitry 
sera­sera ao amin’ny Federasiona malagasin’ny baolina kitra (FMF). “Mbola tsy ofisialy anefa 
araka ny nambarany. Maro ireo mpilalaon’ ny ekipam-pirenena malagasy hiatrika ny dingana fifanintsanana 
fiadiana ny amboaran’i Afrika (CAN) 2021 no tsy afaka miatrika izany. Nilaza anefa ny mpanazatra 
Barea hiatrika ny CHAN fa “mbola tsy nampandrenesina ny mikasika an’izany izahay fa mifantoka 
amin’io lalao mi­verina amin’i Namibia io”. Hatreto aloha dia mbola tsy voafaritra ny daty hanaovana 
na amin’ny 13 na 15 oktobra 2019. 











Enregistrer mon nom, mon e-mail et mon site web dans le navigateur pour mon prochain commentaire. 



