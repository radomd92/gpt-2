FANAFIHANA – RN 4  : JIOLAHY FITO SARON’NY ZANDARY | NEWSMADA

Par Taratra sur 13/06/2018 

Voasambotry ny zandary ireo jiolahy miisa fito voarohirohy ho tompon’antoka tamin’ny fanakanan-dalana 
amin’ny PK 36, RN 4 ao Besely kaominina Ambalakida, ny herinandro lasa teo. Araka ny fanazavan’ny 
fiara 4×4 iray no niharan’ny fanafihan’ireo jiolahy. Nanapoaka basy ry zalahy tamin’io fotoana 
saingy tsy nisy naninona kosa ireo olona tao anatin’ilay fiara. Nahitana fahasimbana kosa ity 
4×4 niharan’ity fanafihana ity. Voalazan’ny zandary fa miisa 12 lahy ry zalahy no tena tompon’antoka 
fanafihana ity, saingy tafaporitsaka ny naman’ireto fito lahy tratra ireto. Famaky, lefona, 
maranitra, basy poleta iray sy basy vita gasy roa ny tratra tany amin’izy ireo. Niaiky ny heloka 
ry zalahy nandritra ny famotorana nataon’ny zandary. 

Maro ireo fiara mifamezivezy amin’iny RN 4 iharan’ny fanafihan-jiolahy toy izao, saingy nahitam-bokany 
ezaka nataon’ny zandary. 



Les commentaires sont fermées. 

