AMBATOBOENY : FANAFIHAN-DAHALO, OLONA TELO VOATIFITRA, EFATRA LASA TAKALON’AINA – MIDI MADAGASIKARA

Tsy an-tanan-dehibe tsy ambanivohitra fa dia tena mampiakaika ny mponina mihitsy ity resaka tsy 
ity. Any ambanivohitra dia manjaka tanteraka ny asan-dahalo ary mazàna dia miafara amin’ny rà 
foana izany. Toy ny nitranga tany Ambararata, ao any amin’iny distrikan’Ambatoboeny iny, tamin’ity 
ity. Olona telo no voan’ny balan’ireo malaso ka tompon’omby iray no maty tsy tra-drano. Nisy olona 
kosa no lasan’izy ireo natao takalon’aina, ankoatra ireo omby am-polony maro lasan’ireto olon-dratsy 
Manodidina ny efapolo lahy any ireo andian-dahalo ireto, araka ny fampitam-baovao azonay, ary 
nirongo basy avokoa. Tsy nisy resaka sy alaharo alaharo teo fa avy hatrany dia poa-basy tsy nifandrenesana 
nanakoako eran’ny tanana. Izay olona mbola sahy nisedra azy ireo sy nivoaboaka teny ivelany, avy 
dia norarafan’ireto malaso ireto avokoa. Tamin’izany fotoana izany no nahavoatifitra ny tompon’omby 
sy olona roa hafa. Raha ny vaovao azo moa dia navotsotr’ireto andian-dahalo ireto ihany ireo olona 
ireo nataony takalon’aina rehefa tafavoaka ny tanana izy ireo. Efa nampandrenesina moa ireo zandary 
an-toerana ary niroso avy hatrany tamin’ny fanarahan-dia sy fikarohana ireo olon-dratsy ireto 
ireo. 



I am sure this paragraph has touched all the internet viewers, its really really good piece of writing on building up new website. 


















