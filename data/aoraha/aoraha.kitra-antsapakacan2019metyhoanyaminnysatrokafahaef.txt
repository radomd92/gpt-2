KITRA - ANTSAPAKA " CAN 2019" :: METY HO ANY AMIN’NY SATROKA FAHAEFATRA I MADAGASIKARA • AORAHA

Fantatra, omaly, avokoa ireo firenena handray anjara amin’ ny dingan’ny famaranan’ny fiadiana 
amboaran’i Afrika, taranja baolina kitra na ny CAN 2019, hotante­rahina any Ejypta amin’ny 15 
– 13 jolay ho avy izao. Firenena telo no sambany vao handray anjara dia i Madagasikara sy Maoritania 
Burundi. Raha ny vokatra azo sy ny filaharan’ireo firenena afrikanina navoakan’ ny Federasiona 
farany, tamin’ny febro­ary, dia mety any amin’ny satroka fahaefatra no misy antsika. Laharana 
i Madagasikara, manana isa folo, saingy any amin’ny laharana faha-107 no nisy antsika tamin’ny 
farany navoakan’ny Fifa. 

Maro amin’ireo firenena tafita no imbetsaka niatrika ny fifaninanana ary efa nahazo amboara maro. 
i Ejypta, izay in-24 nandray anjara ary efa voahosotra ho tompondaka impito. Toy izany ihany koa 
Ghana, Côte d’Ivoire ary Caméroun. 

I Afrika Atsimo, Bénin, RD Congo, Tanzania ary Zimbaboe no firenena dimy farany nahazo ny tapakila 
alahady lasa teo. Isan’ireo firenena goavana aty Afrika tsy handray anjara amin’ity fifaninanana 
i Gabon misy an’i Pierre-Emerick Aubameyang, i Togo an-dry Emmanuel Adebayor, i Burkina Faso an-dry 
Kouné sy Jonathan Pitroipa ary Zambia tompondaka tamin’ny taona 2002. 









Enregistrer mon nom, mon e-mail et mon site web dans le navigateur pour mon prochain commentaire. 



