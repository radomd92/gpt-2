ANOSY – MAHAMASINA – ANOSIBE : MPANGAROM-PAOSY MAROMARO VOASAMBOTRA – MIDI MADAGASIKARA

Ikoizana amin’ny resaka harom-paosy sy sinto-mahery ny eny amin’iny faritra Anosy sy Mahamasina 
Anosibe iny, indrindra moa fa rehefa andro tsena sy somary be olona. Manoloana izany indrindra 
nisy ny fiaraha-miasan’ny mpitandro filaminana tamin’ny olon-tsotra, araka ny filazan’izy 
ho famongorana ity asa ratsy ity. Mpangarom-paosy maromaro no voasambotry ny mpitandro filaminana 
herinandro lasa teo. Raha ny voalazan’ireto farany dia saika efa fanta-pantatr’ireo olon-dratsy 
fisian’ireo mpitandro filaminana misafo amin’ireo toerana ireo ka mifitsaka sy mifangaro amin’ny 
ry zalahy. Nisy ny fiaraha-miasan’ireo mpitandro filaminana tamin’ny fokontany, ka anisan’izany 
teny Anosibe, izay nahatatrarana an-dry zalahy mpanao sinto-mahery sy mpangarom-paosy ireto. 
olona amin’ny fokontany ireny mantsy no efa mahafantatra tsara azy ireo ka nanamora izay fisamborana 
Ny alahady lasa teo ihany koa dia mpangarom-paosy iray no tratra teo am-panaovana ny asa ratsiny 
tetsy Anosy. Voalazan’ny loharanom-baovao fa misy amin’izy ireny ny tsy ampy taona kanefa efa 
sahady amin’ity asa ratsy ity. Efa samy natolotra ny Fampanoavana avokoa ireo mpangaraom-paosy 
ireo ary nalefa any am-ponja avy hatrany miandry ny fotoam-pitsaràna azy. 



