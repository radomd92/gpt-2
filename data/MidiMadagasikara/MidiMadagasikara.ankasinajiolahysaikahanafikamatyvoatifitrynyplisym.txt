ANKASINA : JIOLAHY SAIKA HANAFIKA, MATY VOATIFITRY NY PÔLISY – MIDI MADAGASIKARA

Jiolahy rain-dahiny iray indray no lavon’ny balan’ny pôlisy ny alin’ny alarobia hifoha alakamisy 
teny Ankasina. Tao ho ao izay dia nalaza ny fisiana andian-jiolahy mirongo sabatra, manafika tranon’olona 
amin’iny faritra 67ha sy ny manodidina iny. Teo anatrehan’izay indrindra no nandrasain’ireo 
filaminana fepetra ny amin’ny fanaovana hazalambo ireto olon-dratsy ireto. Tamin’io alina indrindra 
raha nahazo vaovao ireo pôlisy ny amina fisiana andian’olona mitana sabatra mikasa hanafika tokantrano 
teny amin’iny faritra Ankasina iny, dia tonga avy hatrany teny izy ireo. Indreo eo tokoa, dimy lahy, 
zava-maranitra miendrika sabatra manjelatra teny amin’ny iray tamin’izy ireo, tsy fantatra 
avy aiza, nifanena tamin’izy ireo. Niroso avy hatrany tamin’ny fisavàna ireto andian’olona mampiahiahy 
ireo pôlisy saingy rifatra nitsoaka avy hatrany izy ireo raha vao nahatazana fotsiny ny fiaran’ireo 
filaminana. Raikitra teo ary fifanenjahana ka voasambotra ny iray, ilay nahatazanana sabatra. 
avy hatrany anefa ileio ary saika hampiasa an’ilay fitaovam-piadiana teny an-tanana tamin’ilay 
nisambotra azy. Tsy nisy afa-tsy ny fiarovan-tena tamin’ny tifitra sisa no nataon’ireto farany, 
lavo tamin’izany ilay olon-dratsy. Mbola nisy iray tamin’ireo dimy lahy no azo sambo-belona raha 
kosa ny telo ambiny. Raha ny angom-baovao azo dia fantatra fa teo am-panafihana ilay tokantrano 
izy ireo no namaly sy niantso vonjy ny tompon-trano. Raha mbola teo am-pikonokononana ny handeha 
iny no nifanena tamin’ireo mpitandro filaminana. Tsy mbola nahazo na inona na inona araka izany 
olon-dratsy ireto. Eto dia manentana hatrany ny pôlisy ny amin’ny fanomezam-baovao azy ireo avy 
mahakasika olona na tranga mampiahiahy eny amin’ny fiaraha-monina eny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

