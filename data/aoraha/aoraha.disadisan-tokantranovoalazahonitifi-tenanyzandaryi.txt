DISADISAN-TOKANTRANO :: VOALAZA HO NITIFI-TENA NY ZANDARY IRAY NAMOY NY AINY • AORAHA

Loza mampivarahontsana. Hita faty tao an-tranony ny lehilahy iray, zandary kilasy ambony miasa 
amin’ny tobim-paritra Ampamavoana (Antalaha), tamin’ny alahady 13 janoary lasa teo, tokony 
tamin’ny 7 ora sy sasany maraina. Nidiran’ny bala teo ambadiky ny sofiny. Araka ny voalazan’ny 
ôfisialy avy eo anivon’ny Zandarimaria dia “maty nitifi-tena ity zandary nindaosin’ny fahafatesana ity noho ny olana teo amin’ny fanambadiany”. 

“Maty nitifi-tena tamin’ny basy poleta Mac 50, izay nomena ampiasainy io zandary io. Manan-janaka 
mianadahy izy. Manao ny famotorana izahay, amin’izao fotoana izao, ka ho hita eo ny zava-nisy nahatonga 
hoy ny fanazavana azo avy amin’ny fibaikoana ny Zandarimaria. 



Nalaina tamin’ny fiaramanidina tany Antanambao-Antalaha ny razan’ilay zandary ary noentina 
aty an-drenivohitra, omaly. Ireo fianakaviany sy ireo namany akaiky kosa dia voalaza fa nandeha 
nihazo an’i Toamasina. Noho ny haratsian’ny lalana avy any Antalaha mihazo ny renivohitra no antony 
ireo sambo. 

Fanindroany izao no nisian’ny tranga nahenoana zandary namoy ny ainy, tamin’ity taona ity, raha 
vao ny volana janoary monja no misasaka. Ny voalohany dia namoy ny ainy noho ny iraka nampanaovina 
Maty voatifitry ny jiolahy rehefa nalefa niambina taksiborosy tamin’ny lalam-pirenena faha-4, 
vitsy lasa izay. Tamin’ny taon-dasa kosa, nahatratra am-polony maro ireo zandary maty amperinasa. 
19 tamin’ ireo no lavo teo am-panatanterahana ny asany. 

Milaza ireo tompon’ andraikitra ambony eo anivon’ny fibaikoana ny Zandarimaria fa hisy ny fepetra 
mba hisorohana ny fahafatesana zandary maro toy izany, amin’ity taona 2019 ity. 









Enregistrer mon nom, mon e-mail et mon site web dans le navigateur pour mon prochain commentaire. 



