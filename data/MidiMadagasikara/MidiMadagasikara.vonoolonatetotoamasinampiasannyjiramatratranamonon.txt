VONO OLONA TETO TOAMASINA : MPIASAN’NY JIRAMA TRATRA NAMONO NY SAKAIZANY – MIDI MADAGASIKARA

Tranga mpiseho ny resaka vono olona noho ny halatra, na fanendahana, na fanafihana samihafa, fa 
tranga iray ity dia noho ny resaka fahasarotam-piaro be loatra tamin’ity rangahy mpiasan’ny Jirama 
namonony ny sakaizany. Raha ny fanazavana azo tamin’ny mpitandro ny filaminana misahana ny raharaha 
ny alin’ny alahady no niady izy mivady noho ny resaka fahasarotam-piaron’ilay rangahy ihany. 

Voalazan’ny mpitandro ny filaminana fa samy nisotrosotro izy mivady tamin’io fotoana io ka nodarohan’ilay 
ny sakaizany ka niantsipy avy eny ambony rihana misy ny tranon’izy ireo ka vaky loha raha nitontona 
ambany, satria ny lohany no nandeha aloha. Tahotry ny fitsaram-bahoaka dia tonga ny mpitandro 
filaminana naka sy nisabotra ilay rangahy, ka raha ady tsotra no nihazonana azy tamin’izay dia 
ho vono olona ny raharaha amin’izao, satria maty ny alatsinainy tamin’ny 08 ora maraina teny amin’ny 
Morafeno ilay ramatoa. Hafa noho izany kosa ny hevitry ny fianakavian’ny maty sy ny fokonolona, 
ho azy ireo dia natsipin’ilay rangahy mpiasan’ny Jirama avy eny ambony rihana ilay ramatoa ka izao 
loha nitarika ny fahafatesany izao nandritra ny adin’izy ireo, ka izay no saika nitarika ny fitsaram-bahoaka 
raha tsy tonga ny polisy nisambotra azy. Mbola nahandro ny laokan’izy ireo ny hariva ilay ramatoa 
natsipy avy ambony rihana izao, hoy ny fokonolona sy ny fianakaviany. 

Raha ny fanazavana azo dia sakaizan’ilay rangahy mpiasan’ny Jirama izay niterahany iray ity maty 
fa manana zanaka roa hafa tamin’olon-kafa ilay ramatoa. Efa hitan’ny olona sy mpivarotra ao bazary 
hivarotan’ilay ramatoa izy roa miady lava, izay adin’ny mpisakaiza rehetra, saingy izao vono 
izao no nanaitra ny rehetra. Efa eo am-pelatanan’ny polisy misahana ny heloka be vava ny raharaha 
ka ho hita eo ny tohiny. 




















