BETAINOMBY TOAMASINA : TOVOVAVY 14 TAONA NAOLANA, NOVONOINA ARY NODORANA TAO AN-TRANONY – MIDI MADAGASIKARA

Isan’ny nahatonga ny fahatezeran’ny arsevekan’i Toamasina, Mgr Tsarahazana Désiré, ny fisian’ireo 
vono olona teto Toamasina ny herinandro nivalona iny, koa isan’izany ilay tranga famonoana olona 
tamina tovovavy vao 14 taona nitranga tao Tsarahonenana Toamasina Suburain, ny 11 jona tamin’ny 
ora tolakandro tany ho any. Fantatra anefa izao fa voasambotry ny fokonolona tao amin’ity fokontany 
ihany ilay rangahy nahavanona ity famonoana zazavavy kely sy mbola nandoro azy tao an-tranon’ny 
aman-dreniny ity tamin’izay. Ny fanazavana azo ihany no nahalalana fa rangahy iray fefy amin’izy 
ihany no nahavanona izany, satria efa ela notsiriritiny ity zazavavy kely vao 14 taona ity, ka nohararaotiny 
tsy nahatao an-dreniny tamin’io amin’ny 2 ora ny 11 jona io, nanadalany azy. Teo no niteraka fanolanana 
izao niafara tamin’ny famonoana azy ho faty sy nandorana azy tao an-trano izao. Nandritra ny zava-nitranga 
nisy nahita ity rangahy ity nandevilevy ity zazavavy kely ity, ary ny tsy fahitana azy tampoka taorian’ny 
may raha tsy ny hariva no tsy nahafahany nandà ny zavatra nataony intsony. Raha tsy tonga haingana 
ny mpitandro ny filaminana tamin’izao fahatraran’ny fokonolona azy izao, dia saika ny fitsaram-bahoaka 
nihatra tamin’ity rangahy ity. Ankoatra izany dia fantatra fa resaka fitsiriritana sy resaka 
no nahatonga azy nanao izao heloka be vava izao, satria resaka hofan-trano no olana. Ireto fianakaviana 
trano sy maty anaka ireto mantsy tsy mba ampandoavan’ny tompon-trano hofan-tany. Efa ao Ambalatavoahangy 
ny fitsarana azy ity rangahy ity ankehitriny taorian’ny fiakarany fitsarana… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

