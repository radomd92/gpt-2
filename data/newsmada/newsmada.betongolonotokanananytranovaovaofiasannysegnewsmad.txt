BETONGOLO: NOTOKANANA NY TRANO VAOVAO FIASAN’NY SEG | NEWSMADA

Par Taratra sur 18/01/2019 

Tetibolan’ny zandarimariam-pirenena ho an’ny fananganana fotodrafitrasa sy fampitaovana 
nahafahana nanangana ireo fotodrafitrasa ary nanomezana ireo fitaovana mba hoentina hamorana 
fanatanterahana ny asan’ny zandarimaria, araka ny fanazavana momba ny fahavitan’ny trano vaovao 
fiasan’ny Sekreteram-panjakana miadidy ny zandarimariam-pirenena (Seg) sy ny rantsa-mangaikany 
ny kianja marolafy eny amin’ny Toby Jeneraly Philibert Ramarolahy Betongolo. 

Ankoatra izany, tsy azoazon’ny eo anivon’ny zandary raha mitombina ny fanakambanana ny sehatry 
fiarovam-pirenena eo anivon’ny zandarimaria hiaraka amin’ny minisiteran’ny atitany, raha 
ny firafitry ny governemanta miparitaka amin’ny haino aman-jery. Ny zandary rahateo mahenika 
faritra maro manerana ny Nosy. Koa nangataka ireo zandary mba hijanona ho mahaleo tena ihany ny 
noho ny adidy goavana iantsorohan’izy ireo amin’ny fiarovana ny olona sy ny fananany. 

Nitarika ny lanonana nandritra ny fitokanana, omaly, ny minisitry ny Fiarovam-pirenena, ny Jly 
Béni Xavier sy ny Seg, ny Jly Randrimanarina Jean Christophe notronin’ireo tompon’andraikitra 
eo anivon’ny Foloalindahy malagasy. Tsiahivina fa ny taona 1996 no natsangana ny Seg ka teny Antanimora 
amin’ny CIS ankehitriny no nisy azy hatramin’ny taona 2002. Rehefa rava ny Seg ny taona 2002, natsangana 
ny taona 2009 dia nafindra eny Betongolo. 



Les commentaires sont fermées. 

