MANDOTO  : MIARAMILA LIETNÀ MATY VOATIFITRY NY DAHALO | NEWSMADA

Par Taratra sur 23/11/2016 

Lavon’ny balan’ny dahalo ny miaramila Lietnà iray nandritra ny fifampitifirana teo amin’ny mpitandro 
sy ireo dahalo tao Begoavo Mandoto, omaly. Voalazan’ny loharanom-baovao fa ao anatin’ny hetsika 
fahalemana sy ady amin’ny asan-dahalo ireo mpitandro filaminana nanara-dia ireo dahalo kanjo 
tao anaty vela-pandrik’ireo dahalo. Vokany, voatifitra ilay miaramila Lietnà. Nisy tamin’ireo 
koa no voalaza fa voatifitra, saingy nentin’ireo namany nitsoaka. Fantatra ny volana jolay 2016 
teo no nisy miaramila kaporaly avy ao amin’ny RM 1 Analakely no maty voatifitry ny dahalo tany Mandoto 
koa nandritra ny fanarahan-dia ireo dahalo. 

Santionany amin’ny fahoriana iainan’ireo mpitandro filaminana any amin’ireny faritra mena 
asan-dahalo izany. Firifiry ireo mpitandro filaminana maty am-perinasa mifanandrina amin’ny 
Fotoana izao tokony handraisan’ireo tompon’andraikitra fepetra hentitra fa tsy vitan’ny resaka 
latabatra fotsiny raharaha efa mihatra amin’ny ain’ireo mpitandro filaminana toy izao. 



Les commentaires sont fermées. 

