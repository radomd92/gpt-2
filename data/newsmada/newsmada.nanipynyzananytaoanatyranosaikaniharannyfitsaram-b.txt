NANIPY NY ZANANY TAO ANATY RANO: SAIKA NIHARAN’NY FITSARAM-BAHOAKA ILAY RAMATOA | NEWSMADA

Par Taratra sur 04/02/2020 

Saika nodarohin’ny mponina sy ny mpandalo teny amin’ny faritr’i 67 ha ilay ramatoa ninia nanipy 
zanany tao anatin’ny lakandranon’Andriantany, omaly tamin’ny 9 ora sy 5 minitra, teo akaikin’ny 
paositra. Tezitra tamin’ny fihetsiny ireo mponina ka saika hamono ity ramatoa monina eny Ambodin’Isotry 
raha tsy tonga ara-potoana ireo polisy eny amin’ny boriborintany fahafito. Tsy fantatra, hatreto, 
anton’ny fihetsik’ilay renim-pianakaviana ka nahatonga azy hanao toy izao. Nalefa hohadihadiana 
amin’ny polisy misahana ny zaza tsy ampy taona io ramatoa io sy ny zanany. Fantatra fa lehilahy iray, 
teny an-toerana, no nahita ilay zaza nitsingevana ka nanavotra azy avy hatrany. Velona soa aman-tsara 
zaza taorian’ny famonjena azy. 

Ankoatra izay, vehivavy iray hafa ihany koa ny ninia nanipy ny zanany tao ambany fiara izay nandalo 
amin’iny faritr’Ampasampito sy Avaradoha iny, ataony fakam-bola. Tsy hay hoe inona ny anton’izao 
rehetra izao fa mampametra-panontaniana ihany, efa mivadika biby sa mamosavy ny zanany naterany 
ve? 





Votre adresse email ne sera pas rendue publique 















