TOETR'ANDRO :: VINAVINAINA HIDITRA AN-TANETY ANIO ILAY RIVO-DOZA "BELNA" • AORAHA

Anio no hiditra an-tanety ilay rivo-doza « Belna », araka ny tombantombana avy amin’ny teknisianin’ny 
mpamantatra ny toetr’andro. Tany amin’ny 240 km Avaratra Andrefan’i Nosy Be no nisy ny foibeny, 
hariva. Mahatratra 140 km isan’ ora ny hamafin’ny rivotra entiny, miaraka amin’ny tafiotra 195 km isan’ora. 
Vinavi­naina hiditra an-tanety raham­pitso (ndlr :anio) antoandro any amin’ny faritra Boeny, 
ane­lanelan’i Mitsinjo sy Soalala, ity rivo-doza ity raha ny lalany no arahina « , hoy ny fanazavana 
amin’ny teknisiana. 

Mihatra manomboka androany maraina ny filazana loza miloko mena ho an’ny distrikan’i Mahajanga 
sy II, Mitsinjo sy Soalala ary Miandrivazo sy Besalampy. Tokony handray ny fepetra rehetra mifanaraka 
filazana loza miloko mena ny mponina any amin’ireo faritra ireo. Toy izany ihany koa ireo mponina 
amin’ny distrika mahazo ny fampitandremana miloko mavo, dia ny any Nosy Be, Ambanja, Anala­lava, 
Mampikony, Ambato Boeny hatrany Morafenobe, Miandrivazo sy Antsalova. Tsiahivina fa nitondra 
betsaka tany Avaratry ny Nosy i Belna. Nahitana fiakaran’ny rano, ohatra, ny tany Antsiranana. 

Hahitana orana tandrifin-drahona ny faritra maro manerana ny Nosy anio. Anisan’ ny hahazo izany 
aty afo­voan-tany rehetra. 









Enregistrer mon nom, mon e-mail et mon site web dans le navigateur pour mon prochain commentaire. 



