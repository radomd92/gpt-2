PÔLITIKA : VENDRANA NY VAHOAKA MALAGASY

Sady tsy misaina no tsy mahataka-davitra, manaonao foana ary tsy miraharaha raha tsy ny hohaniana 
ihany. Ireo no ataon’ny ntaolo hoe vendrana. 

Miseho amin’ny endrika maro izany amin’izao vanim-potoana iainantsika izao ka tsy mipetraka 
amin’ny sarambabembahoaka ihany fa hatrany amin’ny manam-pahaizana sy ireo be diplaoma. Ilazana 
olona manaonao foana ny fahavendranana ankehitriny. Teo amin’ny fitenenana andavan’andro aza 
ireo izay manao ny malotony ao anatin’ny kilaotiny no nantsoina hoe ilay vendrana ity. Toa izany 
ireo mpiantsena izay mitoraka ny siramaminy amin’ny alika manaraka azy. Vendram-belona hoy ny 
mahazatra satria manao ny tsy fanao. 

Dia izany no azo isokajiana ny mpanao pôlitika sandoka izay marobe amin’izao fotoana izao. Mpanao 
sandoka no azo iantsoana azy ireny satria manaonao foana tsy araka ny tokony ho izy. Manimba ny tena 
pôlitika izany. 

Tsy ny mpanao pôlitika ihany nefa no vendrana fa ny vahoaka manaraka azy koa no tena vendrana sy adala. 
izao atsanga tsy aman’orana izao dia mandihindihy sy mifaly havanja eny imasom-bahoaka, nefa 
zavatra tenenina azy hita izao fa kobaka am-bava sy lainga rano fotsiny. 

Nahoana moa no lazaina fa vendrana ny vahoaka Malagasy ankehitriny ? 

Omena “tee shirt” iray dia mandihindihy toa ny adala sy mihogahoga eran’ny kianja sy ny làlana anaovana 
Tsy vitan’izany fa omena vola 1000ar ny ankamaroany dia mihinjakinjaka tsy mahalala menatra intsony 
sady mandihy no manao hoe “hôsana, hosôna” ary manao izao fihetsika mamoa-fady isan-karazany 
Misy aza no vola 500 ariary monja no anakaramana olona toa izany any amin’ny faritra hafa. 

Ny tena mampalahelo dia ny mahita ireo olobe na ireo antsoina hoe raiamandreny izay voavidy vola 
Hatramin’ny ampanjaka, ny lonaka, ny tangalamena ary ireo mpitan-kazomanga isan-karazany dia 
volan’ny mpanao pôlitika avokoa. Lasa nivarotra ny hasiny. Tsy hita intsony ilay fahendrena izay 
azy. 

Ny mpanao pôlitika koa dia hita fa tsy mieritreritra raha tsy ny sezany sy ny tombotsoany manokana 
ny voninahiny. Mpamitaka sy mpandainga ary mpanararaotra ny fahantrana mahazo ny vahoaka amin’izao 
izao. Lazaina avokoa izao volana sy masoandro ary kintana izao. Fampanantenana poakaty no omena 
vahoaka. “Hamboariko izao sy izao raha izaho no ho fidianareo ho filoham-pirenena na depiote na 
tanàna”. “Aza matahotra fa minoa fotsiny ihany, hataoko manan-karena ny isan-tokatrano, homeko 
isam-pianakaviana, tsy haka ny eny ampelatananareo aho”. Izany no re tamin’ny fitondran’ingahy 
Marc iny. Dia roboka tokoa ny Malagasy rehetra vendrana nihoby azy. Ankehitriny indray dia hatao 
an’i Miami i Toamasina, efa tonga ao ny vola hanaovana ny fampandrosoana ka maika isika fa tsy afaka 
intsony. Hiady amin’ny dahalo sy ny tsy fandriam-pahalemana ka hampiasa “drone” sy helikoptera, 
dia kobaka ambava fotsiny izany hatramin’izao. 

Amin’izao fifidianana ben’ny tanàna izao dia milaza fa hampandroso ny kaominina misy azy avokoa 
rehetra ireo ka hitondra fampandrosoana haingana. Vola avy aiza ary amin’ny fomba ahoana no hanatanterahana 
amin’izao zavatra iainana’ny firenena izao ? Dia io iaraha-mahita io fa na ny jiro sy rano ao amin’ny 
JIRAMA aza tsy ahitam-bahaolana amin’izao fotoana izao nefa zavatra efa misy sy hatsaraina fotsiny 


Ny mpanao pôlitika tsy milaza ny marina fa mandainga no ataony ary mampanantena ny zavatra tsy ho 
Ny vahoaka Malagasy koa tsy mandinika fa teren’ny fahantrana sy ny tsy fisiana be loatra ka zara 
mahazo akanjo sy vola 500 ariary na 1000 ariary dia mivaro-tena amin’ny mpanao pôlitika. Rehefa 
ny hohanina androany dia faly sy afapo. 

Azo lazaina fa vendrana tokoa ny vahoaka Malagasy ankehitriny satria manaonao foana. Tsy dia fidiny 
nefa izany fa vokatra ny fahantrana ankehitriny. Tsy mieritreritra raha tsy ny hohanina androany 
sisa. Izany nefa dia noho ny mpanao pôlitika izay nitondra nifandimby tamin’ity firenena ity hatramin’izao. 
mpanambola vahiny sy ny mpanjanaka vaovao ny fahendrena nampalaza azy hatramin’izay. Fotoana 
hisainana izao ary tokony hijerena akaiky ny lesoka teo aloha ka mba tsy hifidifidy foana ny olona 
fifidianana izay ho ben’ny tanàna izao. 



