FANGOLOKA PÔLITIKA • AORAHA

Rehefa tena nodinihina ny kisarisary pôlitika ao anatin’ izao fitondrana vaovao izao, dia mbola 
eny ihany ireo fangoloka pôlitika, nahay nanadio tena ka lasa nahazo toerana ambonimbony ao an-dapa. 

Misy ireo olona efa fanta-daza tamina raharaha kolikoly, na fisolokiana sy ny fanodinkodinam-bola 
mbola tafiditra ho tandapa. Misy ihany koa aza no lasa mpanolotsaina manokan’ny Filohan’ny Repoblika 
ka mirehareha ho tsy matimanota. Betsaka amin’ny mpitazana anefa no mahalala ny zava-misy saingy 
afaka miteny sao hifoteran’ny rambony. Angamba, mety ho voafahan-dalitra ny Filohan’ny repoblika, 
mety ihany koa sodokan’ny lainga tsara lahatra ka tsy babon’ny mena miraviravy. 

Ahiana ho mbola io kisarisary io hatrany no hita amin’ny fanendrena izay ho governoran’ny faritra 
vitsy amin’ireo olona maniry ho eo amin’izany toerana izay mantsy no efa nandiso fanantenana ny 
ao aminy saingy mahay miofo sy miova loko ary indrindra mahay misolelaka, ka mitetika ny hahazo 
indray. 

Mila mandinika sy mamakafaka tsara amin’izay olona tokony hiaraha-hiasa ny fitondram-panjakana, 
tsy ho voatondro molotra ho mpanome vahana ny mambotry firenena. Ataovy lalina ny fanadihadiana 
mba mahaiza mihaino ny hafa. Tsy handroso mihitsy ity firenena ity na haingam-pandeha tahaka ny 
aza ny lamasinina, raha mbola misy hatrany ireo singam-bolo mandavo ny vositra, hanimba ny kisarin’ny 
Am-bava homana, am-po mieritra! 









Enregistrer mon nom, mon e-mail et mon site web dans le navigateur pour mon prochain commentaire. 



