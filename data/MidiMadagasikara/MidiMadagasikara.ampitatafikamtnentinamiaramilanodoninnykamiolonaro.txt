AMPITATAFIKA : MÔTÔ NENTINA MIARAMILA NODONIN’NY KAMIÔ, OLONA ROA NARATRA – MIDI MADAGASIKARA

Nisehoana lozam-pifamoivoizana indray teny amin’iny faritra Ampitatafika iny, ny alarobia 
lasa teo. Môtô nentina miaramila niaraka tamin’ny namany no nodonin’ny fiara be iray teny an-toerana, 
ho tamin’ny sivy ora sy sasany alina teo ho eo. Vokany, naratra mafy ireo mpitandro filaminana roa 
Ny iray tamin’izy ireo, dia mbola tsy mahatsiaro tena, raha ny angom-baovao azo. Tetsy andanin’izay 
anefa, dia tsy nijanona velively ilay fiarabe fa mbola nanohy ny diany sy niezaka nandositra ihany. 

Samy handeha hiakandrefana izy ireo, raha ny fampitam-baovao voaray, na ilay kodiaran-droa nentina 
na ilay fiarabe. Rehefa tojo lala-mahitsy anefa ity fiarabe, dia nikasa ny hisongona an’ireo mpitondra 
Teo am-pisongonana mihitsy anefa no nisy fiara nifanena ka niala izany ilay fiarabe ary avy hatrany 
namantana tany amin’ilay môtô. Nianjera vokatr’izay dona nahazo azy izay ireo mpitondra môtô, 
tsy noraharahan’ny mpamilin’ilay kamiao akory. Ny olona sendra nahita no niezaka namonjy azy 
ary nitondra azy haingana tany amin’ny toeram-pitsaboana. Nampandrenesina ihany koa ireo zandary 
jny faritra iny ka tonga nijery ifotony ny zava-nisy. Efa mandeha amin’izao fotoana izao ny fikarohana 
mpamily nahavanon-doza ity. 




















