BARIKADIMY- TOAMASINA : TOVOLAHY IRAY MATY VOATIFITRA, JIOLAHY ROA VOASAMBOTRA | NEWSMADA

Par Taratra sur 13/05/2017 

Nirefodrefotra ny poabasy tao amin’ny kianja fanaovam-baolin’ny Oniversite Barikadimy Toamasina, 
hariva tamin’ny 6 ora sy 30 mn. Maty voatifitry ny jiolahy ny tovolahy iray 25 taona, mpanamboatra 
simba etsy Ambolomadinika raha iny hamonjy fodiana eny Ambalamanasa Toamasina iny izy. Tsy nisy 
fa tifitra variraraka avy hatrany no niantefa teny aminy, araka ny fampitam-baovao voaray avy 
an-toerana. Lasan’ireo jiolahy kosa ny moto Rs nentiny sy ny vola teny aminy. 

Miahiahy ny fianakaviana fa valifaty ny ambadik’ity vonoan’olona feno habibiana ity satria nisy 
ny fifamaliana teo amin’ireo nahavanon-doza sy ilay tovolahy maty voatifitra mialoha izao. Nampandre 
teny amin’ny polisin’ny Fip ny fianakavian’ilay niharam-boina ka tonga teny an-toerana avy hatrany 
ireo. Nosamborin’ny polisy ireo roa lahy ahiahina ho tompon’antoka amin’ity vonoan’olona ity 
mbola misy naman’izy ireo karohina, raha ny tatitra avy amin’ny polisy hatrany. Hita teny an-toerana 
ny fanadihadian’ny polisy ireo vodim-bala nampiasan’ireo jiolahy tamin’ity vonoan’olona ity. 



Les commentaires sont fermées. 

