ANTOHOMADINIKA : RAMATOA BEVOHOKA NODOMINA FIARA, SAIKA AFA-JAZA – MIDI MADAGASIKARA

Renim-pianakaviana iray bevohoka enim-bolana no saika afa-jaza, omaly naraina tokony ho tamin’ny 
ora mahery kely, tetsy Antohamadinika, voadonan’ny fiara. Avy nivavaka ity ramatoa ity niaraka 
vady aman-janany, ka handeha hiantsena alohan’ny hodiana no niampita arabe. Izy no tavela taty 
nisy fiara iray somary nandeha mafy niala lavaka anefa nahadona azy. Nitrosona tao anaty ranom-potaka 
masiso ity renim-pianakaviana ity, hoy ireo nanatri-maso. Mafimafy ihany ny dona nahazo azy, 
saika afa-jaza mihitsy, raha ny fanazavana azo hatrany. Ny zoma naraina teo, tokony ho tamin’ny 
ora sy sasany mahery kely tany ho any, mpianatra iray handeha hody naverina noho ny fampandrenesan’ny 
Analamanga amin’ny fiakaran’ny rano no voadonan’ny fiara ihany koa teo amin’ny fiolahana Antohamadinika. 
teo amin’ny ilam-peny ity mpianatra ity. Raha ny fanazavan’ny manodidina, dia matetika itrangana 
amin’io fihaonan-dàlana io, noho ny fandehanana mafy sy ireo taksibe misongona. 



