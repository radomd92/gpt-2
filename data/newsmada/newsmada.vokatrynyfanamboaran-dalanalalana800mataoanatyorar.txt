VOKATRY NY FANAMBOARAN-DALANA: LALANA 800M ATAO ANATY ORA ROA MAHERY | NEWSMADA

Par Taratra sur 19/09/2019 

Miala ora telo na efatra mialoha ireo mpiasa na mpianatra avy any Ivato na avy any Ambohidratrimo 
asa na fianarana aty an-dRenivohitra noho ny fitohanan’ny fiara maharitra, vokatry ny fanamboaran-dalana 
Ambohibao. 

Aleon’ny olona, araka izany, mandeha an-tongotra rehefa tonga eo Talatamaty mihazo an’Ambohibao 
tsy ho very fotoana be loatra. Eo Ambohibao indray vao mandray taxi-be miakatra aty Antananarivo. 

Isa-maraina, tomefy olona mitanjozotra iny Talatamaty mandalo an’Imerinafovoany iny hatreny 
Maharitra 20 minitra eo ny dia an-tongotra raha mandeha milamina na misy ankizy madinika entina. 

Torak’izany ny manjo ireo olona mody rehefa hariva satria mikatso any anaty fitohanana ny taxi-be 
vitsy sisa ireo tafakatra mitaona olona. Filaharambe, araka izany, ny etsy Vasakaosy ary tonga 
Antanimena ny filaharana na ho an’izay ho any Ivato na ho an’ireo hody any Ambohidratrimo. Miandry 
rariny ny mpandeha. 

Etsy an-daniny, mitaraina ireo mpitondra taxi-be fa tsy mahavita afa-tsy fiverenana indroa ihany, 
ny tontolo andro noho ny fitohanan’ny fiara diso tafahoatra. Mahatsiaro fatiantoka ihany koa 
tompon’ny fiara satria tsy ampy ny vola miditra ary lany solika fotsiny izay azo. Ny sasany aza, 
ny tsy hiasa mihitsy mandra-pahavita ny lalana eo Ambohibao io. 

Soso-kevitra entin’ireo mpandeha sympamily taxi-be ny tokony hamohana ny lalana mandeha amin’ny 
hahafahan’ny fiara mandeha, indrindra ireo mody avy any Antananarivo. Eo koa ny tokony hanamboarana 
lalana amin’ny andro alina mba hampizotra tsara ny fiainam-bahoaka, amin’ny andavanandro. 

Mbola haharitra, hatramin’ny volana oktobra, ny fanamboaran-dalana amin’ireo lalam-pirenena 
raha ny fanazavan’ny tompon’andraikitra. 

Hamaramparana ny asa kosa, amin’ity volana septambra ity, ireo ekipa mpanao lalana ho an’ny eto 
tanànan’Antananarivo sy ny manodidina. Anisan’izany ny eny Soanierana izay ho vita, amin’ny 
ambony io. Torak’izany ny eny Tanjombato sy Itaosyhatrany Andranonahoatra. Voakasik’izany 
ny eny Andravoahangy izay nomarihin’ny tompon’andraikitra manokana fa amin’ny alina no hanaovana 
lalana eny an-toerana. 



Les commentaires sont fermées. 

