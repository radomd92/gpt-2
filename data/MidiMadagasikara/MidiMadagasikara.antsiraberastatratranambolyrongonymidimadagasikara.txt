ANTSIRABE : RASTA TRATRA NAMBOLY RONGONY – MIDI MADAGASIKARA

Raha vao tamin’ny herinandro lasa teo, no nahatrarana rangahy iray teny Antsongo tamin’ity resaka 
rongony ity, dia izao tratra izao indray ny lehilahy iray monina eny Vatofotsy Mahafaly ; izay namboly 
fototra maromaro. 

Loharanom-baovao avy tamina olona tsara sitrapo hatrany no nahalalan’ny polisy, fa misy lehilahy 
rongony eny Vatofotsy Mahafaly Antsirabe. Taorian’ny fangatahana taratasy fahazoan-dalana 
fisavana ny tranony teny amin’ny fitsarana, dia niroso avy hatrany tamin’ny vela-pandrika ny 
ny alatsinainy alina teo. Nasiana polisy niafina niandry ilay trano sao misy mitsoaka na hanafina 
rongony voalaza. Ny talata kosa no niroso tamin’ny fisavana ny polisy.Indreo tokoa fa tratra tao 
trano ny rongony efa maina, ankoatra izay, mbola nahitana menaka rongony tapaky ny litatra ihany 
tao aminy. Azo lazaina fa efa matihanina amin’ny fikarakarana rongony mihitsy ity Rasta ity; izay 
no fahafantaran’ny olona azy eny Mahafaly Vatofotsy eny, hoy ny Kaomisera divizionera Talily 
raha ny fahitana azy.Misy fambolena, fototra am-polony maro tao aminy, nisy ihany koa ny efa maina 
menaka izany hoe mety manodina mihitsy izany i Rasta. Nandà izany rehetra izany anefa ranamana 
fanadihadian’ny polisy raha ny fantatra. Nambarany fa hitsaboany tena amin’ny aretina mahazo 
ireo rongony sy menaka hita tao aminy. Tsy voamarina izany hoy kaomisera, ary voararan’ny lalàna 
ka tsy maintsy hatolotra ny fitsarana i Rasta. 

Notsipihan’ny kaomisera hatrany fa azo inoana izao, fa mety ho maro ny fambolena rongony eto Antsirabe 
ary tsy hikely soroka ny polisy hamongotra azy ireny, satria ireny no fototry ny tsy fandriampahalemana. 




















