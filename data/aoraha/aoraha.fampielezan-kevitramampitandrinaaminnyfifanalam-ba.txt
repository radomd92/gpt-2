FAMPIELEZAN-KEVITRA :: MAMPITANDRINA AMIN’NY FIFANALAM-BARAKA SY FIFANARATSIANA NY HCC • AORAHA

Herinandro aty aorian’ny fiantombohan’ ny fampielezan-kevitra amin’ny fifidianana filoham-pirenena 
faharoa, namoaka fanambaràna ny Fitsarana avo momba ny Lalàm-panorenana na ny HCC. Fampahatsiahivana 
voalazan’ny lalàna fehizoro laharana faha-2017-008 mifehy ny fifidianana sy ny fitsapan-kevi-bahoaka 
ny fampielezan-kevitra no voarakitra ao anatin’ity fanambaràna miendrika fampitandremana 


Tsikaritra ho miha mahazo vahana indray mantsy ny fifandranitana sy ny fifanaratsiana amin’ izao 
fihodinana faharoa izao ka toa manery ny HCC hivoaka amin’ny fahanginany. Araka ny andininy faha-221 ao anatin’io lalàna fehizoro voalaza etsy ambony io, dia mampahatsiahy 
Fitsarana avo momba ny Lalàm-panorenana fa “ny fanalam-baraka na mandritra ny kabary na horakoraka 
ny fampielezan- kevitra, na an-tsoratra na an-tsary sy sary zaraina mandritra ny fampielezan-kevitra 
amin’ny fitaovana hafa sy fanapariahana ara-nomerika dia maha- voasazy handoa onitra roa tapitrisa 
ka hatramin’ny dimy tapitrisa ariary”. 

Mbola ampian’ny andininy faha-222 izany ary nofaritan’ny fanambaran’ny HCC fa “Ny faniratsirana 
na fanaovana tsinontsinona ny andrimpanjakana mandritra ny fampielezan-kevitra dia mahavoasazy 
am-ponja enim-bolana ka hatramin’ny telo taona sy mandoa lamandy roa tapitrisa ka hatramin’ny 
tapitrisa ariary na dia ny iray amin’ireo heloka ireo fotsiny ihany aza”. 

Miantso an’ireo kandidà sy ny mpomba azy mba hanaraka izay voalazan’ny lalàna ny HCC. Voalazan’ny 
faha-57 ao anatin’io lalàna fehizoro io hatrany mantsy, hoy ry zareo etsy Ambohidahy, amin’ny 
maintsy hanajana ny maha iray tsy mivaky ny firenena sy ny Fihavanana malagasy ; ny fitandrovana 
tsy momba ny atsy na ny aroa eo anivon’ny raha-raham-panjakana ; ny tsy fitongilanana eny amin’ny 
sy ny maro tsy voatanisa. 









Enregistrer mon nom, mon e-mail et mon site web dans le navigateur pour mon prochain commentaire. 



