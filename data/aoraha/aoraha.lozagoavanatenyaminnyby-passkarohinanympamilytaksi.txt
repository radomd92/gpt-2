LOZA GOAVANA TENY AMIN’NY BY-PASS :: KAROHINA NY MPAMILY TAKSIBE NAHAFATY OLONA TELO • AORAHA

Tsy hita popoka ary mbola karohin’ny zandary hatramin’ ny omaly tolakandro izay nahazoana ny vaovao 
ny lehilahy iray mpamily nitondra taksibe nitera-doza teny lalana amin’ny By Pass teny Ankazobe 
tamin’ ny harivan’ny zoma lasa teo. Olona telo, mpianaka, sy lehilahy iray nandeha môtô, no namoy 
ainy tamin’io lozam-pifamoivoizana mahatsiravina io. Mpandeha taksibe sivy ambin’ny folo kosa 
naratra. 

Tsy mitsahatra ny miresaka sy manontany ny fianakavian’ity mpamily nahafaty olona ka karohina 
ny mpitandro ny filaminana amin’izao fotoana izao. Tokony ho tamin’ny enina ora sy sasany no nisehoan’ 
loza teny amin’ny By Pass tamin’io zoma io. Voadonan’ny taksibe iray aloha ny môtô « scooter » noentin’ilay 
maty voalohany, sivy amby telopolo taona. 

Na dia efa tsy afa-niala tamin’izany izany aza itsy fiara fitateram-bahoaka dia mbola tafavoaka 
arabe ihany koa. Nivadika sy nahadona olona hafa teo akaiky teo indray ny fiara noentin’ny mpamily, avy eo. Voadona ka maty tamin’ 
ny mpianaka, zaza- vavikely iray, sivy taona, sy ny reniny, telo amby efapolo taona. Voalaza fa 
hiditra tao anaty fiara teo an-tsisin-dalana izy mianaka ireo. 



«Samy maty tsy tra-drano ireo olona telo ireo. Naratra kosa ny ankamaroan’ireo mpandeha taksibe. 
misy atahorana ny ain’izy ireo na dia nisy voadona mafy ihany aza », hoy ny zandary eny Alasora, izay 
ny zava-nisy teny an-toerana. Notaomina tamin’ny fiara nihazo ny hopitaly Joseph Ravoahangy 
(Hjra) ireo rehetra naratra. 

Fantatra fa samy voadona mafy teo amin’ny lohany avy kosa ireo olona telo nindaosin’ny fahafatesana. 
hita tao anaty fiara intsony ny mpamily sy ny mpamily mpanampy, taoriana kelin’ny loza. Ity farany 
tonga nanatona anay, ny sabotsy maraina. Noho ny tahotra hono ny antony nandosirany», hoy ihany 
zandary. Mitohy ny fitadiavana an’ilay mpamily hatramin’ny omaly. 











Enregistrer mon nom, mon e-mail et mon site web dans le navigateur pour mon prochain commentaire. 



