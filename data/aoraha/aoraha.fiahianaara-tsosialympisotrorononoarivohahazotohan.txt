FIAHIANA ARA-TSOSIALY :: MPISOTRO RONONO ARIVO HAHAZO TOHANA ARA-PAHASALAMANA • AORAHA

Mpikambana ao amin’ny Ivon-toeram-pirenena misahana ny fiahiana ara-tsosialy na ny Cnaps miisa 
isan-taona tena sahirana ara-pivelomana no hiantohana ny fahasalaman’izy ireo. Mpiasa efa nisotro 
na niharan-doza am-perin’asa tsy afaka mitsabo tena intsony izy ireo. “Mpiasa tsy miankina nandoa 
ara-dalàna izy ireo.”, hoy i Tsaboto Joslina, tale jeneralin’ny Cnaps mpisolo toerana, nandritra 
fanaovan-tsonia fiaraha-miasa teo aminy sy ny Antoka ho any Fahasalaman’ny Fianakaviana na Afafi 
io tetikasa io. Arivo ariary ny latsakemboka haloan’ny mpikambana isam-bolana ary ny Cnaps no 
ny ambiny. Tolotra maro no horaisin’ ireo mpiasa sy ny fianakaviany, toy ny fiantohana amin’ny 
hopitaly, fitiliana an-tsary, fitsaboana fototra any amin’ny tobim-pahasalamana CSB , ny fandidiana 
fiterahana, sns . “Mbola hiitatra manerana ny Nosy ny tetik’asa fa andrana fotsiny ihany ity hatao 
Antananarivo ity”, hoy hatrany i Tsaboto Joslina. Ankoatra an’ity fifanaovan-tsonia fiaraha-miasa ity kosa dia fantatra omaly ihany koa fa hivoaka 
herinandro ity ny valin’iny fidinana ifotony sy fanentanana ny orinasa hampiditra mpiasa hisitraka 
tolotra omen’ny Cnaps. Voalaza fa an’arivony ireo mpiasa vaovao hisitraka izany ary an-jatony 
orinasa nanoratra ny mpiasa ao aminy anatin’ny fiahiana ara-tsosialy. 









Enregistrer mon nom, mon e-mail et mon site web dans le navigateur pour mon prochain commentaire. 



