AMBALAVAO : ZANDARY ROA NANARAKA FIARA HANATITRA VOLA NARATRAN’NY LOZAM-PIFAMOIVOIZANA – MIDI MADAGASIKARA

Ny alarobia faha-24 febroary tokony ho tamin’ny 8 ora maraina, nisy lozam-pifamoivoizana niseho 
amin’ny toerana antsoina hoe Firariantsoa, tany amin’ny disitirikan’Ambalavoa Fianarantsoa. 
zandary roa nanao “escorte” fiaran’ny banky foibe no naratra. Nitaingina tao anaty fiara 4X4 niala 
ao Fianarantsoa ho any Ihosy izy ireo izao niharan-doza izao. Zandary telo avy ao amin’ny faritra 
no nanao ny iraka. Rehefa teo amin’ilay torana voalaza anefa, nifanena tamina kamioa iray ny fiarany 
ireo ary tsy maintsy nanitsaka ny “frein” tampoka. Avy hatrany dia nihodina teo afovoan’ny lalana 
fiara ary tamin’izany no nampaharatra ireo zandary roa. Raha vao nahafantatra ny loza ny tompon’andraikitra 
nisy ny fiaran’ny BOA Ambalavao nandeha teny an-toerana naka ny vola sy nitondra ireo naratra tany 
hopitaly Fianarantsoa. Voalazan’ny vaovao fa tsy nijanona akory ilay fiarabe nahatonga ny loza 
nitsoaka. Tsy misy mahalala izay momba azy aloha hatramin’izao. Efa misokatra ny fanadihadiana 
ny zandary avy ao amin’ny borigady Ambalavao no manao ny famotorana rehetra. 




















