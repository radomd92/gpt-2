ANDRAVOAHANGY : TOVOLAHY 12 TAONA TRATRA NANGAROM-PAOSY, NIHARAN’NY DAROKY NY FOKONOLONA – MIDI MADAGASIKARA

Faritra efa malaza ratsy amin’ny resaka halatra raha iny faritra Andravoahangy iny, indrindra 
ny andro alarobia. Tovolahy kely tokony ho 12 taona eo no tratran’ny fokonolona nangarom-paosy, 
ho tamin’ny 9 ora maraina teo .Araka ny fomba fanaon’ireo lehiben’ny tsena eny an-toerana dia hetezany 
hety maranitra fotsiny izay tratra mangarom-paosy na mangalatra enta-madinika, na lahy na vavy, 
ankanavaka, saingy toa efa za-dratsy kosa ireto mpangalatra noho ny sazy tsy dia mafy loatra. Tsy 
io fomba io intsony kosa ireto mpivarota sy mponina eny an-toerana fa namely sy nidaroka ity tovolahy 
ity hatrany. Vokany : naratra mafy ity farany ary nivoady ampahibemaso ny tsy hangalatra intsony. 
Tsy hangalatra intsony aho, tsy hangalatra intsony aho », hoy hatrany ny tenin’ity tovolahy kely 
vao 12 taona monja.Toa mazana isaky ny alarobia no ahitana ny tranga toy izao eny amin’iny faritra 
iny. 

FINARITRA.RAKOTO(Stagiaire) 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

