« ACCIDENTS » : OLONA SIVY MATY, AM-POLONY MARO NARATRA MAFY – MIDI MADAGASIKARA

Faran’ny herinandro mainty indray iny nivalona iny. Olona enina be izao no matin’ny lozam-pifamoivoizana 
amin’ireo làlam-pirenena manodidina an’Antananarivo, raha am-polony maro no naratra. 

Ankazobe. Fiara « taxi-brousse » iray no niharan-doza tamin’iny lalam-pirenena faha-4 iny, teo 
tanàna antsoina hoe Andoharano-Ankazobe, ny sabotsy maraina teo. Mpandeha telo tao anatin’ity 
taxi-brousse » ity no maty tsy tra-drano vokatr’izany loza izany. Raha nahatratra teo amin’ny 
mahery teo kosa ireo naratra mafy. Araka ny voalazan’ny mpitandro filaminana dia niala ny làlana 
fiara ity, ary nivarina avy hatrany tany an-kady. Tsy fantatra mazava aloha hatreto ny tena nahatonga 
loza mahatsiravina izao. Efa mandeha ny fanadihadiana ataon’ny zandary 

Maevatanana. Fa mbola iny lalam-pirenena faha-4 iny hatrany. « Taxi-brousse » iray hafa ihany 
marika Sprinter no niala làlana ary nivarina tany an-kady omaly maraina, 30km tsy hiditra an’i 
Vokany, maty tsy tra-drano ilay mpamily, naratra avokoa ireo mpandeha. Raha ny filazan’ireo nanatri-maso 
toa hoe tratran’ny hafanana be loatra ilay mpamily ka tafatory teo am-pamiliana, tsy nahavita 
ilay fiolaham-be, ka dia izao nivarina tany an-kady izao. Misy milaza ihany koa ireo nahita fa toa 
somary nandeha mafy ihany izy ity. 

Antsahadinta – Atsimondrano. « Taxi-brousse Super » iray no nivadibadika ambony ambany teo amin’ny 
antsoina hoe Ambohitsakalava, Alatsinainin’Ambazaha, ny sabotsy hariva lasa teo. Saika nahitana 
avokoa ny olona 30 mahery nentin’ity fiara ity. Tsy tana intsony ny ain’ny olona telo, mpivady sy 
iray tao anatin’ity fiara ity. Araka ny fantatra dia tsy fahatomombanana teo amin’ny lafiny hisatra 
nahatonga izao loza mahatsiravina izao. Taksibrosy nitondra fianakaviana avy namadika izy ity 
niharan-doza ity. Araka ny voalazan’ireo manodidina dia toa hoe somary mamo ny mpamily ary nitsoaka 
eo niaraka tamin’ny mpanampy tamin’ny fotoan’ny loza. Nentina avy hatrany notsaboina teny amin’ny 
avokoa ireo naratra 

Ambatomirahavavy. Fiara tsy mataho-dalana iray no namarana ny làlany tany anaty rano omaly hariva, 
Ambatomirahavavy. Nivadika ambony ambany tao anaty rano ity fiara iray ity. Olona telo no voalaza 
tao anatin’izy io ary samy nosokirina tao anatin’ilay fiara avokoa. Vehivavy iray kosa no namoy 
ainy vokatr’ity loza ity. Tsy fantatra mazava hatreto izay tena antony nahatonga ity loza ity, 
raha ny filazan’ireo mponina teny an-toerana dia somary nandeha mafy ihany ilay fiara. Voalaza 
nisy fifaninana hafainganam-pandeha teny an-toerana tamin’io fotoana io. 

Ambohimandroso. Nisehoana lozam-pifamoivoizana ihany koa tamin’iny làlam-pirenena faha-7 
omaly vao maraim-be. Mpandeha tongotra iray no nofaohin’ny fiara tsy fantatra teo amin’ny PK 86, 
Andafiatsimo. Lehilahy manodidina ny 40 taona teo ho eo ity olona maty tsy tra-drano nodonin’ny 
ity. Efa eny am-pelatanan’ny zandary ny raharaha. 



