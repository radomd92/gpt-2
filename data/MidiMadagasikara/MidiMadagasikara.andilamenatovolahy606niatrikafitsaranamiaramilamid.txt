ANDILAMENA : TOVOLAHY 606 NIATRIKA FITSARANA MIARAMILA – MIDI MADAGASIKARA

Dingana iray lehibe tsy maintsy atrehan’ny tovolahy feno sivy ambin’ny folo 19 ka hatramin’ny 
ambin’ny telopolo (31) taona ny fiatrehana ny fitsarana miaramila. Ny fananana ny karatra maitso 
omena ho fanamarinana ny nahavitana izany dia vavahady hidirana amin’ireo sampan’asam-panjakana 
sy ny fikirakarana taratasy hivoahana ivelan’ny Nosy. Izay ny eo amin’ny fitsarana miaramila 
ny fanompoam-pirenena dia safidy, ka ho an’ireo manana faniriana te hanao ny fanopoam-pirenena 
afaka manantona avy hatrany ny tompon’andraikitra mahakasika an’izany. Ny Distrikan’Andilamena 
nanombohana an’izany fitsarana miaramila izany ny alakamisy faha 1 Aogositra 2019 ary nisy ihany 
ny fanisana ireo zatovolahy feno taona izay ho tanterahina mandritra ny roa volana. 606 no voatsara 
673 no voaisa, nanokatra izany tany an-toerana ny Jeneraly Rasolonirina Roger Talen’ny DSNGR 
Fitalenan’ny Fanompoam-pirenena sy Fiandry. Nifanindran-dalana tamin’io fotoana io ihany 
ny asa sosialy ny fitsaboana maimaim-poana toy ny nify sy ny aty vava, ary ny didi-paotra faobe nataon’ny 
Fiarovam-Pirenena izay notarihin’ny Médecin General Rasamimanana Lysias Tale Jeneralin’ny 
miadidy ny sosialy sy ny fahasamana eo anivon’ny Tafika Malagasy. Tanjona amin’izao hetsika ara-tsosialy 
fanakaikaizan’ny Foloalindahy ny vahoaka mba hanamafisana ny fahatokisan’ny vahoaka azy ireo. 




















