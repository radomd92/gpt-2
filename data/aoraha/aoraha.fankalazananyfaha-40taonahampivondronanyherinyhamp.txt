FANKALAZANA NY FAHA-40 TAONA :: HAMPIVONDRONA NY HERINY HAMPITAMBATRA NY SAMY MALAGASY NY FFKM • AORAHA

“Ho tafatambatra tsara, hiray hina sy hevitra”. Io tenin’ny Soratra masina ao amin’ny Korontianina 
noraisin’ny Fiombonan’ny fiangonana kristi­ana eto Madagasikara (Ffkm) ho teny filamatra hanamarihana 
faha-40 taona nijoroany. 

Mandray roa ny hevitr’io Soratra masina ao anatin’ny Baiboly io. “Ny heviny iray voalohany dia 
fanamafisana ny fampitambarana ireo mpino kristiana ao anatiny sy ny fiangonana. Ny faharoa kosa 
mifono hevitra ho fampiaraisana ny samy Malagasy rehetra”, hoy Randrianantenaina Bien’ Aimé, 
lefitry ny Komity misahana ny fanomama sy fikarakarana ny fankalazana ny faha-40 taonan’ny Ffkm. 

Nampifandraisin’ny Ffkm tamin’ny zava-nisy tao Korinto sy ny zava-misy eto amintsika, amin’izao 
izao, izany lohahevitra izany. “Tamin’izany fotoana izany dia nanjaka tao amin’io tanàna io ny 
sy ny fampizarazarana ny mpiara-monina. Manana adidy sy andraikitra hitondra ny anjara birikiny 
fampiraisana ny samy Malagasy sy ny ady amin’ny kolikoly ny fiangonana amin’izao fotoana izao. 
efa natao hatramin’izay rahateo ny fampihavanam-pirenena”, hoy izy. Tafiditra ao anatin’ny 
Ffkm amin’ny fanamarihana ny faha-40 taonany ny fampitoviana tadin-dokanga sy fomba fijerin’ireo 
mpikambana momba ny raharaham-pirenena. 

Amin’ny 23 aogositra 2019 no hanomboka ny fanamarihana ny faha-40 taona nijoroan’ny Ffkm, amin’ny 
fanompoam- pivavahana lehibe hanasana an’ireo mpitondra fanjakana . Aorian’izany dia hisy ny fanka­lazana 
an’ireo faritany enina eto amintsika. “Amin’ny taona 2020 no ivon’ ny fankalazana. Haharitra 
taona ny fanamarihana ary samy handray anjara avokoa ireo sampana samihafa eo anivon’ny Ffkm. 
ny ady hevitra arahina loa-bary an-dasy amina lohahevitra samihafa. Eo ihany koa fifaninanana 
sy ny hetsika manodidina ny fifam­pitaizana izay efa fanao..”, hoy hatrany Randrianantenaina 


Hofaranana amin’ny zaikaben’ny Ffkm ny fanamarihana an’ity fotoan-dehibe ity. “Tanjona ny mba 
ho iray ihany ny Malagasy rehetra sy hanamafisana ny firaisankinan’ny fiangonana kristiana eto 
araka ny nomarihin’ny filoha lefitr’ity komity ity. Nambarany ihany koa fa: “efa manomboka hita 
izany ao anatin’izao fahombiazana noentin’ny ekipa-pirenena malagasy, Barean’i Madagasikara”, 
amin’ny sehatry ny baolina kitra aty Afrika izao. 











Enregistrer mon nom, mon e-mail et mon site web dans le navigateur pour mon prochain commentaire. 



