FINOANA: HORAISIN’NY DIOSEZIN’ANTSIRABE NY « JMJ MADA 10 » | NEWSMADA

Par Taratra sur 15/10/2018 

Tapaka, nandritra ny famaranana ny « JMJ Mada » andiany fahasivy natao tany Mahajanga teo, fa hotanterahina 
amin’ny diosezin’Antsirabe indray ny « JMJ Mada » andiany faha-10 amin’ny taona 2021. Efa miomana 
fandraisana sahady ireo mpizaika ny diosezy any an-toerana manomboka izao hahatomombana ny fivahiniana 
hatao any. 

Nifarana tamin’ny fomba ofisialy, omaly, ny hetsika “JMJ Mada” andiany faha-9. Natao tao amin’ny 
misiona katolika Belobaka ny lamesa lehibe namaranana ny hetsika. Niavaka ny hafatry ny papa nampivoitra 
tokony hanamafisana hatrany ny firaisankinan’ny tanora sy ny fandalinana ny fivavahana. Lohahevitra 
nandritra ny fankalazana ny voasoratra ao amin’ny LK1: 30: “Aza matahotra ry Maria fa sitrak’Andriamanitra 
Maneho dingana iray amin’ny fanomanana ny Andro eran-tany ho an’ny tanora, homarihina amin’ny 
iraisam-pirenena, hotanterahina any Panama ny volana janoary 2019 ity “JMJ 2018” ity. 

Izany dingana vaovao amin’ny fivahiniana masina hatao izany, mifanojo amin’ ny taona niantsoana 
fivoriambe ara-potoana ny synodan’ny eveka momba ny lohahevitra hoe : «Ny tanora, ny finoana sy 
fiatrehana ny asam-panavahana atao amin’ny antson’Andriamanitra”. 

Mitodika aminareo tanora ny fifantohana, ny vavaka ary ny fandalinana ataon’ny fiangonana mba 
ary indrindra, handraisana ny fanomezana sarobidy izay tsy iza fa ianareo, ho an’Andriamanitra, 
ny eglizy ary ho an’izao tontolo izao”, hoy hatrany ny hafatry ny papa. Araka ny efa fantatrareo, irintsika ity lalana ity hotantanan’ny ohatra sy ny vavaka ataon’ny 
Maria, ilay tovovavy tao Nazareta nofidin’Andriamanitra ho renin’ny Zanany. Miara-dalana amintsika 
ho any amin’ny synoda sy ny “JMJ” any Panama. 

Notokanana, omaly, ihany kosa ny tsangambaton’ny faha-20 taon’ny “JMJ Mada”. Nitsodrano izany 
nonce apostolique, ny monseigneur Paolo Rocco Gualtieri, sy ny fivondronamben’ny eveka eto Madagasikara. 



Les commentaires sont fermées. 

