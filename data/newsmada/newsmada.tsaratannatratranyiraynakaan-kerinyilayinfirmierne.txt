TSARATANÀNA: TRATRA NY IRAY NAKA AN-KERINY ILAY « INFIRMIER » | NEWSMADA

Par Taratra sur 04/02/2019 

Voasambotra tany Vangaindrano, ny zoma lasa teo, ny lehilahy iray, nandray anjara tamin’ny fakana 
ilay « infirmier » tany Manakana Tsaratanàna. Araka ny nambaran’ny zandary, fanomezam-baovao 
amin’ny kaompania Ambatondrazaka ny nahafahan’ny CIE Vangaindrano no nahazoana nisambotra 
io. Nitsoaka tany ity lehilahy ity, ary efa nisy olona nandray azy any an-toerana. “Nohamarinina 
vaovao, hita ilay trano ary noraisim-potsiny izy”, hoy ny zandary. Lehilahy iray hafa ihany koa 
voasambotra, nahiahina ho tafiditra ao anatin’ny raharaha fakana an-keriny. Nalefa any Farafangana 
roa lahy atao famotorana. 

Raha tsiahivina, nampidaraboka ny helikoptera iray nitondra ny lehiben’ny faritra sy ny lehiben’ny 
roa tany an-toerana, ny herinandro teo, ny fanarahan-dia natao tamin’ity fakana an-keriny tany 
ity. Efa nahazo ny fitsaboana sahaza azy ireo dimy mianaka naratra tamin’izany. Efa votsotra ihany 
ilay mpitsabo mpanampy. 

Mbola nisy ihany koa ny fikasana haka an-keriny tany Tsaratanàna, tao amin’ny fokontany Ambalabako, 
1 febroary teo, saingy tsy tanteraka. Valo lahy nirongo basy ny nanafika toeram-pivarotana tamin’izany. 
an-keriny ilay mpivarotra tao. Nanao ny fanenjehana sy ny fanakanana ny zandary avy amin’ny FIGN. 
navotsotr’ireo jiolahy ilay mpivarotra. Tafatsoaka avokoa ireo olon-dratsy na izany aza. 





Les commentaires sont fermées. 

