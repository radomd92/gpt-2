FANATSARANA NY FITATERANA :: AZO HATAO NY MAMANDRIKA TAKSIBOROSY AMIN’NY TRANONKALA • AORAHA

Natao hanala fahasahiranana amin’ireo mpanjifa ny taksiborosy no namoronana ny kajimirindra 
finday mba hahafahana mamandrika toerana iray amin’ny kaoperativam-pitaterana. “Azon’ny mpandeha 
ny mijery hatrany an’ireo fiara mbola afaka mitondra amin’ny fotoana tiany hanaovana famandrihana 
amin’ny daty hiaingany. Ankoatran’izay, afaka misafidy ny toerana tiany hipetrahana mandritra 
dia izy ireo. Aloan’ny mpanjifa amin’ny alalan’ny finday ny saran-dalana ka mitondra fanamarinana 
izy amin’ny andro handehanany”, hoy i Mahasaina Landry , nanganana an’ilay kajimirindra antsoina 
“lemuriia”, omaly. 

Mbola kaoperativa iray ihany anefa no ao anatin’io vondrona io, araka ny fanampim-panazavan’ny 
azy . Efa amperin’asa kosa anefa na mbola vitsy aza ny olona mahalala ny fisiany. “Ny taksiborosy 
eto Antananarivo mitatitra mankany Toamasina ihany aloha no miara-miasa aminay. Hisy kosa ny 
aorian’izay sy ny fisokafana amin’ny kaoperativa sy lalan-jotra hafa” , raha ny voalazan’i Mahasaina 
Mila fahafahana mifandray amin’ny aterineto ny fampiasana an’io kajimirindra io saingy amin’ny 
mora satria tsy mandany fotoana ny fanaovana ny famandrihan-toerana. 

Taorian’ ny fifaninanana natokana ho an’ireo mpanangana orinasa nataon’ny tambazotram-pifandrasana 
no nahafahan’izy ireo nanangana an’ity kajimirindra ity satria nanao fanadihadiana nandritra 
fotoana lava teny amin’ ireo toby fiantsonana misy eto Antananarivo izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



