SAMBAVA : VOLA 9 TAPITRISA ARIARY, LASAN’NY MPANENDAKA – MIDI MADAGASIKARA

Nambaran’ny Kaomisera vonjimaika eto Sambava taminay, fa nendahan’ny mpanendaka ny volan’ny 
iray mpitazona ny vola azo tamin’ny alim-pandihizana ; izay natao tao amin’ny tranom-pokonolona 
ny volana janoary lasa teo iny. Roa lahy ireto mpanendaka volan’olona ireto, hoy izy ka ny iray mpanendaka 
vola ary ny iray mpamily ny moto mpitondra azy ireo mandositra. Teo ivelan’ny tranom-pokonolona 
niandrasan’ilay mpamily moto ny namany iray mijoko ny ramatoa mpitazona ny volan’io alim-pandihizana 
Tamin’ny famotorana azy ireo no niaiken’izy ireto ny heloka bevava vitany sady nanambaran’izy 
fa mpamonjy alim-pandihizana izy roa lahy ary efa tany koa izy ireo tamin’ny alim-pandihizana 
natao tao Ankazomihogo talohan’ny nahatrarana azy ireto. Mpiavy avy any Toliara sady efa nonina 
Fianarantsoa ireo mpanendaka ireo. 




















