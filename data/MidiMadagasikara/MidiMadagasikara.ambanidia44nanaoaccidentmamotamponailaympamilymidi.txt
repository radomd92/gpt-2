AMBANIDIA : “4×4” NANAO « ACCIDENT », MAMO TAMPONA ILAY MPAMILY – MIDI MADAGASIKARA

Lozam-pifamoivoizana hafa indray no niseho tetsy Ambanidia manakaiky ny “hazo tokana” omaly 
manodidina ny tamin’ny 12 ora tany. Fiara tsy mataho-dàlana miloko mainty iray no nifaoka ieo mpivarotra 
rehefa avy nandona andrin-jiro. Tsy vitan’izany anefa, fa mbola nitrongy fiara “V8” miloko volon-davenona 
indray izy avy teo. Ity farany indray dia voatosika tany aloha ka nandona ihany koa fiara iray hafa. 
potika tsy nisy noraisina avokoa ireo entana fiveloman’ireo mpivarotra. Potika tanteraka ihany 
ny lohan’ilay “4×4” mainty ary ireo fiara roa ambiny dia kiaka avokoa. Tsy nisy kosa ny aina nafoy, 
mpandeha an-tongotra iray no naratra mafy. Ankoatra izay, nitohana tanteraka ihany koa ny fifamoivoizana 
amin’iny faritra Miandrarivo Ambanidia iny. Efa tonga teny an-toerana kosa ny teo anivon’ny “Brigade 
Accidents” nanao ny “constat” rehetra. Fantatra araka izany fa noho ny hamamoana diso tafahoatra 
fandehanana mafy nataon’ilay mpamily ilay “4×4” mainty no fototry ny loza. 




















