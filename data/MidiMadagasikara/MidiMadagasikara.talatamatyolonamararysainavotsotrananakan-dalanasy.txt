TALATAMATY : OLONA MARARY SAINA VOTSOTRA, NANAKAN-DALANA SY NITORAKA FIARA – MIDI MADAGASIKARA

Haitarana ny an’ny rehetra nindrana iny lalam-pirenena fahefatra, teo Talatamaty nihazo an’Ambohidratrimo 
ny alakamisy alina lasa teo. Nisy nanakana vatobe sy biriky mantsy ny lalana teo amin’ny toerana 
hoe Bel’air. Izay mbola nikiry nandeha tamin’io dia voatoraka vato sy tapa-biriky avokoa. Maromaro 
ireo lasibatra vokatr’izany, eny fa na hatramin’ny fiaran’ny mpitandro filaminana aza, tonga 
teny an-toerana taorian’ny fampandrenesana natao azy ny mpitandro filaminana. Lehilahy iray 
no nosamborina vokatr’izay, izay tompon’antoka tamin’io « sakan-dalana » sy fitorahana fiara 
Tamin’ny fanazavàna azo no nahafantarana fa olona tsy dia salama saina loatra izy io ary votsotra 
an-dalana, raha nokasaina entina eny amin’ny tobim-pahasalamana. « Efa nosamborinay mialoha 
lehilahy ary notazomina natao andrimaso », hoy ny fanazavana azo avy amin’ny lefitry ny kaomandin’ny 
ny zandary tetsy Talatamaty. « Tamin’izay anefa no hitanay fa olona marary saina ilay izy ka nantsoina 
fianakaviana, hitondra azy ho any amin’ny toby fitaizana olona tsy salama saina eny Anjanamasina 
Nentina fiarakaretsaka ho any an-toerana izy ireo kanefa voalaza fa votsotra teo an-tanan’ireo 
azy indray. Ary dia io niafara tamin’ny fihetsehan’ny tsy fahasalamany io tamin’ny fanakanana 
lalana sy fitorahana fiara. Efa nilamina tamin’io alina io ihany ny toe-draharaha teny an-toerana, 
ny fanazavàna azo. 




















