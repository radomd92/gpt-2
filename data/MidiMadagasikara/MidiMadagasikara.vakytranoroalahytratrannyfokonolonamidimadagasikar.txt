VAKY TRANO : ROA LAHY TRATRAN’NY FOKONOLONA – MIDI MADAGASIKARA

Toerana roa samy hafa no fantatra fa nahatratrarana jiolahy mpamaky trano tamin’ny sabotsy maraina 
teo, samy tany amin’ny 1 ora tany. Ny voalohany teny Ambohipo. Tamin’io ora voalaza io dia hitan’ny 
nisikotra varavarankely ilay mpangalatra. Avy hatrany ndia nitsoka sifile izy. Nivoaka ny olona 
dia tratra ilay mpangalatra. R. Nicolas no narany, 25 taona ary monina eny Ampahateza. Vao voasambotra 
izy dia naterin’ny olona tany amin’ny biraon’ny polisy boriborintany faha-2. Nandeha irery ity 
ity. Rehefa nohadihadiana izy dia fantatra fa tariby kely izay no nentiny namahana ilay varavarankely, 
efa saika nisokatra. 

Ny famakiana trano faharoa dia niseho teny Morarano Ambanidia. Olona roa no nanao izany. Mbola 
varavarankely ihany koa no nosokirin’izy ireo. Rehefa natoa ny fisamborana dia tratra ny iray 
ilay faharoa kosa tafaporitsaka. Akory ny hagagan’ny tompon’ny trano fa kiraro sy finday very 
faha-18 may no hita teny amin’ilay mpamaky trano. Tamin’io andro io, nangalatra finday telo, blouson 
clé USB ity bandy ity. Niaiky ny zavatra nataony izy tamin’ny fanadihadiana azy. 

Omaly ireto olona roa ireto no natolotra ny Fitsarana. 

