TRATRY NY TSINDRY NY JIRAMA : TSY MAINTSY MIVERINA, ANIO, NY JIRO ETO TOAMASINA | NEWSMADA

Par Taratra sur 24/01/2018 

Nitarazoka ny asa! Tsy araka ny fampanantenan’ny tompon’andraikitry ny Jirama ny famerenana 
laoniny ny herinaratra eto Toamasina. Hanamarinana izany, tsy tafaverina araka ny tokony ho izy 
famatsian-jiro, mampitaraina ny mpanjifa. Nampiaka-peo araka izany, ny filoham-pirenena, 
zoma 19 janoary teo, fony izy nandalo taty an-toerana, nanome baiko ampahibemaso fa tsy maintsy 
ny herinaratra ny alarobia 24 janoary (anio). 

Nasiny teny koa mikasika ny resabe mandeha fa misy olona maka vola 5.000 Ar isan-tokantrano. Miparitaka 
anaty tambajotra sosialy rahateo io feo io, lazaina fa ny lehiben’ny faritra ny maniraka ireny 
ireny. 



Nihaona tamin’ny mpanao gazety, araka izany, ny alatsinainy teo, ny lehiben’ny faritra, Talata 
ny tale lefitry (DGA) ny Jirama , Randriamanana Henri ary ny talem-paritra (efa handao tsy ho ela 
toerany). Nilaza ny DGA fa “tsy maintsy tratrarina ny fanambin’ny filoha. Miisa 700 ny andrin-jiro 
eto Toamasina hanoloana ireo simba sy lo”. Nomarihiny fa nahatonga ny fahatapahan’ny herinjiro 
ny fandalovan’ny filoha tao amin’ny hotely Calypso, ny zoma teo, ny tsy fifankazahoana teo amin’ny 
teknisianina. 

Naneho ny hatezerany ny lehiben’ny faritra ka hitory izay olona nanely ilay tsaho tanaty tambajotra 
Nanangana ady tamin’ny mpanao gazety kosa ny talem-paritry ny Jirama, handao ny toerany. 



Les commentaires sont fermées. 

