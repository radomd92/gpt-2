ISOTRY : VOLA IRAY TAPITRISA NO NITIFIRANA OLONA HO FATY – MIDI MADAGASIKARA

Nahoraka eran’ny tambajotra sosialy ny fisian’ny fitifirana teo imasom-bahoaka ; izay nitranga 
Andranomanalina-Isotry, ny zoma lasa teo. Tsy alina akory ny andro, tokony ho tamin’ny fito ora 
ary mbola mifanaretsaka ny mpandeha an-tongotra no nisy tampoka ny tifi-basy sy olona nitsirara 
tany. Maty tsy tra-drano io. Araka ny fanamarinam-baovao dia tovolahy 18 taona izay miasa aman’olona 
Isotry izy io. Mpivarotra « sachet » plastika ny anton’asany ary manampy ny tompon-trano amin’izany 
Fanao isan-kariva ny manatitra ilay ramatoa mpampiasa azy eny akaikin’ny toeram-ponenany. Somary 
alohaloha itsy voalohany ary nanaraka azy avy tato aoriana ilay tovolahy. Nisy vola tany amin’io 
tamin’io fotoana io ary isan’ny asany koa raha araka ny fiheverana azy ny mitazona ny vola sasantsasany, 
hoe efa nomena fahatokisana tanteraka izy eo anivon’ny orinasa izay misy azy. Tamin’io harivan’io 
io anefa, dia nisy telo na efa-dahy izay nifanelanelana ary nanakana tampoka ny làlany. Naka ny 
tamin’ny alàlan’ny endaka sy ny fampihorohoroana tamin’ny basy. Raha noheverina fa nijanona 
amin’ny fahazoana ny vola ny tanjon’ilay fanafihana, raha nihazakazaka hampandre ny mpampiasa 
koa ilay tovolahy ka nitantara ny nanjo azy dia teo amin’izay no nipoaka ny basy. Notifirin’ireo 
avy hatrany teo amin’ny faritry ny kibony. Nivoaka hatrany amin’ny lamosiny ny bala. Manodidina 
iray tapitrisa teo ny vola azon’ireo mpanafika, raha araka ny vaovao nohamarinina. Isan’ny mahavarina 
raharaha ity ny fomba namantaran’ireo olon-dratsy, fa misy vola tany amin’io tovolahy io kanefa 
mba hanalàna ny ahiahin’ny jiolahy no antony nametrahan’ny mpampiasa azy ny vola tany aminy. Midika 
fa misy mpanara-maso tanteraka ny fivezivezen’ny vola ary matanjaka ny jiolahy amin’ny asa fitsikilovana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

