ZOTRA VASAKAOSY-IVATO  : HOFAIZINA MAFY NY MPAMILY TSY REFESI-MANDIDY | NEWSMADA

Par Taratra sur 12/08/2017 

Efa im-betsaka ny fitarainan’ny olona mikasika ny gaboraraky ny taxi-be ao Ivato. Tsy hilefitra 
ny kaominina sy ny kaoperativa hanasazy ireo mpamily miseho ho tsy tan-dalàna manomboka izao. 

Mampitaraina loatra ny mpandeha ny afitsoky ny taxi-be mampitohy an’i Vasakaosy i Ivato iny. Hofaizina, 
izao ny mpamily tsy refesi-mandidy. Hogiazana mandritra ny 10 andro ny taratasy fahazoan-dalana 


Hatrizay, nogiazana ny fiara. Mirenireny afaka mifindra fiara hafa kosa ny mpamily nanao hadalana 
manomboka izao, hivadika ny fepetra. Mampanjaka loatra ny gaboraraka ireo mpamily sy ny mpanampy 
ireo ary mihevitra ny ho tompon’ny lalàna mihitsy aza izy ireo. 

Manomana fampiofanana ho an’ireo mpamily sy ny mpanampy azy koa ny kaominina sy ny kaoperativa 
amin’ny tompon’andraikitra hafa. Hahazo taratasy manokana izy ireny ka horaiketina lisitra 
mpamily nahavita fiofanana. 

Rangory fototry ny afo mampandringa ny fampiharan-dalàna amin’ny fifamoivoizana ihany koa ny 
bokotra sy fanamparam-pahefana ataon’ny tompona fiara fitaterana. Nisongadina izany, araka 
tatitra nataon’ireo kaoperativam-pitaterana ao Ivato ireo tamin’ity herinandro ity. 

Matetika, misetrasetra sy maditra ny mpamilin’ireo begalona sy mpitsara na olona ambony ka mihevi-tena 
tsy azo sazina. Miainga avy hatrany ny tsindry bokotra raha vao iharan’ny sazy ny mpamiliny. 

Mihodina am-pandehanana, tsy tonga any Vasakaosy na any amin’ny Horizon Ivato akory fa hatreo 
na Talatamaty ihany ny ankamaroan’ireo taxi-be. 

Tsy manaja mpandeha ary mahavita manompa ny mpandeha mihitsy ireo mpamily mpanampy ary manao azy 
ho tratry ny aloka. 

Miraviravy tanana sisa ny mpitandro filaminana sy ny fifehezana ny tanàna manoloana izany. “Manomboka 
kosa, tsy hisy intsony ny tombo sy hala fa mitovy avokoa satria samy ambany lalàna”, hoy ireo avy 
kaoperativa sy ny kaominina Ivato izay hifanome tanana amin’ny fampanarahan-dalàna ny fitaterana 
Ivato. 

Miandry fampiharana ny lalàna ny mponina ary miandrandra fanovana amin’ity fitaterana efa ikoizan’ny 
ity. 



Les commentaires sont fermées. 

