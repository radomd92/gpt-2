TENISY AMBONY LATABATRA – “OPEN DE TANA” :: NARODAN’I NICKY SY ROJO NY TOMPON’NY AMBOARA FARANY • AORAHA

Nahazo tompondaka vaovao ny fifaninanana tenisy ambony latabatra, “Open d’Antananarivo” sokajy 
izay notanterahina teny amin’ny kianja mitafon’ny ANS Ampefiloha. Norombahin’i Nicky avy ao 
klioban’ny Aro teny an-tanan’i Anicet avy ao amin’ny Gecko Sport Moramanga, ny anaram-boninahitra 
amin’ny sokajy zazalahy. 

Nandresy tamin’ny seta telo (3 noho 0) ity tompondaka ity tamin’izany ary izy ireo ihany no niatrika 
lalao famaranana tamin’ny andiany teo aloha. Toy izany ihany koa, resin’i Rojo avy any Moramanga, 
seta telo (3 noho 0) ihany koa i Harena avy ao amin’ny klioban’ny Asa Antsahamanitra, tompondakan’ny 
farany. Hitohy amin’ny dingana fahatelo, amin’ny volana febroary ny adin’izy ireo, izay hahafantarana 
atleta hiatrika ny fiofanana any Frantsa. Izy efatra mianadahy, Nicky sy Anicet miampy an’i Rojo 
Harena, no hiady izany. 

Teo amin’ny sokajy lehilahy mifangaro indray dia resin’i Setra Rakotoarisoa (Acacias) tamin’ny 
efatra (3 – 1) i Eric Randrianantoandro na i Tagg (Jovena). Voatanan’i Rondro Rajaonah kosa ny anaram-boninahitra 
amin’ny sokajy vehivavy, rehefa avy nandresy an’i Santatra (Gecko Sport Moramanga), tamin’ny 
efatra (3 – 1) izy. 









Enregistrer mon nom, mon e-mail et mon site web dans le navigateur pour mon prochain commentaire. 



