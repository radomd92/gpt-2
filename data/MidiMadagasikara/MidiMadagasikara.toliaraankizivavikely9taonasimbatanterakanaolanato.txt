TOLIARA : ANKIZIVAVIKELY 9 TAONA SIMBA TANTERAKA NAOLANA TOVOLAHY 24 TAONA – MIDI MADAGASIKARA

Simba tanteraka ilay zazavavikely vao 9 taona monja naolana tovolahy 24 taona, ny sabotsy teo, 
ho tamin’ny 11 ora antoandro tany Toliara. Ny dadatoany izay anadahin-dreniny ihany no nahavita 
an’ity ankizivavikely kamboty ray ity, satria maty notifirin’ny dahalo tany amin’ iny faritra 
iny, telo volana lasa izay ny rainy, ka nifindra monina tao Toliara izy sy ny reniny niaraka tamin’ny 
zokiny roa. Raha ny fanazavana azo dia tsy tao an-trano ny reniny sy ireo anadahiny fa nandeha naka 
tany an-tsaha, ka ilay zaza sy ny dadatoany izay nilaza narary ity farany no nijanona tao an-trano. 
dadatoany tsy mataho-tody ny tsy fisian’olona tao an-trano nanaovany ny filan-dratsiny mamohetra 
ankizivavikely tsy manan-tsiny. Nigogogogo nitomany tsy nety nampanginina ilay zaza voaolana 
vao nahita ny reniny, ka rehefa nofotorana dia nitantara ny zava-nihantra taminy. Nandositra 
ary mbola karohina hatramin’izao ilay mpanolana, izay voalaza fa mpidoroka rongony. 




















