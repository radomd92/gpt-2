FENOARIVOBE SY AMBOHITROMBY  : TAPAKA NY LALANA, TSY TONGA INTSONY NY VATSIN’NY MPIANATRA | NEWSMADA

Par Taratra sur 08/07/2016 

Misedra olana ireo mpianatra avy any amin’ny faritra Bongolava mandranto fianarana ivelan’ny 
niaviany amin’izao fotoana izao. Manana fikambanana ivondronan’ny mpianatra eny amin’ny oniversitem-panjakana 
ny sekoly ambony tsy miankina izy ireo (association JET Avenir de Bongolava). 

Manafatra vatsy avy amin’ny ray aman-dreny any an-toerana ny ankamaroan’izy ireo satria tsy maharaka 
filana ny vatsim-pianarana omen’ny fanjakana. Nanomboka ny taona 2014, tsy azo ampiasaina intsony 
lalana mampitohy ny distrikan’i Fenoarivo sy ny kaominina ambanivohitra Ambohitromby, 120 km 
eo amin’ny renivohitry ny distrika. 

Ny kamiao mivezivezy intelo isan-kerinandro mampitohy an’Ambohitromby sy ny faritra manodidina. 
ao Imerintsiatosika sy Miarinarivo ny kamiao roa ka tokana ihany no tonga aty Antananarivo. 10 
Ar ka hatramin’ny 30 000 Ar ny saran’ny fandefasana entana amin’ny kamiao, hoy ny fanazavan’ny 
fikambanana mpisolo toerana, Randrianarisoa Hery Tiana. 

Ny taksibrosy mampitohy an’i Mahitsy sy Ambohitromby koa tsy misy matetika ary 4×4 tokana no miasa 
60 000 Ar ny saran-dalana. Ny kaoperativa Kofifa niainga avy eo Mahitsy mampiasa fiara valo efa 
tanteraka , hoy ny fanazavany ihany. 

Vokany, tsy tonga aty amin’ny mpianatra intsony ny vatsy ka tsy mahavita fianarana ny 15% amin’ 
ireo. Manaitra ny sain’ny tomponandraikitra noho izany ny mpianatra ao anatin’ny fikambanana 
manohitohina ny fizoran’ny fampianarana io fahatapahan’ny lalana io. 

Niforona ny taona 1991 ny fikambanana ahitana mpikambana 620 miparitaka manerana ny Nosy. Hitsidika 
Tsiroanomandidy ny filoha rahampitso hitokana zavatra ka manantena valiny amin’ny olana ny mpianatra 
fahatongavana any an-toerana. 



Les commentaires sont fermées. 

