VOKATRY NY GREVIN’NY LADOANY : ORINASA MARO HIKATONA, MPIASA ANARIVONY HO VERY ASA | NEWSMADA

Par Taratra sur 30/06/2017 

Miandry ny fitondrana hamaha ny olana! Miantraika any amin’ny aim-pirenena indrindra ny ara-toekarena 
sosialy ny fihenjan’ny tady eo amin’ny fanjakana sy ny sendikan’ny mpiasan’ny fadin-tseranana 
Raha tsy misy ny vahaolana haingana avy any amin’ny fanjakana, hikatona ny orinasa anjatony, mpiasa 
ho very asa vokatr’izany. 

Omaly, hentitra ny tenin’ny mpandraharaha tsy miankina, amin’ny voka-dratsy aterak’izao raharaha 
Nambaran’ny filohan’ny Vondron’ny orinasa afakaba (GEFP), Charles Giblain, fa miankina amin’ny 
akora sy ny fanondranana any ivelany ny fiharian’izy ireo. Mizaka ny sazy koa izy ireo raha tsy tonga 
ny entana aondrana, nefa tsy misy ny mpiara-miombon’antoka hamatsy vola hiantoka izany. Ho an’ny 
Sendikan’ny indostria eto Madagasikara (Sim), Rajaonera Fredy, misy ny vola tokony ho an’ny fanjakana 
tsy hiditra amin’izao raharaha izao. Tsy hisy fanondranan’entana rehefa tsy azo ny akora hamokarana 
any ivelany. Manaitra ny fanjakana izahay satria tandindomin-doza ny raharaha ara-toekarena 
amin’ny firenena, ankehitriny. Manan- danja amin’izany ny lafiny fanafarana sy fanondranana 
any ivelany, nefa tena ao anatin’ny kizo tanteraka izao. “Manodina ny orinasa izahay, koa aleo 
ny andraikiny ny fanjakana mba ahafahany miasa”, hoy ihany izy. 

Mety hikatona afaka 8 andro ny orinasa Ambatovy 

Iankinan’ny fanafarana entana, indrindra anisan’ny voalohany amin’ny fanondranana vokatra 
ivelany ny tetikasa Ambatovy. Nambaran’ny filoha lefiny, Louis-Gosselin, tao anatin’izay herinandro 
mpiasan’ny ladoany izay, fa mahatratra 20-30 tapitrisa dolara ny vokatr’izy ireo tsy lafo tsy 
naondrana any ivelany. Izany hoe, angatahana any amin’ny mpamatsy vola sy ny manana renivola ao 
orinasa ny hanohizana handoavana ny karaman’ny mpiasa sy hihodinan’ny orinasa. Raha mitohy izao 
izao, mety hikatona na hitsahatra noho ny lafiny teknika ny orinasa Ambatovy. Vokany, mpiasa anarivony 
ho very asa. Tsy hanana antoka amin’Ambatovy koa ny mpanjifany any ivelany satria ho raisiny ho 
matotra ny orinasa. Mahatratra 70 ny kaonteneranay misy akora fototra sy kojakoja ilaina amin’ny 
mihitsoka any Toamasina sy eny amin’ny seranan’Ivato. 

Tena ho ratsy ny toe-draharaha satria, manodidina ny 9.000 miliara Ar ny tentimbidin’ny fanafarana 
avy any ivelany ho very anjavony ary 7.000 miliara Ar ny fanondranana entana. Mahatratra 3 tapitrisa 
kosa ny lanjan’ny entana hafarana avy any ivelany tsy afaka hiditra eto Madagasikara. 

Njaka Andriantefiarinesy 

Les commentaires sont fermées. 

