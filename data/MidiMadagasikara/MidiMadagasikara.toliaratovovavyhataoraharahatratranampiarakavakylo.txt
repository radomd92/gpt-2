TOLIARA : TOVOVAVY HATAO RAHARAHA TRATRA NAMPIARAKA, VAKY LOHA VOAVELY TAVOAHANGY – MIDI MADAGASIKARA

Tovovavy iray manodidina ny 25 taona no vaky loha naratra mafy, novelesin’ny fofombadiny tamin’ny 
omaly antoandro, tany Toliara. Raha ny fanazavana azo dia hitan’ity lehilahy olon-tiany nifanoroka 
tamin’ny tovolahy hafa, tamina toeram-pisotroana sy fisakafoanana iray talaky maso tao amin’ny 
Amoron-driaka ity vehivavy mangala-pitia sy ny rafilahiny, raha niditra tao ralehilahy avy niasa 
hividy sigara sy “Eau vive”. Raikitra ny fifamaliana, satria nahatsiaro tena ho voafitaka ilay 
tena tompom-bady fantatry ny fianakavian’ilay tovovavy, ka tezitra ary tsy nahatsindry fo fa 
hatrany dia naka tavoangina labiera teo ambony latabatra ary nikapoka izany tamin’ny fofombadiny. 

Nijininika ny rà, nitsoaka nivoaka haingana kosa nanavotra aina ilay tovolahy mpangala-pitia 
vao nahita ny sakoroka, fa tsy niaro akory an’ilay olon-tiany fofombadin’olona. Raha ny fantatra, 
ny vaovao voaray, dia efa ela no nandre feo fa mampirafy azy sy mampiaraka foana amin’olon-kafa 
sakaizany, nefa tsy nino ity lehilahy fa latsa-pitia loatra. Ny masony mihitsy no nahita ny andro 
io, ka vaky ambatolampy ny nafenina hatrizay, ary rava hatramin’ny raharaham-panambadiana ara-drazan’izy 
saika notanterahina androany asabotsy. 




















