ATLETISMA – ANALAMANGA :: NAHAVITA PAO-DROA I HAJANIRINA SY OLGA • AORAHA

Norombahin’i Hajanirina Andriamparany, atletan’ny Cosfa, tamin’ny faran’ny herinandro lasa 
teny amin’ny kianjan’Alarobia, ny anaram-boninahitra tompondakan’Analamanga teo amin’ny 
10 000 m sy 5 000 m, sokajy lehilahy seniors. Vitany tao anatin’ny fe-potoana 31’51 » ny hazakazaka 
raha 15’33 »1 kosa no nanaovany ny hazakazaka faharoa. 

Toa azy ihany koa, nahavita niakatra ny tendron’Analamanga indroa ihany koa i Olga Razanamalala, 
Taf sady mpikambana ao amin’ny ekipam-pirenena malagasy. Tao anatin’ny fe-potoana 55 »6 no nanaovany 
hazakazaka 400 m, raha 58 »35 kosa ny hazakazaka 400 m misy fefy. Izy rahateo no mbola manana ny maha 
azy eo amin’ireo sedram-pifaninanana ireo eto Madagasikara hatrany amin’ireo nosy aty amin’ny 
Indianina. 

Nahatratra roa ambin’ny folo sy efajato ireo atleta avy tamin’ireo klioba enina ambin’ny folo 
ireo Seksiona efatra (Antananarivo renivohitra, Atsimondrano, Avaradrano ary Ambohidratrimo), 
anjara tamin’ity andiany 2018 ho an’ny fiadiana ny ho tompondakan’Analamanga ity. «Ireo telo 
isaky ny sedram-pifaninanana sy ireo nahavita fe-potoana kely indrindra no hisolo tena an’Analamanga 
fifaninanam-pirenena», hoy i Johnson Rafenomanga, filohan’ny vaomiera teknikan’ny Ligy. 

Hotanterahina eny amin’ny kianjan’Alarobia, amin’ny 22 – 22 jolay ho avy izao ny fifaninanam-pirenena 
tanora, raha herinandro aorian’io kosa no hanaovana ny sokajy rehetra mifangaro. 









Enregistrer mon nom, mon e-mail et mon site web dans le navigateur pour mon prochain commentaire. 



