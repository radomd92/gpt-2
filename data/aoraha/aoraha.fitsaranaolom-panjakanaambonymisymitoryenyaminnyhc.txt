FITSARANA OLOM-PANJAKANA AMBONY :: MISY MITORY ENY AMIN'NY HCJ NY FILOHA TEO ALOHA SY MINISITRA IRAY • AORAHA

Hanomboka hanao ny asany. Fitoriana efatra no voarain’ireo mpikambana eo anivon’ilay Fitsarana 
an’ireo olom-panjakana ambony (HCJ). « Misy Filoham-pirenena teo aloha sy filohana andrimpanjakana 
minisitra, amin’ireo manampahefana ambony nisy nitory ireo », hoy Andriamanankian-drianina 
filoha voalohan’ny Fitsarana Tampony, isan’ireo mandrafitra ny HCJ. 

Fantatra ihany koa fa efa tafapetraka ao amin’ny HCJny fitoriana nataona fikambanana iray an-dRakotoarisoa 
Eric, filohan’ny Fitsarana avo momba ny Lalàm-panorenana. Ny fitoriana ilay olom-panjakana 
iray farany no mbola notazonin’ireo mpikambana ao amin’ny Hcj ho tsiambaratelo ny toerana niandraiketany 
amin’ny firenena. 

Re tsilian-tsofina ihany fa mety ho iray amin’ireo Filoha teo aloha izy io. Nanao fianianana teny 
Fitsarana tampony, tetsy Anosy, ireo mpikambana miisa fito mandrafitra ny HCJ. Nambaran’ny minisitry 
Fitsarana, Harimisa Noro Vololona, fa efa am-perinasa tanteraka io rafi-pitsarana io, amin’izao 
izao. 

Voalohany teo amin’ny tantara 

« Mpikambana manodidina ny roapolo no ao anatin’io fitsarana manokana io, ahitana ny solontena 
ny andrimpanjakana. Nisy ireo voatendry. Ao ireo nosafidian’ireo namany », hoy ny minisitra. 
mitsara manomboka any amin’ny Filohan’ny Repoblika sy ireo filohana andrimpanjakana, ny praiminisitra, 
minisitra amin’izay mety fandikan-dalàna na heloka misy porofo ny HCJ. 

Araka ny fanazavana dia fitoriana tamin’ny fotoana nanatanterahan’ireo olom-panjakana ambony 
ny asany no afaka hitsaran’ny HCJ azy ireo. Niainga tamin’ny foto-kevitra manamarina ny fijoroan’ny 
tan-dalàna eto Madagasikara ny fitsanganan’ity rafi-pitsarana ambony ity. Samy niaiky ireo 
mandrafitra ny HCJ fa sarotra ny lalana nodiavina mialoha izao fijoroan’ny HCJ izao. “Tsy nisy 
nametraka an’io rafitra io hatramin’izay dimampolo taona nitsanganan’ny Repoblika voalohany, 
dia efa voafaritra ao anatin’ny lalàna aza izany”, hoy izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



