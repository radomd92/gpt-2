ANTANIMENA : MANINDRONA RANOM-PANAFODY IREO MPANENDAKA – MIDI MADAGASIKARA

Miova ny fomba fiadian’ireo mpitandro filaminana entina hiadiana amin’ity resaka fanendahana 
amin’ny fitaovam-piadiana dia miova araka izany ihany koa ireo fitaovam-piadiana entin’ireo 
manao ny asa ratsiny. Lava loatra ka mora hita ny sabatra, moa efa mailo ny olona raha vao mitana basy, 
miantso mpitandro filaminana avy hatrany. Hany ka zavatra tsy ampoizina mihitsy indray ankehitriny 
entin’izy ireo : « seringue » misy ranom-panafody. Toy ny nahazo rangahy iray tetsy Antanimena 
alarobia hariva teo. Teo amin’ny telolahy teo ireto olon-dratsy, izay nanaraka ity lehilahy ity 
aoriana. Ny roa avy hatrany dia nibeda mba tsy ahafahany mihetsika moa ny iray nanindrona ranon-javatra 
tao anaty « seringue ». Nalemy tsy nahetsika avy hatrany ity olona lasibatra ka nanararaotra naka 
rehetra zavatra sarobidy tany aminy ireo olon-dratsy, ary niala teo toy ireny olona tsotra ireny. 
dia azo lazaina fa isan’ny be olona aza iny faritra iny, ary efa maro ireo petan-drindrina mampitandrina 
olona ny amin’ny fisian’ireo mpanendaka dia tsy nahasakana azy ireo tsy hanao ny asa ratsiny izany. 
andanin’izay, matetika ny tranga toy izany dia tsy misy mahamarika raha tsy efa tafateny sy miantso 
ilay olona voan’izy ireo. Efa tara loatra anefa… 



Ranom-panafody ilay resaka dia nanao ahoana no niafaran’ilay rangahy sa atao lohateny fotsiny. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

