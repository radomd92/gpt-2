LOZA TAMPOKA :: ZANDARY SY TOVOLAHY MATIN’ NY HERINARATRA TENY AN'ARABE • AORAHA

Niharam-boina teny an-dalana ny zandary iray mitondra ny galona zandary Kilasy faharoa (G2C) 
tany amin’ny araben’Ambohitsilaozana Ambatondrazaka, afak’omaly hariva. Main’ny herinaratra 
tamin’ny tariby mpitondra herinaratra mahery vaika izy ka namoy ny ainy teo ho eo. 

Nindaosin’ny fahafatesana ihany koa ny tovolahy iray, 20 taona, nahakasika ny tariby. Lehilahy 
hafa kosa no naratra mafy niharan’ny fahamaizana tahaka azy roa lahy ireo. 

Nalefan’ny lehibeny namita iraka ny G2C Ramiandrizaina Elisé, miasa ao amin’ny Zandariamaria 
Hanangom-baovao momba ny fikarohana olona ahiahiana tamin’ny halatra narahina fandorana trano 
nandefasana azy tany amin’ny kaominina Ambohitsilaozana. Nandeha môtô niaraka tamina lehilahy 
36 taona, mpitari-dalana, io mpitandro filaminana io. 



Ratsy ny andro, nihamafy ny rivotra tany amin’iny faritran’Ambatondrazaka iny, afak’omaly. 
tamin’izany ilay zandary sy sivily nandeha môtô. “Tapaka ny tariby mpitondra herinaratra mahery 
ka niantefa teny amin’ilay zandary. Main’ny herinaratra izy. Nidaraboka ny môtô. Maty tsy tra-drano 
zandary. Naratra ilay sivily”, hoy ny fampitam-baovao avy amin’ny lehiben’ny zandary, any Alaotra 


Nisy nahita ny loza nahazo an’ireo mpandeha kodiaran-droa. Nikasa hiantso vonjy hampandre ny 
any an-tanàna ny tovolahy iray, 20 taona, rehefa nahita an’ireo niharam-boina kanjo nahitsaka 
tariby teo amin’ny tany. Natolotra ny fianakaviana ny vatana mangatsiakany, taorian’ny fizahana 
mpitsabo. 

“ Hoentina any Vangaindrano ny vatana mangatsiakan’ilay zandary. Efa nisy ny loza tahaka izao, 
taon-dasa, izay nahafatesana mpitondra bisikileta main’ny herinaratra avy tamina tariby, toa 
nahavoa zandary io. Manao fanairana amin’ny tompon’andraikitra mba hijery ireny fitaovana ireny 
ny loza hafa”, hoy ihany ny zandary. 









Enregistrer mon nom, mon e-mail et mon site web dans le navigateur pour mon prochain commentaire. 



