RAMATOA MATY VOADONA TETSY IVANDRY : MBOLA KAROHINA NY MPAMILIN’ILAY ZOTRA 150 – MIDI MADAGASIKARA

Hatreto, araka ny fampitam-baovao azo avy tamin’ny polisim-pirenena, dia mbola tsy hita ilay 
fiara mpitatitra zotra 150, nahafaty olona tetsy Ivandry. 

« Maty tsy tra-drano ilay ramatoa lehibe voadona ary ny mpamilin’ilay fiara nandona kosa dia nirifaratra 
raha vantany vao nahatsikaritra izany (…) Niroso avy hatrany amin’ny fikarohana ity mpamily ity 
pôlisy taorian’izany, araka ny fantatra hatreto dia avy any Ambatolampy ity lehilahy karohina 
» hoy ny fampitam-baovao azo avy amin’ny pôlisy. Raha tsiahivina ny zava-nisy, ny alin’ny alarobia 
teo, tokony ho tamin’ny valo ora latsaka tany ho any dia nitrangana lozam-pifamoivoizana namoizana 
tetsy Ivandry, akaikin’ny « rond point », ampitan’ireo mpivarotra voninkazo. Ramatoabe iray, 
niantsena, an-dalana hamonjy ny tokantranony no voafaokana taxibe mampitohy an’ Analakely sy 
Voalaza fa niampita tampoka ilay ramatoabe, ary tsy hitan’ilay mpamily. Voadona mafy mihitsy 
ary nipitika lavitra ny toerana niampitany. Ilay fiara mpitatitra kosa efa tafavoaka an’ilay 
rond point » vao tafajanona. Maty tsy tra-drano teo moa ity vehivavy lehibe ity, noho ny dona nahazo 


Ho an’ireo mpindrana iny làlana iny, dia mahatsikaritra fa somary maizina izany ny làlana, raha 
mirotsaka ny alina, eny fa na dia eo aza ny hazavan’ireo andrin-jiro. Mazana dia tsy ahitana akory 
olona miampita tampoka, indrindra moa fa hoe efa somary vitsy ny fiara mandalo ary voataratry ny 
fiara hafa mifanena. Na izany na tsy izany anefa, efa mampiaiky volana ny rehetra mihitsy ny ataon’ireo 
sasantsany ao amin’ity zotra iray ity : ny fandehanana mafy, ny fifanenjehana eny an-dalana, fa 
ny fitsoahana andraikitra raha vao mahavoadona fiara na olona. Vao tsy ela akory mantsy izay, teny 
fiara kely iray no nodomina taxibe zotra 150 nifanenjika. Tsy nijanona akory ilay fiara mpitatitra 
mainka nanamafy ny hafainganam-pandehany, nanohy ny diany nandositra mihitsy. Sendran’izay 
tsy vanona, moa etsy andanin’izay, ilay laharana hiantsona ny kaoperativa mipetaka amin’ny fitaratra 
misy rovitra, ka hany herin’ny tompon’ny fiara dia nanamboatra izay simba sisa. Iarahan’ny rehetra 
rahateo ihany koa, ny fahasarotan’ny fikarakarana ny fiantohana eto amintsika. Lany andro amin’ny 
sy fikarakarana antontan-taratasy maro kanefa tsy misy vokany akory. Tsy maintsy mahita hirika 
foana ireo tranom-piantohana sasany. Zary haingona taratasina fiara sy fampiseho amin’ny mpitandro 
sisa hilàna ny taratasim-piantohana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

