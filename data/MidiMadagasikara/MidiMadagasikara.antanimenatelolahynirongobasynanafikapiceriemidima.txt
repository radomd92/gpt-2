ANTANIMENA : TELOLAHY NIRONGO BASY NANAFIKA « ÉPICERIE » – MIDI MADAGASIKARA

Mbola mifanaretsaka ny olona ary feno fiara ihany koa teny amin’ny làlana. Amin’ny fotoana tsy 
hisy asan-jiolahy mihitsy no nitranga izany omaly tetsy Antanimena, ampitan’ny Villa Pradon, 
akaikin’ny biraon’ny HVM. Toerana izay feno mpiambina satria betsaka trano arovana iny kartie 
Saingy tsy nampiahotra ny jiolahy tsy hanatontosa ny asany. Tokony ho tamin’ny folo ora sy fahefany 
no nisy lehilahy mirongo basy ary nanafika toeram-pivarotana enta-majinika. Norahonana tamin’ny 
ireo mpivady izay tompon’ny tsena dia nasaina nanome izay vola rehetra nisy tao. Nasaina nihohoka 
rindrina izy ireo ary avy eo nalaina ny vola tao anatin’ny baoritra. Telo lahy manao akanjo misy 
no tompon’antoka. Tsy nanao saron-tava ireo fa kosa ny “capuchon” no nanakomana ny tava. Samy mitazona 
iray avy izy telo lahy. Ny roa niambina teo amin’ny fidirana ary ny iray kosa no tena niditra an-tsehatra 
fandrobana. Mbola nisy olona nividy zavatra tao amin’ilay toerana tamin’io fotoana io ary io ihany 
dia mbola voaroba vola. Variana ny rehetra, na ny mpitandro ny filaminana aza, raha nandre ny vaovao 
niparitaka afaka fotoana fohy taorian’ny nitrangan’ilay fanafihana. Ny fahasahian’ireo jiolahy 
tena nampitolagaga. Kanefa koa amin’ny lafiny iray dia toa efa mahazatra ny sofina ny fahenoana 
nisy fanafihana mitam-piadiana indray. Ny tsy fisian’izany indray aza no toa ohatry ny hafahafa 
fotoana. Lasa faritra mena araka izany iny toerana iny tato ho ato. Isan’ny nampitahotra ny olona 
fisian’ny jiolahy mitam-basy izay manafika fiara tao anaty fitohanana rehefa harivariva. Izao 
dia efa mivadika amin’ny antoandrobe ny fanafihana. 




















