MAEVATANÀNA : TOERAM-PIVAROTANA 5 VOATAFIKA, LASAN’NY DAHALO NY ENTANA REHETRA SY VOLA 10 TAPITRISA AR – MIDI MADAGASIKARA

Notafihan’ny andian-dahalo nitam-piadiana indray tany Mangabe, distrikan’i Maevatànana, 
Betsiboka, ny alin’ny talata hifoha omaly alatsinainy tokony ho tamin’ny iray ora naraina, ka 
miisa dimy no voaroba, ary lasan’ny dahalo avokoa ny entana rehetra tamin’ireo toeram-pivarotana 
lelavola folo tapitrisa ariary. Raha araka ny tati-baovao voaray, dia nandritra ny adiny roa ireo 
no niliba teo an-tanàna nandraoka entam-barotra sy remby tian’izy ireo. Ary nilaza ireo dahalo 
15 nanafika izay nampihorohoro ny mponina, fa tarika Menalamba hono izy ireo ary matanjaka no sady 
lai-bala. Talohan’ny nandehanan’ireto mpambotry vahoaka, dia naka olona iray avy tamin’ireo 
dimy voatafika ireo mpanani-bohitra nentin’izy ireo natao takalon’aina, mba tsy hahafahan’ny 
filaminana manohitra azy ireo. Rehefa lasa lalana adiny iray mahery miala ny tanàna (tokony ho 
amin’ny 4 ora nahery tany ho any), dia navosotr’ireo dahalo ilay olona nataon’izy ireo takalon’aina. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

