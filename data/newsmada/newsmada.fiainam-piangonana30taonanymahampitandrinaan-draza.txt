FIAINAM-PIANGONANA: 30 TAONA NY MAHA MPITANDRINA AN-DRAZAFINIARIVO FIDISON M. | NEWSMADA

Par Taratra sur 23/07/2018 

Fanamarihana tsotra dia tsotra ny niheverany azy, saingy azo lazaina ho nanetriketrika tokoa 
fankalazana an’Andriamanitra noho ny faha-30 taona maha mpitandrina an-dRazafiniarivo Fidison 
mivady, tetsy amin’ny Fiangonana Tranovato Ambatonakanga, omaly. «… Nefa tsy izaho fa ny fahasoavan’Andriamanitra 
niara-niasa tamiko ». Io tenin’ny Soratra Masina, ao amin’ny I Kor. 15, 10d, io ny nofidin’izy mianakavy 
ity fotoan-dehibe eo amin’ny fiainan’izy ireo ity. Tonga nanotrona sady nizara ny tenin’Andriamanitra 
solontenan’ny foibe FJKM, tamin’ny alalan’Atoa sekretera jeneraly teo aloha, ny mpitandrina 
niaraka amin’ny KMLM, ny Setela,… Nitarika ny fanompoam-pivavahana ny filohan’ny synodam-paritany 
Avaradrano (SPIA 19), ny mpitandrina Rabetokotany Miharilaza, notronin’ny avy ao amin’ny Sefala, 
Fimampi,… Teo koa, mazava loatra, ireo kristianina maro ao amin’ny FJKM Tranovato Ambatonakanga, 
biraom-piangonana, ny fikambanan’ny loholona sy diakona, ny sampana, ny rantsana, ny vaomiera, 
komity, ny fikambanana, sns. “Ho feno fifaliana sy fiadanana anie ny fonareo, ary hamonto sy hanenika 
fiainanareo rehetra ny fitahian’Andriamanitra, Ilay mpamaly soa”, hoy ny mpitandrina Razafiniarivo 
Maxime, raha naneho fisaorana ny rehetra. 



Les commentaires sont fermées. 

