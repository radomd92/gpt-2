AHOANA ILAY RAHARAHAN’IREO DEPIOTE 79?

“Rehefa lokanga tsy ho tendrena dia tsy tokony ho dradradradraina” hoy ny fitenenana Ntaolo Malagasy. 

Nankalazaina tamin’izao fitondrana izao ny mahakasika ny momba ny fanadihadiana ny depiote 79 
voalaza fa nanao kolikoly tamin’ny volana martsa 2018 teny amin’ny toeram-pandraisam-bahiny 
d’Or. Efa eny amin’ny PAC (Pôle anti-corruption) na ny fitsarana manokana momba ny kolikoly ny 
iny. Faly dia faly ny vahoaka Malagasy maro raha vao nandre izany ka niteny hoe izany ka fanjakana! 

Miandry izany mafy ny Malagasy ary mba te hahalala ny vokatr’izany fanadihadiana izany ny olom-pirenena 
toa ny fiandrasana ny vokatra ampahavalon-dalana ny fiadiana ny CAN any Egypta izay hataon’i Barea. 

Ny minisitra ny Fitsarana Jacques Ramanantsoa dia mbola nanamafy fa tsy maintsy mandeha iny raharaha 
iray volana teo ho eo izay tao amin’ny toeram-pandraisam-bahiny Carlton tamin’ilay fanehoana 
tetikady amin’ny ady amin’ny kolikoly antsoina hoe “e.toroka”. 

Hatramin’izao nefa dia mbola tsy misy fiantsoana ireo depiote izay voakasik’ity raharaha ity 
andron’ingahy filoham-pirenena Hery Rajaonarimampianina sy ny praiminisitra Mahafaly Solonandrasana 
Tsy ny depiote ihany anefa no tokony hantsoina fa ny mpanome vola koa. 

Amin’isika miteny izao dia misy amin’ireo depiote ireo no mbola lany indray. Moa ve tsy hitarika 
fanaovana kolikoly ao amin’ny Antenimierampirenena ao koa izy ireo? Sa rehefa nivadika palitao 
nanao IRD (Isika rehetra hiaraka amin’i Rajoelina) dia tsy azo kitihina intsony? 

Raha toa ka tsy misy intsony ny fakana ambavany ireo depiote ireo farafaharatsiny dia fahafaham-baraka 
an’ny fanjakana izany. Ny antony voalahany dia izy ireo no nilaza fa hotsarana iny raharaha iny 
teny nataony izany. Manaraka izay dia tsy hiady amin’ny kolikoly mihitsy izany ity fanjakana ity. 

Raha toa ka tsy misy ny fanatanterahan’ny fanjakana iny raharaha iny dia hotsarain’ny vahoaka 
teny nataony indray izy. 

Ny tsy maty manota dia tsy ireo mpanodinkodina volam-panjakana, na koa ireo izay mpangalatra harem-pirenena 
mpanao kolikoly sy mpamono olona ihany fa ireo izay tompon’andraikitra pôlitika sy mpitondra 
manome vahana ireo olona ireo ary mpanao pôlitika mampahantra ny fireneny. 

Miady mafy amin’ny ady amin’ny kolikoly ny vahoaka sy ny fanjakana Malagasy ankehitriny ka tsy 
ho ekena izay manao izany. Efa naka ny ohatra tamin’ny fanjakana Rwandais ka tsy tokony handalo 
hatao “slogan” fotsiny ny fahatongavan’i Paul Kagame tamin’ny nitsingerenan’ny fetim-pirenena 




