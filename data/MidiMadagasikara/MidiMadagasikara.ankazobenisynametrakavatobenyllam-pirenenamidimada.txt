ANKAZOBE : NISY NAMETRAKA VATOBE NY LÀLAM-PIRENENA – MIDI MADAGASIKARA

Tato ho ato, dia nanjaka ny resaka fanakanan-dàlana eny amin’ireo lalam-pirenena. Raha tamin’iny 
fahefatra iny, dia efa maromaro ihany izay tranga izay. Ny alarobia vao mangiran-dratsy teo, dia 
fa saika nisy olon-dratsy nikasa ny hanantanteraka ny asa ratsiny teo amin’ny PK 135, Andoharano 
fokontany Androva Atsimo. Nahitana vatobe maromaro mantsy teo am-povoan-dalana nisakana ny 
Taxi-brousse iray avy any an-drenivohitr’i Boina hiakatra ny Renivohitra no saika lasibatra 
fotoana io. Soa ihany anefa fa nisy zandary nanaraka tao anatin’ny fiara. Efa mailo rahateo ireto 
raha vao nahita io vato marobe ka nandray ny andraikiny ny amin’izay mety ho fanafihana. Inoana 
hitan’ireo olon-dratsy avy lavitra izany ka tsy sahy nipoitra izy ireo. Niarahan’ireo mpandeha 
sy ireo zandary nanala moa izany sakana izany. Azo lazaina fa afa-doza araka izany ity taxi-brousse 
Tsy toy ilay mpitondra môtô, nosakanana jiolahy tany amin’iny faritra iny, ka nahazoan’izy ireo 
bebe ihany. Eo anatrehan’ireo, dia manentana ny rehetra hatrany ireo mpitandro filaminana ny 
fanomezam-baovao sy mba hahamailo hatrany ireo mpandeha lalam-pirenena. 




















