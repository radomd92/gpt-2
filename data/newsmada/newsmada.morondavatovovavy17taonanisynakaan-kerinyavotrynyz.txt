MORONDAVA : TOVOVAVY 17 TAONA NISY NAKA AN-KERINY, AVOTRY NY ZANDARY | NEWSMADA

Par Taratra sur 18/01/2018 

“Votsotra noho ny paik’ady napetraky ny zandarimariam-pirenena, tao anatin’ny adiny fito monja, 
vehivavy iray 17 taona, nisy naka an-keriny, ny talata teo tamin’ny 11 ora alina tao amin’ny fokontany 
Morondava”, hoy ny zandary. Nanao izany fakana an-keriny izany ny telo lahy nitondra poleta vita 
iray, ary nitondra ilay tovovavy nitsoaka. Niantso ny havan’ilay tovovavy io ireo mpaka an-keriny 
mitaky vola 9.000.000 Ar ho solon’ny ain’io vehivavy io izay manambady vazaha, saingy tsy teo an-toerana 
farany. 

Araka ny fanazavana, tao anatin’ny fitetezana ny « quartier » tamin’ny fisafoana amin’ny alina 
nandrenesan’ireo zandary tamin’ny sefo fokontany ny tranga raha toa ka efa avy nampandre efa elaela 
polisim-pirenena izy io ny mikasika izany. 

“Nanao ny paik’adiny sy nametrapetraka tamin’ny faritra iandraiketany ny komandin’ny kaompania 
nanantona ilay vehivavy izay nenitoan’io nisy naka an-keriny io, iray trano aminy ihany”, hoy 
zandary. 

Tamin’ny fihainoana ny antson’ireo olon-dratsy no nahalalana ny toerana tokotokony ho misy azy 
ka nandefasana zandary maromaro. Tany anaty alan’i Kokondolo Betania io toerana io ka nandritra 
alina no efa nanomboka nanantomotra izany ireo zandary, saingy mbola natao izay nampitarazoka 
fifanakalozana tamin’ny ady varotra mandra-pahazavazava ny andro hahamora ny fisamborana ireo 
ireo. Tamin’ny 6 ora maraina vao nilaza ireo jiolahy ny hanaterana ny vola 2.000.000 Ar. Tsikaritr’ireo 
tamin’ny segondra farany anefa izany fisiana zandary teo izany ka vaky nandositra izy ireo ary 
voatondrany intsony ilay tovovavy. Tsy tratra ireo na nanao izay ho afany tamin’ny fanenjehana 
ireo zandary noho ny fahasarotan’ny atiala sy ny fahafehezan’ireo jiolahy izany. Avotra soa aman-tsara 
ilay vehivavy ary nentina tany amin’ny hopitaly. Mitohy, noho izany, ny fikarohana ireo jiolahy 
an-keriny. 



Les commentaires sont fermées. 

