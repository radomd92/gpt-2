FANAFIHANA MITAM-BASY :: NIHOROHORO IREO TAO AN-TRANO NOTAFIHINA JIOLAHY AM-POLONY • AORAHA

Notafihin’ny andian-dehilahy maromaro ny trano lehibe iray na «villa», teny Volotara Andoharanofotsy, 
alin’ny alatsinainy hifoha omaly talata. Fantatra, araka ny voalazan’ny tompon-trano lasibatra 
fito ambin’ny folo lahy eo ho eo ireo jiolahy, izay sady nisaron-tava no nirongo fitaovam-piadiana. 

Tonga ara-potoana ny mpitandro filaminana avy amin’ny zandarimaria eny Andoharanofotsy. Nieren-doza 
olona tao an-trano. Tsy nisy ihany koa ny entana sy vola voaroba. Nahatratra sy nisambotra olona 
ahiahiana ho voasaringotra amin’ity fanafihana ity ny zandary. Tra-tehaka teny an-toerana ihany 
ny basy mahery vaika roa nampiasian’ireo mpanafika. Fito mianaka, ahitana ny mpivady tompon-trano sy ny zanak’izy ireo miaraka amina ray aman-dreny 
niva­hiny tao an-trano ary ny mpiasa an-trano no tao amin’ity trano lehibe mifefy ity. Misy mpi­ambina 
lahy ny tanàna. Feon’alika nivovo no nanaitra ny raim-pianakaviana, tokony ho tamin’ny sasak’alina. 

«Nitazana teo am-bara­varakely aho. Nisy olona maro­maro mitam-piadiana teo an-tokotany sy 
ny tranonay. Nantsoina avy hatrany ny zandary. Nampa­nenoana ihany koa ny anjomara fanairana 
tao an-trano. Nikoropaka tamin’ izany ireo jiolahy ka niditra tao an-trano nanery namoha ny varavarana 
hidy teo amin’ny efitra nisy anay. Nie­zaka nanakana sy nitady fomba nanohanana ny varavarana 
», hoy ilay raim-pia­nakaviana tompon-trano. 

Voalaza fa sady nitabataba nanompa sy nandrahona ny hamono ny tompon-trano ireo olon-dratsy, 
ny fotoana namakian’izy ireo ny varavarambe. Novonoin’izy ireo ihany koa ny kaontera ka nijanona 
feo fanairana. Tonga teny an-toerana ny zandary nandeha fiara. 

«Mety ho zava-doza no nahazo anay raha tsy tonga ny zandary satria efa voavohan’ ireo jiolahy ilay 
Izahay kosa niafina tao amina efitra iray hafa izay tsy nidiran’ izy ireo akory », hoy kosa ny renim-pianakaviana. 

Nivoaka avy tao amina trano fitoeran’entana ireo mpiambina roa lahy, rehefa tonga ny zandary. 
izy ireo, araka ny fitantaran’ ireo lasibatra hatrany. Nahi­tana basy « pistolet mitrailleur 
iray niaraka tamin’ny bala dimy, izay fampiasan’ny mpitandro filaminana teo amin’ny zoron’ny 
Tavela teo ivelany kosa ny vata fahitalavitra lehibe iray. 

«Ny zandary nanao fisa­foana no nalefa haingana teny an-toerana niaraka tamin’ny lehibeny. Nisy 
iray tratra niafina tao anaty kirihitra teo amin’ny telonjato metatra miala ny trano voatafika. 
basy poleta iray teny aminy. Noentina hatao famotorana ihany koa ireo mpiambina roa lahy », hoy 
ny zandary. 

Nambaran’ny loharanom-baovao iray fa mpiambina manokana ana minisitra iray teo aloha ilay lehilahy 
tao anaty kirihitra. 









Enregistrer mon nom, mon e-mail et mon site web dans le navigateur pour mon prochain commentaire. 



