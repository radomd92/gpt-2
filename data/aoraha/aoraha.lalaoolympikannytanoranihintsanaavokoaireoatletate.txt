LALAO OLYMPIKAN’NY TANORA :: NIHINTSANA AVOKOA IREO ATLETA TELO NIFANINANA VOALOHANY • AORAHA

Tsy misy afa-tsy i Christel Rakotomalala, atleta hifaninana eo amin’ny hazakazaka 400 m, sisa 
mbola hiatrika ny Lalao Olympika ho an’ny tanora, amin’ny alakamisy ho avy izao, amin’ireo solontena 
hiaro ny voninahitr’i Madagasikara any Buenos Aires, Arzantina. Amin’ny alakamisy ho avy izao 
hiakatra kianja ity atleta nasolo an’i Vavara Cléot Aina ity. 

Nihintsana teo amin’ny dingan’ny ampahefa-dalana teo amin’ny sokajy latsaky ny 52 kg i Mireille 
solontenantsika teo amin’ny haiady judo. Lavon’ilay mpikatroka avy any Mongolie, Sosorbaram 
tamin’ny alalan’ny “Ippon”, tao anatin’ny 10 segaondra, teo amin’ny ampahefa-dalana i Mireille, 
nanilihany an’i Charygulyyeva Milana, judokas avy any Turkmenistan, teo amin’ny ampahavalon-dalana. 
amin’ny fiadian-toerana indray dia nandresy an’i Kafufula Sarah avy any RD Congo izy. Tafapetraka 
amin’ny laharana fahafito ny tovovavy, rehefa niady toerana tamin’i Accosta Batte Nahomys (Cuba) 
resin’ity farany. 

Laharana fahadimy kosa no nisy an’i Berthine Ravakiniaina, mpibata fonjamby, nifaninana teo 
sokajy zazavavy latsaky ny 44 kg. Nahabata vesatra 44 kg teo amin’ny “arraché” sy 50 kg teo amin’ny 
jeté” izy. Nahabata 72kg sy 90 kg kosa ilay mpibata fonjamby avy any Venezuela, Echandia Katerine, 
medaly volamena teo amin’io sokajy io. 

Laharana fahenina kosa i José Passeliaz Rajaona, teo amin’ny sokajy latsaky ny 56 kg. Vesatra 85 
teo amin’ny “arraché” sy 110 kg teo amin’ny “épaulé jeté” no voabatany tamin’izany. Mpikatroka 
any Vietnam, Ngo Son Dinh, kosa no voahosotra ho tompondaka teo amin’ity sokajy ity, rehefa nahabata 
114 kg sy 148 kg, teo amin’ireo sedram-pifaninanana ireo. 









Enregistrer mon nom, mon e-mail et mon site web dans le navigateur pour mon prochain commentaire. 



