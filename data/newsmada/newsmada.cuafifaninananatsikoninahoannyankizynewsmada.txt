CUA  : FIFANINANANA TSIKONINA HO AN’NY ANKIZY | NEWSMADA

Par Taratra sur 05/05/2018 

Manomana « Tsikonina 2018” na fifaninanana mahandro sakafo malagasy ho an’ny ankizy ny kaominina 
Renivohitra. Misy ny fanentanana ny ankizy rehetra tsy ankanavaka eo anivonin’ny boriborintany 
mba handray anjara mavitrika amin’izany. 

Efa manomboka ny fisoratana anarana ary hifarana ny faran’ny volana mey 2018 izay atao eny anivon’ny 
misy azy avy na etsy amin’ny Stade Mahamasina rihana voalohany varavarana faha2 ao amin’ny departemanta 
ny kolontsaina sy ny fiainam-piarahamonina. 

Ny ankizy 8 taona ka hatramin’ny 12 taona no afaka mandray anjara. Mamorona vondrona iray misy ankizy 
(lahy sy vavy). 

Hatao ny 6 jona izao ny fifanintsanana ny ao amin’ny boriborintany faharoa sy fahefatra. Hotontosaina 
13 jona ny avy ao amin’ny boriborintany fahadimy sy fahenina ary ny 20 jona ny avy ao amin’ny boriborintany 
sy fahatelo. 

Hatao ny 29 jona kosa ny famaranana ny fifaninanana izay hatao ao Mahamasina. 

Tanjona kendren’ny kaominina Antananarivo Renivohitra amin’ny fanaovana tsikonina ny mba hanomezana 
ny akora vita malagasy sy ny fahandroana malagasy mba tsy ho very ny soatoavina maha Malagasy ary 
ny firaisankina ho an’ny ireo ankizy. Nanomana loka goavana ny kaominina miara-miasa amin’ireo 
ho an’ireo ekipa telo voalohany. 



Les commentaires sont fermées. 

