FIANARANTSOA  : VOASAZY 5 TAONA AN-TRANOMAIZINA ILAY POLISY VAVY NANDORO NY MPIASANY | NEWSMADA

Par Taratra sur 21/04/2017 

Nomelohin’ny fitsarana sazy mihatra dimy taona an-tranomaizina niampy onitra 5 tapitrisa Ar 
polisy vavy nanao herisetra tamin’ny mpiasa an-tranony. Nivoaka omaly ny didim-pitsarana momba 
raharaha ity… 



Nivoaka omaly maraina, araka izany, ny didim-pitsarana nanenjehana ity polisy vavy ity sy ny olona 
tsikombakomba taminy izay nanondraka rano mangotraka sy nanao herisetra tamin’ny tovolahy iray 
hoe Naivo, mpiasa an-tranony, ny volana janoary lasa teo. Tsy afa-bela manoloana ny fitsarana 
mpitandro filaminana ity sy ilay olona niray tendro taminy momba ity fampijaliana sy herisetra 
Raha dimy taona ny an’ilay polisy, roa taona kosa ny an’ilay mpiray tsikombakomba aminy, saingy 
mandoa onitra 5 tapitrisa Ar avy kosa izy ireo. 

Efa nahazo fahafahana vonjimaika ny lehilahy niara-voampanga tamin’ilay polisy vavy momba ity 
herisetra ity. Ny fianakaviamben’ny polisim-pirenena anefa no indray voahoso-potaka amin’ny 
tsy voahevitra nataon’ny hafa toy izao. Tokony hojeren’ny tompon’andraikitra akaiky koa ny fanadihadiana 
mialoha ny handraisana ireny mpitandro filaminana ireny mba hisorohana ny fihetsika mahamenatra 
ity nitranga tao Fianarantsoa ity. Lasa ialokalofan’ny olona tsy mahita asa koa izy ireny ka na 
tsy tokony ho mpitandro filaminana aza voaray rehefa manao lalana ambanin’ny tany na mahafantatra 
ambony sy/na mandoa ekolazy kely miampy ny tsindry bokotra eny am-pandehanana. Misy lesona azo 
momba ny mpiasam-panjakana diso manampatra fahefana ny toy izao. Tsy misy ambonin’ny lalàna na 
na iza fa tsy maintsy ampiharina amin’izay mandika lalàna ny lalàna rehefa misy tsy mety atao. Misy 
ireo mihevitra fa afa-manao izay tiany hatao satria manana olona ambony afaka miaro azy ka manao 
danin’ny kibony hatrany izy. 



Les commentaires sont fermées. 

