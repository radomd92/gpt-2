FISOLOKIANA TAO AMIN’NY SODIREX : VOASAMBOTRA ILAY TENA ATIDOHA – MIDI MADAGASIKARA

Niampy iray indray ny voasambotry ny pôlisy tamin’ilay fisolokiana volabe tao amin’ny orinasa 
tetsy Ankorondrano. « Ny sabotsy maraina, lasa teo, dia nofandrihana tamin’ny alalan’ilay namany 
Analamahitsy i Isaac ka tra-tehaky ny pôlisy avy ao Ankorondrano”, hoy ny fampitam-baovao. Ity 
fahatelo voasambotra ity no nolazain’ireo mpanao fanadihadiana fa isan’ny atidoha nikotrika 
fangalana volabe tamin’ny alalan’ny taratasy sandoka tao amin’ilay orinasa. Raha tsiahivina, 
ho iray volana lasa izay, nisy olona antsoina hoe Isaac, tonga nividy entana tao amin’ilay orinasa, 
mitentina eo amin’ny 70 tapitrisa ariary teo ho eo. Taratasy hosoka no nentin’ity olona nampiasaina 
fotoana izay, niaraka tamina kaontin’olon-kafa. Fotoana fohy taorian’izay dia niverina tao 
orinasa ny teratany karana iray sy malagasy, nividy entana nitovy tamin’itsy voalohany, ary mbola 
ny fanaon’ity voalohany ihany. Noraisim-potsiny izy roalahy ireto, izay efa tena mpisoloky gaigilahy, 
ireo tratra ny sabotsy io ilay namany hafa. Omaly no natolotra ny Fampanoavana izy ireo, raha ny 
hatrany. 





