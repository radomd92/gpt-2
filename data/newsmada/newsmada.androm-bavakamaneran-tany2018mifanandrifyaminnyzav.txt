“ANDROM-BAVAKA MANERAN-TANY 2018”  : MIFANANDRIFY AMIN’NY ZAVA-MISY ETO AMIN’NY FIRENENA | NEWSMADA

Par Taratra sur 05/05/2018 

Hotanterahina ny alahadin’ny Pentekosta 20 mey 2018 ho avy izao amin’ny 2 ora sy sasany ao Antsahamanitra 
Androm-bavaka maneran-tany na ny Global day of prayer (GDOP) eto Madagasikara. Mikarakara izany 
Fikambanana mampiely Baiboly malagasy (FMBM) sy ny Fikambanan’ny mpiara-mamaky ny Baiboly (FMMB), 
amin’ireo fiangonana sy fikambanana kristianina maro samihafa. 

Iombonan’ny firenena maherin’ny 240 manerana izao tontolo izao io fotoana io, hivavaka ho an’ny 
araka ny voalazan’ny Soratra Masina : “Raha ny oloko izay nantsoina amin’ny anarako ho avy hanetry 
ka hivavaka sy hitady ny tavako ary hiala amin’ny ratsy fanaony, dia hihaino any an-danitra Aho 
hamela ny helony ary hahasitrana ny taniny ” ( 2 Tantara 7.14). 

Mifanandrify indrindra amin’ny zava-misy eto amin’ny firenena io fotoana io ka hanaingana ny 
tsirairay hivavaka ho fanasitranana ny tany. Samy tompon’andraikitra amin’ny fahapotehana 
amin’ny tontolo misy azy ny tsirairay, koa entanina mba hiverina amin’ny fampanjakana ny fahamarinana 
ny fandriampahalemana eo amin’ny misy azy : fanabeazana, fahasalamana, toekarena, tontolo iainana, 
… Nomen’Andriamanitra io « Androm-bavaka maneran-tany » io hisarihana ny rehetra hiaina ireo 
voizin’ny Soratra Masina, hanantenantsika fanasitranana marina ho an’ny firenena. 

Mampiavaka io fotoana io amin’ity taona ity ny fandraisan’anjaran’ny tanora amin’ny alalan’ny 
flashmob », vavaka am-pandehanana hatao ny 5 sy 19 mey 2018. Toerana telo samihafa ny fiaingana: 
Andohalo, Ampasika, ary eo Mahamasina ny fahatongavana. 



Les commentaires sont fermées. 

