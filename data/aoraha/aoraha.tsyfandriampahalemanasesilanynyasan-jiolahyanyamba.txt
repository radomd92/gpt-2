TSY FANDRIAMPAHALEMANA :: SESILANY NY ASAN-JIOLAHY ANY AMBANO • AORAHA

Miha mahazo vahana ny tsy fandriampahalemana amin’iny kaominina ambanivohitra Ambano, distrikan’Antsirabe 
iny ka anaovan’ireo tompon’andraikitra any an-toerana antso avo amin’ireo tompon’andraikitra 
Ankoatra ny hala-botry sy ny fanendahana manjaka amin’iny lalana mampitohy an’Antsirabe amin’Ambano 
dia tranga iray isan’ny nampivarahontsana ny mponina any an-toerana ny fahitana fatin-dehilahy 
fantatra, tamin’ny talata lasa teo. 

Raim-pianakaviana, manodidina ny efapolo taona, manam-bady aman-janaka enina mianadahy, no 
namono. Raha ny vinavinan’ireo mponina any an-toerana dia novonoina tany amin’ny toeran-kafa 
nialoha ny nametrahana ny fatiny teo aminà kirihitra iray tao amin’ny fokontany Tsarafara. Olona 
nandalo no nahita ny razana. Nandritra ny fizahana nataon’ny mpitsabo sy ny zandary no nahitana dian’antsy tamin’ny lohany 
ny saokany. Voalaza ho efa saika tapaka noho ny fandidiana azy ihany koa ny sofin’ity raim-pianakaviana 
ao amin’ ny fokontanin’Ambano ity. 

Tranga mampandry tsy lavo loha ny mponina any an-toerana ihany koa ny fisian’ny “rainizavona”. 
andro vitsy nialoha an’iry nahitana fatin-dehilahy tao Tsarafara iry no nahaverezana omby vositra 
amin’io fokontany io. Toy ny efa mpiseho matetika dia tsy mahare ny amoahan’ireo olon-dratsy ny 
hatrany ny tompony. Niroso tamin’ny fikarohana ny tompony sy ireo vatan-dehilahy. Ora vitsy dia 
tamin’ny toerana iray tsy dia lavitra ny tanàna ny fatin’ilay omby saingy efa banga ny ampahany 
tamin’ireo hena. Nisehoan’ity fomba fangalarana omby avadika ho hena ity ihany koa ny tao Andranomanelatra, 
mifanila vodirindrina amin’Ambano, nandritra iny faran’ny herinandro lasa teo iny. Vokatry 
fahavitsian’ny omby amidy any an-tsena dia nisondro-bidy izay tsy izy ka tafakatra ho 15 000 ariary 
kilaon’ny henan’omby. 









Enregistrer mon nom, mon e-mail et mon site web dans le navigateur pour mon prochain commentaire. 



