AKON'NY SAVORIVORY :: NOSOLOINA AVOKOA IREO POLISY AM-PERINASA ANY MAROANTSETRA • AORAHA

Araka ny vaovao voaray dia nafindra toerana avokoa ny polisy miasa any Maroantsetra, taorian’ny 
niteraka fahafa­tesana olona sy fahamaizana trano maro tany an-toerana, tamin’ny faran’ny herinandro 
teo. 

Polisy hafa no nalefa hiasa any Maroantsetra, amin’izao fotoana izao. «Tsy sazy akory ny fanalana 
ireo fa fandaminana anatiny mba tsy hiitaran’ny raharaha. Efa misokatra ihany koa ny fanadihadiana 
sy ny fampiharana avy hatrany ny fitsipi-pifehezana eo anivon’ny Polisim-pirenena ho an’ireo 
tany Maroantsetra ireo», hoy ny fanambaràna nataon’ny eo anivon’ny minisiteran’ny Filaminam-bahoaka. 

Tsiahivina fa hatezeran’ny olona tamin’ny fahafa­tesan’ny tovolahy iray, 19 taona, voatazona 
amin’ny fonjakelin’ny polisy no nahatonga ny fihetsike­tsehana tany Maroantsetra, tamin’ny 
lasa teo. Nihoa-pefy ny andian’olona tonga maro nanoloana ny biraon’ny Kaomisaria tany an-toerana. 
nitifitra ny polisy ka nahafaty tovolahy iray. Nihamafy ny hatezerana. Nodoran’ireo andian’olona 
tranon’ny polisy tao an-tanàna. 

Roa amby roapolo ny trano may ka ana polisy avokoa ny sivy ambin’ny folo amin’izany. Voalazan’ny 
anivon’ny minisiteran’ny Filaminam-bahoaka fa tsy maintsy hoenjehina ireo rehetra nandika 
tamin’ity raharaha ity. Ny Fitsarana no hitarika ny fanadihadiana rehetra mifandray amin’izany. 









Enregistrer mon nom, mon e-mail et mon site web dans le navigateur pour mon prochain commentaire. 



