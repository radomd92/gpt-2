ALIN’NY FARAN’NY TAONA :: LEHILAHY MAMO TELO NANAO FANAMIANA MIARAMILA VOASAMBOTRA • AORAHA

Naratra ny iray tamin’ ireo lehilahy telo voalaza fa mamo sady nanao fanamiana miaramila tsy nahazoana 
izay voasambotry ny Zandarimaria tany Antsiranana, tamin’ny alin’ny 31 desambra lasa teo. Hatolotra 
Fitsarana anio izy telo lahy ireo. 

Ankoatra izay dia voalazan’ny tarehimarika avy amin’ny Zandarimaria fa nisy trangana halatr’omby 
nahaverezana omby miisa efatra, lozam-pifamoivoizana miisa telo naharatrana olona enina tato 
Faritan’Antananarivo tamin’ny alin’ny faran’ny taona teo iny. 

Niavaka tany amin’ny faritra ny fikasan’ny jiolahy hanao fanafihana nitranga tamin’ny lalam-pirenena 
tany Camp Robin. Feno vato teo amin’ny arabe vantany vao nandalo ireo taksiborosy. Nisy anefa ireo 
niaro ireo fiara mpitatitra nanao andiany ka tsy nisy sahy nipoitra ireo mpanakan-dalana. Afaka 
ny diany ireo fiara rehefa noesorin’ireo zandary ireo vato teo amin’ny lalana. 









Enregistrer mon nom, mon e-mail et mon site web dans le navigateur pour mon prochain commentaire. 



