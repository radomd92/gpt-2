ONIVERSITEN’I MAHAJANGA – TORA-BATO, VELY KIBAY: NIFAMONO NY MPIANATRA, 20 NARATRA, IRAY TENA VOA MAFY | NEWSMADA

Par Taratra sur 02/10/2018 

Nisy ny vaky loha, voadaroka kibay, naratra voatora-bato… 20 eo ho eo no nandalo notsaboina tao 
hopitaly. Iray kosa no fantatra fa voa mafy. Ireo no vokatry ny fifandonan’ny samy mpianatra tao 
oniversiten’i Mahajanga, ny alin’ny asabotsy hifoha ny alahady teo. 

Raikitra ny ady saritaka teo amin’ny samy mpianatra tany amin’ny Oniversite Ambondrona Mahajanga, 
asabotsy hifoha alahady teo. Mpianatra 20 no nentina teny amin’ny sampana vonjy aina tao amin’ny 
Androva, tamin’ny 3 ora maraina tany. Voalaza fa tao amin’ny Campus oniversite no niady ireo mpianatra 
avy amin’ny faritra roa samy hafa. 

Araka ny fanazavana ihany, lanonana roa no natao tany an-toerana, ny asabotsy hariva. Fandraisana 
vaovao avy any Mahajanga sy avy any Befandriana Avaratra. Nivoaka ny Campus ny mpianatra vitsivitsy 
ho tamin’ny 12 ora alina, hitady zava-pisotro, raha ny fanazavan’ny mpianatra iray, anisan’ny 
avy amin’ny fikambanan’ny mpianatra avy any Befandriana na SEBAUM. 

Notafihan’ny mpianatra avy amin’ny toeran-kafa izy ireo, ary voatora-bato sy novelesina kibay. 
nahatsiaro tena ity farany raha tsy efa teny amin’ny hopitaly, vaky ny lohany, rovitra ny sofiny. 
namany no nitondra azy teny amin’ny CSB Tanambao Sotema, izay vao nafindra teny Androva. Milaza 
tsy nahafantatra izay zava-niseho izy ireo taorian’izay. Tamin’ny fotoana nahatongavan’ireo 
amin’ny hopitaly Androva , efa nisy mpianatra hafa naratra, vaky loha sy nivonto tarehy. 

Fantatra fa nifanafika ireo samy mpianatra raha vao nahita ny namany naratra. Tora-bato sy vely 
no nifanaovan’ireo mpianatra tao anaty haizina, anatin’ny faritry ny oniversite. 



Nidina tao amin’ny oniversite Ambondrona ny filohan’ny oniversiten’i Mahajanga, ny Profesora 
Andrianony Emmanuel, nijery ny zava-nitranga. Nilaza izy fa vokatry ny tsy fanarahan-dalàna 
fihoaram-pefy nataon’ny mpianatra no nahatonga ny korontana. “Hatramin’ny 6 ora hariva ny fahazoan-dalana 
fety, nomen’ny tompon’andraikitra azy ireo, saingy nitohy mandra-maraina izany”, hoy ny fanazavana. 
lalàna ny manao hetsika amin’ny alina eny amin’ny Campus, hitandrovana ny filaminana, tamin’ny 
ny olan’ny oniversite farany, talohan’izao. Nanambara ny talen’ny kabinetra eo anivon’ny oniversite 
ny fandoavana ny lany rehetra tamin’ireo mpianatra naratra tao amin’ny vonjy aina ihany no noraisin’ny 
an-tanana. Misokatra ny fanadihadiana momba ity raharaha ity. 



Les commentaires sont fermées. 

