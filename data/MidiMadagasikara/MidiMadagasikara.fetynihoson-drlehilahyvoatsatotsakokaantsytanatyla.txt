FETY NIHOSON-DRÀ : LEHILAHY  VOATSATOTSAKOKA ANTSY TANATY LANONAM-PANAMBADIANA – MIDI MADAGASIKARA

Raha lanonana no nokasain’ireo fianakaviana natrehana tao Miandrarivo, Tsiroanomandidy, vono 
kosa namarana izany. Tovolahy iray mantsy no hita faty tao anaty rà mandriaka. Feno dian’antsy 
vatany ary voakapa famaky ny lohany. Ny talata alina lasa teo no nitragan’izany tao amin’io tanàna 
etsy ambony io, tao anaty lanonam-panambadiana iray tao an-toerana. Olona sendra nivoaka no nahita 
razana ary nampandre ny rehetra. Nantsoina ihany koa ny zandary tao anatin’izany seho mampihoron-koditra 
Tamin’izany no nahafantarana, fa dian’antsy maromaro no niantefa teny amin’ny tongony, ny lamosiny 
ny fony. Diana famaky kosa no nanasaraka ny karan-dohany sy teo amin’ny orony. Raha ny fantatra, 
isan’ireo olona namonjy ity lanonana ity io tovolahy io, saingy tsy fantatra teo ho no eo kosa ny 
azy. Niroso avy hatrany anefa teo ny fanadihadiana ka voalaza, fa hoe jiolahy rain-dahiny fantatry 
rehetra teo an-tanàna tamin’ny asa ratsiny ity lehilahy ity. Efa nosamborina ihany koa izy, efa-taona 
izay, saingy tafaporitsaka niaraka tamin’ny rojovy teny an-tanany ary dia izao hita faty izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

