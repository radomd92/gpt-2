AMBOHITSOA : MIVERINA TSIKELIKELY NY FILAMINANA NOHO FIVEZIVEZEN’NY FIP – MIDI MADAGASIKARA

Velon-tsiky tato ho ato ny mponina eny amin’ny faritr’Ambohitsoa, toerana nitrangan’ny heloka 
namoizana ny ain’ny andriambavilanitra maromaro. Ny anton’izany dia ny fahitàna pôlisy mivezivezy 
mipetraka mihitsy aza amin’ny toerana be olona, na andro izany na alina. Rehefa nohamarinina dia 
pôlisy avy eo anivon’ny “Force d’Intervention de la Police” (FIP) izay manana ny tobiny etsy Antanimora, 
miandraikitra ny filaminana amin’iny faritra iny. Miverina tsikelikely ny filaminana vokatr’izany 
nihorohoro tanteraka ny mponina teo aloha kely teo noho ny afitsok’ireo olon-dratsy mamono amin’ny 
“bois rond” sy ny malao. Ny vehivavy no tena tsy nilamin-tsaina satria nisesy ny olona voaolana 
novonoina ho faty nony avy eo, rehefa vita ny filan-datsy. Tao ny namoy ny ainy ary nisy ihany koa 
mba avotra ihany. Ny tranga farany dia ilay ramatoa handeha hiasa vao maraina, nandalo teo Ivanja, 
nototaina hazo ny lohany. Mba avotra ihany izy rehefa sendra ny mpiasan’ny fahitalavitra izay 
hiasa vao maraina ihany koa. Ireo no nitondra azy teny amin’ny hopitaly mba ho fanavotana ny ainy. 
ny filaminana eny Ambohitsoa, Morarano, Ivanja noho ny fisian’ny pôlisy mivezivezy sy mitsikilo. 
izany aza anefa, mbola andrasana hanao ny asany mafimafy hatrany ireo miandraikitra ny fanadihadiana 
ireo heloka bevava voalaza etsy ambony, tranga izay nisesy sy namoizana ain’olona maro. 




















