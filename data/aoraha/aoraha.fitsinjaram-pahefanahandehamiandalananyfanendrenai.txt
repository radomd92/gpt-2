FITSINJARAM-PAHEFANA :: HANDEHA MIANDALANA NY FANENDRENA IREO GOVERNORA • AORAHA

Tsy mbola ho ato ho ato ny fanendren’ny Filohan’ny Repoblika, Rajoelina Andry, an’ireo governora 
iraika ambin’ny folo ambiny. Voa­laza fa mbola miteraka olana amin’izany ny fanasarahana ny faritra 
Fitovinany. 

Mila fifampidinihana maharitra izany raha ny fantatra ary hiankinan’ny famari­tana ny isan’ireo 
ho roa amby roapolo na ho telo amby roapolo. Antony izay tokony mety hisian’ny fanalavam-potoana 
fametrahana amin’ ny toerany ireto governora fanampiny ireto. 

Na izany aza nambaran’ ny Filoham-pirenena fa: “tsy maintsy voatendry hatramin’ny faran’ity 
2019 ity ireto governora ireto”. Notsindriany ihany koa fa fanendrena vonjimaika ihany aloha 
tanterahina ka tsy maintsy mbola hisy ny fifidianana an’ireo governora aorian’ny fifidianana 
tanàna. 











Enregistrer mon nom, mon e-mail et mon site web dans le navigateur pour mon prochain commentaire. 



