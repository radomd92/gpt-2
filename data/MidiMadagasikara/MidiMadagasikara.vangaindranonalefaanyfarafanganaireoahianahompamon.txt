VANGAINDRANO : NALEFA ANY FARAFANGANA IREO AHIANA HO MPAMONO OLONA – MIDI MADAGASIKARA

Olona enina voarohirohy amin’ny raharaha vono olona niseho tao Vangaindrano no tazonina vonjimaika 
Farafangana mandram-pahavita ny famotorana azy ireo. Noraisina izao fepetra izao, araka ny fanazavan’ny 
zandary any an-toerana, mba ialana ny mety hisian’ny fitsaram-bahoaka toy izay efa niseho tamin’ny 
maro teto amin’ny Nosy. Zava-doza tokoa mantsy ny hitazonana ireto olona ireto. Ahiahiana ho izy 
no tompon’antoka tamin’ny nahafaty ilay Ramatoa hita faty efa nosavoritahan’ny alika tao anaty 
ny Alarobia lasa teo tao amin’ny tanàna atao hoe Ampasy. Araka ny vaovao, novonoina tamin’ny fomba 
habibiana ity Ramatoa ity. Nofatorana izy ary tsy teo intsony toy ny notapahana tamin’ny zava-maranitra 
nonony ilany. Tany amin’ireto olona enina ireto no niantefan’ny ahiahy noho ity Ramatoa nilaza 
hametraka fitoriana an’ireto olona noho ny resaka vaki-trano andro vitsy nialoha ny nahafaty 
izao. Nisy namaky ny tranon’ity Ramatoa ity ka ireto olona ireto izay havany ihany ny sasany no ahiahiany 
nahavita izany. Tsy vitan’izay fa araka ny fizahana dia heverina fa efa tamin’ny Alatsinainy mialoha 
nahitana ny razana no nahafaty ity vehivavy ity. Ny marainan’io Alatsinainy io anefa, nisy nahita 
vao maraina be ireto olona enina ireto. Fivoahana maraina izay tsy fantatra mazava ny antony ka 
no nanamafy ny ahiahy. Andrasana noho izany ny fivoaran’ity raharaha ity. 




















