ANOSIBE : « BAUME RELAX » HOSOKA AN’ARIVONY SARONA, OLONA EFATRA VOASAMBOTRA – MIDI MADAGASIKARA

Isan’ny mbola mahazo vahana eto amintsika ity resaka entana hosoka, nalain-tahaka amin’ny tena 
miparitaka eny an-tsena ity. Mbola vitsy anefa ireo sahy mijoro manohitra izany ary mitondra raharaha 
anivon’ireo mpitandro filaminana. Toy ny zava-nitranga teny Tsenan’Anosibe ny herinandro lasa 


Orinasa iray no tonga nitairana teny anivon’ny pôlisy ny mahakasika ny fiparitahana entana hosoka 
endrika sy mitovy tanteraka amin’ny « baume relax » kanefa tsy izy eny amin’ity tsena iray eto an-drenivohitra 
Tsara marihana tokoa mantsy fa manana sampan-draharaha iray ny eo anivon’ny pôlisim-pirenena 
amin’ny entana halan-tahaka, hosoka sy tsy izy. Nidina avy hatrany teny an-toerana ireto pôlisy 
ka nisy fivarotana efatra no nahitàna ireto menaka mafana tsy tena izy ireto. « Marika famantarana 
taratasy napetaka no hita tamin’ireo fonosana » hoy ny fampitam-baovao. Nogiazana avokoa ireto 
baume relax » sandoka ireto izay nahatratra teo amin’ny 983 isa teo. Natomboka avy hatrany teo ho 
eo ihany koa ny fanadihadiana ka fantatra fa nisy olona efatra no nosamborina, izay samy mpivarotra 
sandoka avokoa araka ny vaovao voaray. Voalaza kosa fa tsy mbola amin’ireo olona voasambora ireo 
tena atidoha amin’ity resaka fisandohana entana ity. 

Isan’ny dingana lehibe amin’ny ady atao amin’ny hosoka tokoa ity nitranga teny Anosibe ity. Ny 
rehetra dia mba hitohy amin’ireo entana hafa fampiasa andavanandro, miparitaka eny an-tsena 





















