ANALANJIROFO : HAMOKATRA HORONANTSARY HO FAHATSIAROVANA NY TARIKA MIAREMA – MIDI MADAGASIKARA

Isan’ireo tarika nanana ny lazany teto amintsika ny tarika “Miarema” avy ao Analajirofo, satria 
tao avokoa no nivoaka ireo kalaza tamin’ny mozika Kaiamba Toamasina tamin’izany, ny Taona 70. 
ny tarika Dede Fenerivo, ny tarika Jean Freddy, ireo naman’izy ireo kosa mbola eo raha nodimandry 
taona 2001 i Jean Freddy ary ny taona 2017 i Dede Fenerivo. Vokatry ny famelomana ny vakoka ao amin’ny 
Alanjirofo, dia nanapa-kevitra niaraka tamin’ireo mpiara-miasa sy namany ny talem-paritry 
serasera sy ny kolontsaina any an-toerana hamokatra horonantsary mikasika azy ireo, ho fahatsiarovana 
vakoka ho an’ny taranaka aty aoriana; izay tsy mahalala ny tantara. Amin’izao fanomanana ny horonantsary 
dia fantatra fa dimy amin’ireo nanangana ny tarika Miarema no mbola velona, ireto avy ireo: i Senta 
– i Masako – Rajao Simon – i Meta – ary i Dodo. Ankoatra izany dia ho hita amin’ny tamba-jotran-tserasera 
sy fahitavalitra isan-karazany ity fanadihadiana ity, amin’ny fotoana hivoahany. Milaza ny 
hiverina hiaka-tsehatra ireto Miarema ireto, na efa tsy ampy roa aza ny mpitendry sy ny mpihira 
aminy, aorian’ny fivoahan’ny horonantsary mikasika ny fiainan’izy ireo tany aloha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

