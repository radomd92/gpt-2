FAMELABELARAN-DRAJOELINA NY IEM TAO PARIS : « MANANA VINA HANAVOTANTSIKA MIARAKA NY FIRENENA ISIKA…” | NEWSMADA

Par Taratra sur 29/01/2018 

Mazava ny resaka. “Manana vahaolana matotra sy vina hanavotantsika miaraka ny firenena isika”, 
ny filohan’ny Tetezamita, Rajoelina, tamin’ny famelabelarana ny “Finiavana ho amin’ny fanandratana 
Madagasikara” (IEM), tao Paris ny faran’ny herinandro teo. 

Marobe ireo nanohana azy sy nanatrika ny fihaonana, nahitana ny vovonana amin’ny sehatra rehetra, 
ny lafiny politika, ny toekarena, ireo mpamakafaka ny lafiny vola ary koa havanana amin’ny haitarika, 
avy amin’ny sehatra iraisam-pirenena sy ny avy aty Madagasikara. Naman’i Madagasikara avokoa 
200 mahery voaasa sy nanohana ary nanampy ny filohan’ny Tetezamita amin’ity IEM ity, mba hialan’ny 
amin’izao fahantrana lalina mahazo azy izao. 

Dingana nahatongavana amin’ny IEM… 

Narahina fanehoana amin’ny alalan’ny horonantsary ny vina izany rehetra izany. Teo koa ny fampahatsiahivana 
dingana nataony tao anatin’ny efa-taona farany. Nialohavan’ny nahavoafidy azy ho ben’ny Tanàna 
ny nitantanany ny Tetezamita, ny tsy nisian’ny famatsiam-bola avy any ivelany ary koa ny ezaka 
hametrahana ny IEM. Voatanisa ao anatin’izany ny fahavitany ny Coliseum Antsonjombe, ny kianjan’ny 
Andohatapenaka, ireo hoiptaly isaky ny renivohi-paritra… “Voaporofo amin’ireny fa azo atao 
maneho fitiavan-tanindrazana sy ny finiavana handeha lavitra kokoa hiarahantsika amin’ny vahoaka 
hoy izy. Nanteriny fa tsy afaka hitazam-potsiny ny tenany. Tsy maintsy mikaroka ny fahaiza-manao 
ny vahoaka amin’izao fahantrana izao. “Anisan’izany ny namoronana ny IEM ho amin’ny fahombiazana 
an’ny hoavy. Mila ny finiavana sy ny fanantenana ary ny tsara sitrapo izany”, hoy ihany izy. 

Ankoatra ny lahateniny sy ny fandefasana ny horonantsary, teo koa ny fidirana an-tsehatr’ireo 
sy teknisianina maromaro nitondra vahaolana sy nizara ny traikefany ary koa naneho ny fanohanany 
IEM. 

Voaporofo amin’ny fahaiza-mitarika… 

Anisan’izany ny mpitarika teo aloha ny indostria frantsay, Gérard Perceau. Teo koa ilay tompondaka 
eo amin’ny taranja judo, David Douillet. “Manohana tanteraka izao finiavana entin’ny filoha 
izahay”, hoy izy. Nidera manokana ny fahaiza-mitariky ny filohan’ny Tetezamita ny Praiminisitra 
aloha an’i Haiti, Laurent Lamothe… Niray feo avokoa izy ireo fa azo atao tsara ny manatanteraka 
IEM ary vonona izy ireo ny hanohana sy hanampy ho amin’ny fampiharana izany. 

Mbola hitohy aty Antananarivo ny hetsika fampahafantarana ny IEM. Santatra am-bavarano ihany 
tany Frantsa iny. Midika izany fa mifototra amin’ny zava-misy eto amintsika ary mahomby sy azo 
ny IEM. Tsy misavoan-danitra na nofinofy tahaka ny an’ny sasany. 





Les commentaires sont fermées. 

