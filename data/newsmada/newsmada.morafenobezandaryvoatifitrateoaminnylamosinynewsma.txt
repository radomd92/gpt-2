MORAFENOBE: ZANDARY VOATIFITRA TEO AMIN’NY LAMOSINY    | NEWSMADA

Par Taratra sur 20/04/2019 



Zandary iray, kilasy ambony, sady “chef de poste”, Rasolofo Tantelinirina Aurelien no voatifiry 
dahalo tany Morafenobe, ny alakamisy lasa teo tokony ho tamin’ny 9 ora alina. Saika hanafika tanàna 
amin’ny fokontany Ampanasana, kaominina ambanivohitra Beravina, distrikan’i Morafenobe, 
alina io, ny dahalo maromaro nitondra basy. Zandary efatra avy ao amin’ny “poste fixe” any an-toerana 
nivoaka hanakana ireo dahalo tamin’izany. Nandritra ny fifandonana, voatifitra teo amin’ny 
ny zandary iray ka naratra mafy. Voalaza fa nandalo ny vatany ny bala ary nivoaka teo amin’ny tratrany 


Dahalo roa kosa lavon’ireo zandary ka nampitsoaka ireo olon-dratsy hafa. 

Tsy nisy ny zavatra voaroba tamin’izany. Efa nisy rahateo ny zandary mpanampy tonga tany an-toerana 
nanao ny fanarahan-dia ireo nitsoaka izy ireo. Nanampy ny fokonolona, indrindra tamin’ny fikarakarana 
naratra. 

Nentina teny amin’ny Homi 

Nentina niakatra taty Antananarivo ny andron’io ihany ilay zandary voatifitra. Manaraka fitsaboana 
haingana (Evasan) ao amin’ny Hopitaly miaramila Soavinandriana ka angidimby ny nitondrana azy. 
nitsena ny naratra ny sekreteram-panjakana miadidy ny zandarimaria, ny Jly Ravalomanana. Nanazava 
mety ho tombotsoan’ireo maty sy maratra am-perinasa ny Jeneraly. “Araka ny didim-panjakana 2013-275, 
fikarakarana manokana avy amin’ny fanjakana izy ireo raha maty eo am-panatanterahana ny asany 
ny “prime de veuvage” ho an’ny vady navelany, ny fampiakarana galona sy mari-boninahitra…; ary 
maratra kosa, hiantohan’ny fanjakana maimaimpoana ny fitsaboana azy manontolo”, hoy ny fanazavany. 

Tsy ekena ny famonoana miaramila 

Nilaza hatrany ny Jly Ravalomanana fa noho ny firongatry ny asan-dahalo ankehitriny, homena fiofanana 
avokoa ireo zandary rehetra miasa amin’ny toerana mafana (brigades) mba hiatrika ny tahaka izao, 
toa ka ireo zandary sy miaramila voaofana manokana ihany no tokony hanao ny asa toy izao. “Tsy ekena 
ary tsy asiana famindram-po ny momba ireo mpitandro filaminana manome fitaovam-piadiana ny jiolahy 
ireny ihany no mamono ireo miaramila namany manao ireo asa fanarahan-dia. Koa manaitra ny sain’ireo 
ny mbola te hanao izany fomba ratsy izany fa tsy hitsitsy mihitsy ny lehibe isan’ambaratongany 
hisorohana izany”, hoy ny Jly Ravalomanana. Andrasana izay vokatr’izay fanamafisan-teny izay. 





Les commentaires sont fermées. 

