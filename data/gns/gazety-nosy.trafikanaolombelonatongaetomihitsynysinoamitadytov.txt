TRAFIKANA OLOMBELONA : TONGA ETO MIHITSY NY SINOA MITADY TOVOVAVY MALAGASY

Hatramin’ny niandohan’ity taona 2019 ity fotsiny dia efa am-polony maro ireo Malagasy voasambotra 
mpitandro filaminana izay voalaza fa mpandefa an-tsokosoko tovovavy any Sina. Raha ny fandefasana 
hiasa an-tsokosoko any amin’ireo tany arabo mantsy no tena nalaza, taona vitsy lasa izay, dia any 
indray tato ho ato no tena malaza ary olona maro no efa naiditra am-ponja. Tany amboalohany dia mampiasa 
eto Madagasikara ireo Sinoa mipetraka any Sina mitady vehivavy Malagasy. Ankehitriny kosa, maro 
Sinoa ireo no tsy mionona amin’izany fomba fanao izany intsony fa tonga eto Madagasikara mihitsy 
ireo mitady tovovavy Malagasy entina miverina any Sina. Manaporofo izany ity tranga iray niseho 
Ambatobe ity. Roa volana mahery teo izay dia nisy teratany Sinoa dimy lahy no nitady trano lehibe 
teny an-toerana. Vetivety ihany dia nahita trano izy ireo ary rehefa natao ny fifanarahana na ny 
de bail” tamin’ny tompon-trano dia nilaza izy ireo fa hipetraka maharitraritra ao amin’io trano 
satria hanangana orinasa eto Madagasikara. Ny zava-misy anefa, iray andro monja taorian’ny nipetrahan’ireto 
ireto tao amin’ilay trano dia efa nanomboka nitondra karazana tovovavy Malagasy izy ireo, ary 
olona rehetra mipetraka amin’ny manodidina izany. Nandeha moa ny andro dia tahaka izay hatrany 
nataon’ireto teratany Sinoa ireto, izany hoe mitondra karazana vehivavy ao an-trano. Ny zavatra 
anefa ary somary nanaitra ireo tompon-trano dia tsy tahaka ny olona handraharaha na hanangana 
mihitsy ireo Sinoa. Marihana fa na fiara na moto iray aza tsy hananan’izy ireo, ary nandritra ny 
volana nipetrahan’ireo Sinoa tao amin’io trano teny Ambatobe io dia tsy nividy izy ireo na fanaka 
aza fa kidoro fatoriana sy vilany fandrahoana sakafo ihany no misy ao amin’ilay trano. Tsy nampoizin’ireo 
mihitsy anefa ny zavatra nitranga satria vao nifarana ny volana novambra ka niditra tamin’ny volana 
dia nilaza ireo Sinoa fa hiala ao amin’ilay trano afaka dimy andro satria hiverina any an-tanindrazany. 
nanaiky izany anefa ny tompon-trano ka nametraka fitoriana teny amin’ny pôlisy satria manitsakitsaka 
fifanarahana natao ireto vahiny ireto. Taorian’izay no nahafantarana fa tsy mieritreritra ny 
maharitra eto Madagasikara akory ireto Sinoa ireto kay fa mandalo mandritra ny fohy eto fotsiny, 
tsy manao afa-tsy ny mitady tovovavy Malagasy halefa any Sina. Tranga iray ihany ity niseho teny 
ity ary inoana fa tsy izy ireo ihany no tonga eto Madagasikara manao izany zavatra mamoafady izany. 

