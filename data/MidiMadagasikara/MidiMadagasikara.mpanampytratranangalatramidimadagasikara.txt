MPANAMPY TRATRA NANGALATRA – MIDI MADAGASIKARA

Naharay fitarainana avy tamin’ny tompon’andraikitra tao amina tranombarotra iray lehibe eto 
ny polisy avy ao amin’ny Faritany mikasika faverezana entana marobe. Tamin’ny zoma lasa teo no 
izany. Tsy niandry fa nanokatra fanadihadiana ireo mpitandro filaminana. Tsy ela dia nivaly izany 
fantatra fa mpanampy tao amin’io toerana io ihany no nanao ny halatra. Be dia be tokoa ireo zavatra 
toy ny « vidéo projecteur » miisa 16, « ordinateur portable » miisa 10. Mahatratra hatrany amin’ny 
tapitrisa ariary ny vidin’izany entana very izany. Tsy lasa lavitra fa tamin’ny andro nametrahana 
fitarainana dia voasambotra ilay nanao ny halatra niaraka tamin’ny sakaizany voalaza fa niray 
aminy. Tsy izy ireo irery no tratra fa teo koa ireo mpanafina ny entana halatra sy ny mpividy izany. 
izy ireo , hoy ny vaovao ka mpitondra fivavahana ny iray. Rehefa nohadihadiana moa ireo mpangalatra 
voalaza fa nihaiky ny zavatra nataony. Omaly no natolotra ny Fampanohavana izy ireo. 




















