FIOMANANA AMIN’NY FIFIDIANANA :: NANAMAFY NY TOKONY HISIAN’NY FAKÀNA HEVITRA ENY IFOTONY I PAUL RABARY • AORAHA

Mivoaka tsikelikely sady mihamaro hatrany ireo mpanao politika mitaky ny fanomezan-danja ny 
ifotony, izay tsy mifanalavitra amin’ny foto- kevitra Fanorenana Ifotony, be mpivoy ankehitriny. 
manana ny fomba filazany azy anefa, tahaka ny an’i Paul Rabary. 

Tsy azo ihodivirana ny fakàna ny hevitr’ireo vahoaka eny ifotony raha te hampandroso ny firenena, 
ny nisongadina tamin’ ny tafatafa nataon’ity minisitry ny Fanabeazam-pirenena teo aloha ity 
amin’ ny Hotel du Louvre, Antaninarenina, omaly. Nambarany tamin’izany fa nandritra an’ireo 
paritra notanterahiny no nahatsapany izany. « Tsena, ohatra, no nataon’ny fitondram-panjakana, 
dia navadik’ireo olona ho lasa sekoly ilay toerana nametrahana azy. Tsy maintsy anontaniana ny 
ny vahoaka eny ifotony raha te-hitondra firenena », hoy izy. 

Ankilan’izany, nifantoka tamin’ny fanazavana momba ny antony nametrahany fialana tsy ho mpikambana 
anivon’ny antoko Hery vaovao ho an’i Madagasikara (Hvm) ny fanehoan-kevitr’ity minisitra teo 
ity. 

Notsindriany fa efa ela no nahatsapany ny tsy fitoviam-pijery eo aminy sy ireo mpikambana ao amin’ 
antokon’ny fitondrana. Na tsy namaly mivantana ny fanontaniana momba ny mety haha kandidà azy 
fifidianana filoham-pirenena aza i Paul Rabary dia efa nanoritsoritra ny fomba tiany hitondrana 
Madagasikara raha ho tonga eo amin’izany toerana izany. 









Enregistrer mon nom, mon e-mail et mon site web dans le navigateur pour mon prochain commentaire. 



