TOAMASINA II : TOVOLAHY IRAY NITAINGINA MÔTÔ, MATY NIFANDONA TAMIN’NY TAXI-BROUSSE – MIDI MADAGASIKARA

Nisehoana lozam-pifamoivoizana ny lalam-pirenena faha-5, manakaiky ny CEG ao amin’ny kaominin’ 
Toamasina II, ny alarobia 5 aprily tokony tamin’ny 4ora sy sasany tolakandro. Raha ny fanazavana 
dia tovolahy avy nandevina ny renibeny hamonjy fodiana eto Toamasina renivohitra no maty nifandona 
taxi-brousse hihazo an’i Fenoarivo atsinanana. Nanao taingin-telo tamina môtô ka ilay tovolahy 
nitondra sy nisy vehivavy iray teo afovoany ary tovolahy iray hafa tao afara. Raha io fanazavana 
io, dia ilay môtô no nitrosona tamin’ilay taxi-brousse, maty tsy tra-drano tamin’izany ilay tovolahy 
tapa-tongotra kosa ilay vehivavy ary ratra maromaro kosa no nahazo ilay tovolahy tao afara. Efa 
nahazo ny fitsaboana sahaza azy ireto olona roa tapaka sy naratra, raha nentina namonjy ny tokantranony 
ilay tovolahy maty avy nandevina ny renibeny ity… 




















