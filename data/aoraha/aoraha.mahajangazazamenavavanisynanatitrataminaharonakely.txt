MAHAJANGA :: ZAZA MENAVAVA NISY NANATITRA TAMINA HARONA KELY • AORAHA

Hita soa aman-tsara i Maminirina, ilay zazakely vao teraka telo andro nisy nangalatra tao amin’ny 
Androva Mahajanga. Naterin’olon-tsy fantatra ka napetrany tao anaty harona, omaly maraina, 
amin’ny lalan-kely akaikin’ny tsena iray tany Mahabibo ity zaza menavava ity, raha ny fampitam-baovao 
any an-toerana. 

Mpivarotra namoha tsena maraina no nahita azy raha naheno ny feony nitomany, ka niantso ny manodidina 
ny mpitandro filaminana ary nitondra azy tany amin’ny hôpitaly. Voamarina fa tena ilay zaza very 
ity hita teny Morafeno ity. Nanama­rina izany ny fizahana nataon’ny mpitsabo sy ny fanamarinana 
ray aman-dreniny, misy hamatra ao amin’ny lamosiny. Tafaverina soa aman-tsara amin’ny ray aman-dreniny 
Maminirina kely ary salama tsara nandritra ny fotoana nahitana azy. 

Tsiahivina fa ny 12 septam­bra lasa teo no nanga­larana io zaza io tao amin’ity hôpitaly ity. Vehivavy 
ho mpitsabo mpanampy ary nanao famantarana maha mpiana-draharaha na “badge stagiaire” no fantatra fa nangalatra azy. Voa­marina fa tsy mpiasan’ny hôpitaly ity 
nanga­latra ity fa mpisandoka, mody nalainy hampandroana ilay zaza dia nanomboka teo no tsy nahitana 
intsony, raha ny loharanom-baovao hatrany. Mbola mitohy ny fanadihadiana lalina mahakasika 
raharaha hala-jaza niseho tany Mahajanga tampon-tanàna ity. 









Enregistrer mon nom, mon e-mail et mon site web dans le navigateur pour mon prochain commentaire. 



