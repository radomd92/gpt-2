« FANORANA » : POLISY EFA MISOTRO RONONO, MITAM-BASY NOSAMBORIN’NY ZANDARY – MIDI MADAGASIKARA

Nisy nampandre ny zandary fa misy pôlisy mandrahona amin’ny basy olon-tsotra. Tsikaritry ny fokonolona 
izany hany ka vetivety dia niely ny feo. Niala teo an-toerana faran’izay haingana ilay mpitandro 
filaminana ary nitsoaka tamin’ny taxi-brousse. Tao anatin’izay dia efa nanao barazy ny zandary 
rehefa najanona ilay fiara dia tao tokoa ilay pôlisy. Tany Ambato-Boeny, tao amin’ny fokontany 
hoe Ambohidahy no nitrangan’izany ny alakamisy tolakandro teo. Nampidinina ilay pôlisy izay 
fa namita iraka sy amperinasa. Tsy nanaiky mora foana izy fa navoakany ny basy ary nandrahona ireo 
ny tenany, raha araka ny tatitry ny zandary. Soa fa nalaky voafehy satria be noho ny vitsy. Rehefa 
izy dia nahitàna “ordre de mission” nosoniavin’ny komisera teny aminy. Tsy voafaritra tao kosa 
ny momba ny basy izay misy bala efatra teny aminy. Notazomina ary nentina teny amin’ny biraon’ny 
natao fanadihadiana avy hatrany. Teo no namborahany fa andro vitsivitsy talohan’io dia nisy olona 
nitondra rongony ary nifampiraharahany mba hanome vola azy, raha tsy izany dia hosamboriny sy 
Nifanarahana ny vola mitentina 1,6 tapitrisa ariary ka iray hetsy aloha no teny amin’ilay olona, 
nataony « avance ». Ny alakamisy teo, teo am-pangalàna ny ambin’izany, no nivadika ilay olona izay 
nampandre ny fokonolona. Ireo farany indray no nampandre ny zandary nony avy eo. Mbola nandritra 
fanadihadiana ihany no nahafantaran’ny zandary fa tena pôlisy tokoa ilay nosamborina saingy 
misotro ronono. Nogiazana avy hatrany ny fitaovam-piadiana teny aminy ary vesatra maromaro no 
nitontona tamin’ilay mpitandro ny filaminana. Ilay basy dia nohazavainy fa fony izy niasa tao 
kaomisaria foibe teto an-dreniovohitra no nahazoany azy. Tsy naveriny sady tsy nisy nitaky rahateo, 
nandeha nisotro ronono izy. 




















