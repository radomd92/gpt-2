RAMAHOLIMIHASO MADELEINE : VOATENDRY HO LEHIBEN’NY MARI-BONINAHI-PIRENENA

Isan’ny didim-panjakana voalohany noraisin’ny fivorian’ny filankevitry ny minisitra notarihin’ny 
Andry Rajoelina omaly tolakandro ny fanendrena ny lehiben’ny mari-boninahi-pirenena, ka Rtoa 
Madeleine no hisahana izany manomboka izao. 

Ny asa voalohany hiantsorohany moa izany dia ny fametrahana ny mariboninahitra “Grand croix de 
classe” amin’ny filohampirenena Andry Rajoelina anio sabotsy, mandritra ny fotoana hanosorana 
amin’izany andraikiny izany. 

Raha ny marina dia efa ela no tokony nanendrena izay ho lehiben’ny mari-boninahi-pirenena izay, 
nodimandry Ingahy Ralitera Etienne, saingy tafiditra ao anatin’ny tontolon’ny tsy fahaiza-mitantan’ny 
Rajaonarimampianina, dia zary banga teo io toerana iray io. 

Isan’ny ady hevitra niseho lany tato ho ato tokoa ny toeran’ny lehiben’ny mari-boninahi-pirenena 
hiroso amin’ny fanosorana amin’ny toerana maha-filohampirene an’i Andry Rajoelina ny Fitsarana 
momba ny Lalampanorenana, ka amin’izay dia ny lehiben’ny mari-boninahi-pirenena no tokony mametraka 
samboady maha-tompon’ny “Grand croix de première classe” ny filoham-panjakana. 

Voavaha izany io olana io satria dia voatendry omaly ny hisahana izay asan’ny lehiben’ny mari-boninahi-pirenena 


Ny manitikitika ny sain’ny maro, ary sary niteraka ady hevitra teo amin’ny mpanara-baovao pôlitika 
alina tany amin’ny “salon” rehetra tany, dia ny hoe, “angaha moa afaka mitarika fivorian’ny filankevitry 
minisitra ka mandray didim-panjakana avy hatrany toa izao ny filohampirenena Andry Rajoelina 
anio sabotsy izy vao hanolotra ny fianianany sy hosorana amin’ny toerana maha-filohampirenena 
Misy mantsy ny manipika fa tsy mifanandrify amin’ny voasoritry ny Lalàmpanorenana izany. Ny tokony 
nataony omaly, hoy ny mpanara-maso, dia ny fitarihana ny fivorian’ny filankevitry ny minisitra 
fifankahalalana fotsiny fa tsy mandray fepetra ara-panjakana toa izao didim-panjkakana manendry 
Ramaholimihaso Madeleine ho lehiben’ny mari-boninahi-pirenena izao. 

Na izany na tsy izany, tsy ho afaka ny hamoaka didy na hevitra (avis) mihitsy ny Fitsarana avo momba 
Lalàmpanorenana (Hcc) fa mifanipaka amin’ny Lalàmpanorenana io didim-panjakana io. 

Etsy ankilan’izany, misy ny manamarika fa “raha mbola banga tokoa ve ny toeran’ny lehiben’ny mariboninahi-pirenena 
tsy azon’ny lefiny atao (DR Rabaroelina) ny mametraka an’iny samboady sy mari-boninahitra “Grand 
de première classe” iny?” 

Tsetsatsetsa tsy aritra no anipihana fa ankoatra ny filohampirenena sy filoham-panjakana nahazo 
mari-boninahi-pirenena “Grand croix de première classe” io, dia ny Praiminisitra teo aloha, 
Roindefo no hany manana azy io. 

