LALAM-PIRENENA FAHAROA: TELO LAHY MPAMAKY KAMIAO, SARON’NY ZANDARY | NEWSMADA

Par Taratra sur 31/08/2018 

Taorian’ny tora-bato nampalaza ny lalam-pirenena faharoa, tao Brickaville sy ny manodidina 
velon-taraina ihany koa, tato ho ato, ireo mpamily kamiao fa lasa manolo entan’ny mpanjifa noho 
fahaverezan’ entana amin’ny afitsoky ny jiolahy mpamaky kaontenera sy kamiao. Eo anelanelan’ 
Maromaniry ka hatrany Ampasimbe no isehoan’izany. Nametraka vela-pandrika sy fiaraha-miasa 
fokonolona manana tanimboly manamorona ny lalam-pirenena faharoa ny borigadin’ny zandarimariam-pirenena 
Andranomafana Atsinanana. Ny alin’ny 25 hifoha 26 aogositra teo, nisy ny antso avy amin’ireo fokonolona 
etsy ambony fa misy jiolahy mandrahona izy ireo amin’ny antsy fa haka ny vary amina gony maromaro 
amin’ny tanimboliny. Tsy niandry ela ny kaomandin’ny borigady, ny GPHC Todimiarina Jean Chrysostom, 
nitarika avy hatrany ny ekipany nanao bemidina. Telo lahy, voasambotra teo raha afaka nandositra 

ny roa lahy hafa. Tamin’ny fanadihadiana natao azy ireo, fantatra fa anisan’ireo mpamaky sy mpangalatra 
ambony kamiao izy ireo. Manararaotra ny kamiao mandeha mora amin’ny lalana somary misy ratsy ary 
mihitsy manokatra kaontenera na labasy ary mandatsaka ny entana. Maromaro ny efa tratra tamin’izany, 
na hatramin’ny taksiborosy aza, voalaza fa efa lasibatra tamin’izany. Mandeha ny famotorana. 



Les commentaires sont fermées. 

