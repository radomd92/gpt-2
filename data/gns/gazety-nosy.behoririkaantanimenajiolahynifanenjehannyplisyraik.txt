BEHORIRIKA – ANTANIMENA : JIOLAHY NIFANENJEHAN’NY PÔLISY, RAIKITRA NY FIFAMPITIFIRANA

Nirefotra ny basy teny amin’iny faritra manakaiky ny Magro Behoririka sy Antanimena iny, omaly 
tokony ho tamin’ny 4 ora teo ho eo. Jiolahy nikàsa ny hanao fanafihana no efa narahan’ny pôlisy nandeha 
ka teo akaikin’ny ambasadin’ny Alzeria etsy Behoririka no nanakana ireo olon-dratsy ireo pôlisy. 
moa no isan’ireo jiolahy izay marihana fa nandeha môtô ihany koa. Nanao taingin-droa ny roa ary 
irery kosa ny iray. Vao nahita ireo mpitandro filaminana anefa ireo jiolahy dia tsy nety nijanona 
nirifatra nitsoaka tamin’ny lalana mihazo ny Immeuble Santa sy Pradon iny. Ny roa tamin’ireo olon-dratsy 
anefa no mbola tafatsoaka fa ny iray kosa dia noraisim-potsiny teo anoloan’ny trano fisakafoanana 
Café. Nisy tamin’ireo olona teny amin’ny manodidina moa no saika nanakana ireo jiolahy roa nitsoaka 
môto saingy nanapoaka basy ireto farany ary nitifitra ireo pôlisy nanenjika avy aty aoriana. Tafaporitsaka 
ireo jiolahy nitsoaka satria voatery nijanona niaro tena ireo pôlisy nanenjika rehefa nipoaka 
basy. Inoana anefa fa tsy ho sarotra ny fikarohana ireto jiolahy tafatsoaka ireto satria azo sambom-belona 
iray tamin’izy ireo, izay efa nanaovana famotorana nanomboka omaly. Tsy mbola nisy moa ny fampitam-baovao 
amin’ny pôlisim-pirenena, noho izany tsy fantatra mazava ny tena tanjon’ireto jiolahy ireto 
nikàsa haka an-keriny teratany vahiny na hanafika toeram-pivarotana. 

