FANAFIHANA « SHOP AIRTEL » TETSY ITAOSY : NISY SA TSY NISY NY FAKÀNA TAKALONAINA ? – MIDI MADAGASIKARA

Mbola manjavozavo tanteraka ny mahakasika ilay fanafihan-jiolahy mitam-piadiana tetsy Itaosy, 
ny alatsinainy teo. Fanontaniana nipetraka eny am-bavan’ny maro mantsy ny hoe nisy tokoa sa tsy 
ilay fakàna takalonaina nataon’ireo mpanafika ? Ary tamin’ny fomba ahoana no tsy nahafahana nisambotra 
ireo kanefa tafiditra tao ireo mpitandro filaminana ? Araka ny fanazavana nomen’Atoa Minisitry 
Filaminam-bahoaka, ny Controleur Général de police Randrianarison Fanomezantsoa omaly, raha 
nitafa tamin’ny mpanao gazety, dia « efa eo an-dalam-panaovana fanadihadiana izy ireo ary efa 
omaly ihany ny fanaovana « reconstitution » ny zava-nitranga ». 

Tafatsoaka. Raha ny zava-nisy, araka ny fanazavany hatrany, dia nahazo antso tokoa ireo mpitandro 
tonga teny, fa hoe nisy fanafihana mitam-piadiana nitranga ary nihidy taman-trano tao niaraka 
voatafika ireo olon-dratsy. Nandray ny andraikiny avy hatrany ireo sampana manokana miady amin’ny 
mahery vaika, na teo anivon’ny polisy na ny teo anivon’ny zandary ary tafiditra tao amin’ilay « 
» voatafika. « Nony tonga tao anefa izy ireo, dia tsy nahita afa-tsy vehivavy iray. Voalaza ihany 
fa efa tafatsoaka ireo niharam-boina hafa ary tafaporitsaka toy izany ihany koa ireo mpanafika 
Marihana fa tokony ho tamin’ny dimy ora hariva tany ho any no nitranga ity fanafihana teny Itaosy 
ary roa lahy tsy nisaron-tava, niaraka tamin’ny basy poleta sy zava-maranitra no tompon’antoka 
fanafihana. Vola mitentina teo amin’ny dimy tapitrisa ariary teo ho eo no lasa tamin’io fanafihana 


Fepetra manokana. Tato anatin’ny herinandro vitsivitsy tokoa izay, dia saika nirongotra tanteraka 
fanafihana « cash point » ity, raha tsy hiteny fotsiny afa-tsy ilay teny Ambohidahy Ankadindramamy 
ny teny Ivandry. Nisy ihany koa ny tany amin’ny faritra Ambositra iny. Araka ny fanazavana azo hatrany, 
hisy ny fepetra manokana horaisin’ny teny anivon’ny polisim-pirenena mahakasika ity tranga. 
ny « fisafoana andro aman’alina ataon’ny polisy fa indrindra mety ho tonga hatrany amin’ny fanisana 
ireo « cash point » ». Fa na izany na tsy izany aza anefa, hoy hatrany ity tompon’andraikitra voalohany 
anivon’ny polisim-pirenena ity, dia tokony mba ho mailo lalandava sy handray fepetra mifaraka 
fiarovana azy ireo, ny tompon’andraikitr’ ireny toerana fanakalozana vola amin’ny finday ireny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

