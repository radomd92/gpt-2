RN7 : TAXI-BROUSSE NIVADIKA, MPANDEHA IRAY NAMOY NY AINY, ROA NARATRA MAFY – MIDI MADAGASIKARA

Nandriaka ny rà ! Lozam-piarakodia mahatsiravina no niseho tamin’iny lalam-pirenena fahafito 
omaly vao mangiran-dratsy teo amin’ny PK 298, eo amin’ny toerana antsoina hoe Mandritsara, kaominna 
Taxi-brousse iray handeha hitodi-doha aty an-drenivohitra no nivadika. Vokany : mpandeha iray 
anatin’izany fiara izany no namoy ny ainy, nisy roa hafa koa naratra mafy, nalefa notsaboina any 
hôpitaly. Tokony ho tamin’ny iray ora maraina sy ny valo minitra tany ho any no niseho ny loza, raha 
fampitam-baovao avy amin’ny zandary tany an-toerana. Nandeha mafy dia mafy ity fiara mitondra 
marika « sprinter » ity. Nony tonga teo amin’io toerana voalaza etsy ambony anefa dia tsy tanan’ny 
intsony ny familiana raha tojo fiolanana ilay fiara. Nentin’ny herin’ny hafainganam-pandeha 
ka nihilana ary nivadika nony avy eo. Tsy vitan’izay fa mbola nikorisa tamin’ny ankavian-dalana 
Maty tsy tra-drano ny tovolahy iray izay vao 25 taona monja, izay voatery nosokirina tao ambanin’ireo 
sy entana tao anaty fiara. Mpandeha roa kosa ny naratra mafy dia lehilahy iray 65 taona ary tovovavy 
20 taona. Samy efa novonjena nentina tany amin’ny toeram-pitsaboana avokoa moa ireto naratra 
Ny zandary ao amin’ny borigadin’Ambatofitorahana kosa no misahana ny fanadihadiana. Fa aina 
ihany koa no indray nafoy tany amin’iny faritra Bongolava iny ny alatsinainy lasa teo, teo Alakamisy 
fokontany Bemahatazana, lalana mampitohy an’i Firavahana sy Mahitsy. Kamiô nitondra vary tapaka 
no namoa-doza ka izao niafara tamin’ny famoizana ain’olona iray. Nisy olona hafa roa naratra mafy 
koa ka nalefa any amin’ny toeram-pitsaboana ao Firavahana 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

