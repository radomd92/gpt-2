TRANGANA FAKANA AN-KERINY TAO TOAMASINA : TAFAKATRA 20 IREO NADOBOKA ANY AM-PONJA – MIDI MADAGASIKARA

Isan’ny tranga nanamarika ny resaka tsy filaminana tao Toamasina ny trangana fakana an-keriny, 
amin’ireny ny momba i Owen Alek. Hatramin’izao mbola tsy hita, na maty na velona, na dia efa nanaovan’ny 
fikarohana sy nanaovan’ny mpitandro ny filaminana hetsika manokana efa ho roa taona aza izao. 
hiditra amin’ny faha-2 volany kosa ny tsy nahitana an’i Arnaud. 

Tranga roa tsy tanteraka. Raha teo ireo trangana fakana an-keriny tanteraka ireo dia fantatra 
araka ny angom-baovao natao, fa nisy tranga fakana an-keriny tsy tanteraka ihany koa tamin’iny 
nivalona iny. Teo ny zafikelin’ity mpandraharaha isan’ny nalaza tao Sava, izay olona niasa tao 
ihany no nikasa hanao izany niaraka tamin’ireo namany. Soa ihany fa heno mialoha ny fikasana ka 
tontosa izany, ary tonga tamin’ny fandroahana ity mpiasa ity. Ny tranga faharoa tsy tanteraka 
koa ny fiandohan’ny volana desambra dia ny fikasan’ny andian’olona haka an-keriny ny zanak’ity 
ara-pitaterana isan’ny malaza ao Toamasina. Re mialoha ihany koa ny fikasan’ireo andian-jiolahy 
nandraisan’ity teratany metisy sinoa fepetra ny nandefa ny vady aman-janany any ivelany. 

Tsy mbola nisy nahazo “LP”. Mbola ireo 20 mianadahy tamin’ireo 70 nanaovana fanadiadiana no mbola 
fitsarana am-ponja hatramin’izao, ao anatin’ny raharaha fihazonana an-keriny an’i Arnaud sy 
tamin’ny fomba feno habibiana an’i Annie kely. Nanomboka tamin’iny herinandro nivalona iny dia 
tsirairay tamin’ny famotorana eo anivon’ny mpitsara mpanao famotorana fanindroany izy ireo. 
ny fanazavana dia aorian’izao famotorana eo anivon’ny mpitsarana mpanao famotorana fanindroany 
vao ho afaka hangataka famotsorana vonjimaika, “L.P”, ireo 20 voarohirohy miandry fitsarana 
am-ponja ireo. Hatreto aloha dia tsy mbola nisy ny nahazo io famotsorana vonjimaika io, ary tsy 
ihany koa, noho ny tsiambaratelon’ny famotorana ny raharaha, ireo efa nanao io fangatahana fahafahana 
io, na dia zon’ireo voarohirohy ireo aza ny mangataka izany. 

Raha mikasika ny raharaha Arnaud dia mbola vinavina amin’ny mety misy azy no re etsy sy eroa, sy amin’ireo 
ny fanadiadiana ny raharaha. Hatreto aloha dia tsy mbola hita ity tovolahy ity, ary mbola tsy namotsotra 
ireo mpaka an-keriny, na efa nandefa someso tamin’ny reniny aza ireo jiolahy ireo fa nanana fikasana 
izany, saingy handringana ny fianakaviany sy ny Gsis ho tambiny… 




















