ANOSIBE : RENIM-PIANAKAVIANA NAOLAN’NY JIOLAHY – MIDI MADAGASIKARA

Tokantrano iray teny amin’iny faritra Anosibe iny, no lasibatry ny jiolahy, ny faran’ny herinandro 
teo. Tsy vitan’ny lasan’ireo olon-dratsy ny vola sy ny entana rehetra tao an-trano, fa mbola niharan’ny 
mpanafika ihany koa ny renim-pianakaviana iray. Nanao amboletra niditra tao amin’ity tokantrano 
ity ireo jiolahy nirongo fitaovam-piadiana. Zaza amam-behivavy avokoa no tao an-trano, tamin’io 
io. Avy hatrany dia ny vola no notakian’ireo olon-dratsy. Tsy afa-nanoatra ihany koa ireo voatafika, 
ny tahotra, hany ka nanome tsy fidiny izay notadiavan’ireto olon-dratsy. Tsy ampy ireto jiolahy 
izany fa mbola naolany ilay vehivavy tompon-trano. Nitsoaka avy hatrany ireto farany vao azony 
ary vita ny nataony. Taorian’izay vao afaka niantso vonjy ireto voatafika ary efa nampandrenesina 
koa ny mpitandro filaminana. Fantatra moa fa, efa nanokatra ny fanadihadiana ireto farany. 




















