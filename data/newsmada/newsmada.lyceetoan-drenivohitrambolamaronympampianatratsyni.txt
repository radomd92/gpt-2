LYCÉE ETO AN-DRENIVOHITRA  : MBOLA MARO NY MPAMPIANATRA TSY NIVERINA NIASA | NEWSMADA

Par Taratra sur 12/06/2018 

Tazana niverina an-dakilasy ny ankamaroan’ny mpianatra eny amin’ny sekolim-panjakana, nanomboka 
Ho an’ny lycée Nanisana, mpampianatra 26 amin’ny kilasy 37 tokony handray mpianatra ihany no tonga 
omaly tontolo ny andro, araka ny fanazavan’ny mpitantana voalohany. Efa mamarana ny fandaharam-pianarana 
maro ani’sa amin’ireo manohy ny asany. Kelikely ihany koa sisa ny tsy vita ho an’ireo mbola manohy 
tolona. Heverina fa tsy hisy ny olana amin’ny tsy hahatontosana ny fandaharam-pianarana mialoha 
fanadinana, araka ny fanazavany ihany. 

Tsy azo ambara ho miverina tanteraka ny fampianarana ho an’ny lycée Ampefiloha. “Vitsy ny mpampianatra 
manohy ny asa ka ireo kilasy famaranana ihany aloha no miatrika fampianarana amin’ny ankapobeny”, 
ny mpiandraikitra voalohany ao amin’ny lycée. Ny kilasy ambiny, miandry ny fandraisan’ny mpampianatra 
ny asany. Ho an’ny lycée Analamahitsy, manao “rattrapage” ny mpampianatra amin’izao fiandohan’ny 
izao. Araka ny tapaka tamin’ny fivorian’ny mpampianatra, rahampitso vao hiverina toy ny mahazatra 
fampianarana. Tapaka telo herinandro ny fampianarana. Misy amin’ireo mpampianatra efa nahavita 
ny fandaharam-pianarana raha mamarana ny azy kosa ny amin’ny taranja sasany. Eny amin’ny lycée 
Ferry Faravohitra, efa manohy ny fampianarana ny kilasy famaranana, hoy ny mpiandraikitra. 

Manomboka mimenomenona ny ray aman-dreny, manoloana ny tsy mbola fitohizan’ny fampianarana 
ho an’ny kilasy hiatrika fanadinam-panjakana. “Tia tena ary tsy mijery afa-tsy izay mahasoa azy 
mpampianatra izay mbola ny vahoaka no manakarama azy”, hoy ny hevitry ny ray aman-dreny. 



Les commentaires sont fermées. 

