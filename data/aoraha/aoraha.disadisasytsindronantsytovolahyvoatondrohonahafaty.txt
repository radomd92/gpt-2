DISADISA SY TSINDRON'ANTSY :: TOVOLAHY VOATONDRO HO NAHAFATY OLONA • AORAHA

Roa ambin’ny folo andro aty aoriana, voasambotry ny pôlisy ny tovolahy iray, 19 taona, voampanga 
tompon’antoka tamin’ny tsindron’antsy nahafatesana olona iray sy naharatrana olona roa hafa, 
Soanierana, ny alin’ny alakamisy 1 novambra lasa teo. Taorian’ny famotorana sy fakàna am-bavany 
dimy mianadahy no nahafantarana azy. 

Voalaza fa mbola mpianatra ity tovolahy voarohirohy ity. Tsy afa-bela izy fa naiditra am-ponja 
eny Tsiafahy, taorian’ny nanolorana ny raharaha teny amin’ny Fampanoavana, afak’omaly. 

Nanokatra fanadihadiana ny mpitandro filaminana avy eo anivon’ny Borigady misahana ny heloka 
tamin’ny fahenoan’izy ireo fisiana olona maty voatsindron’antsy naterina tao amin’ny tranom-patin’ny 
ny zoma 2 novambra. Tsy fantatra ny olona namono azy. Heno, avy eo, fa nisy disadisa sy fifamaliana 
herisetra narahana vono olona tao amina toeram-pisotroana iray teny Soanierana, tamin’ny alin’ny 
1 novambra. Ity hita tao amin’ny tranom-paty ity ilay namoy ny ainy tamin’izany. 

Nisy olona roa hafa naratra mafy voatsatok’antsy ihany koa izay voatery nanaraka fitsaboana teny 
hôpitaly. Nampiantso olona vitsivitsy hatao famotorana momba izany ny pôlisy. Nohainoana izy 
Niafara tamin’ny fisamborana olona sy fandefasana am-ponja vonjimaika izy, andro vitsy aty aoriana. 









Enregistrer mon nom, mon e-mail et mon site web dans le navigateur pour mon prochain commentaire. 



