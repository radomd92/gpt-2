“GLACIÈRE” HITAHIRIZANA NY VAKSINY ANY AMIN’NY CSB  : MITERA-DOZA HO AN’NY FAHASALAMANA | NEWSMADA

Par Taratra sur 14/07/2017 

Mampiasa vata fampangatsiahana ny tomponandraikitry ny CSB rehefa hitahiry ny vaksiny hozaraina 
ankizy sy ny vehivavy mitondra vohoka. Hisorohana ny olana amin’ny famatsiana solitany ny vata 
any amin’ny toerana tsy tongan’ny herinaratra, novana ho vata fampangatsiahana mandeha amin’ny 
masoandro no ampiasaina any ambanivohitra lavitra. Tsy izay anefa ny zava-misy amin’ny CSB sasany 
ny hita any amin’ny Sampandraharahan’ny fahasalamana, any amin’ny distrika Andramasina (CSB 
Mangabe, CSB2 Anosibe Trimoloharano, CSB 2Tankafatra). Vata fampangatsiahana kely fampiasa 
an-tokantrano hitehirizana zava-pisotro (glacière) no hitehirizana vaksiny ho an’ny kaominina 
Ahitana izany tranga izany koa any amin’ny SSD Toamasina I, Vatomandry, Mahanoro, Marolambo, 
Varika. Fitaovana fampangatsiahana kely 40 any ho any no efa naparitaka amin’ny CSB, araka ny fanazavana 




Tsy voahaja ny maripana 2°-8°C 

Tsy mahafeno ny fepetra takian’ny Sampandrahahan’ny firenena mikambana momba ny fahasalamana 
ny vata fampangatsiahana kely mandeha amin’ny herin’ny masoandro nasolo ny réfrigerateur mahazatra 
mahomby. Tsy voahaja ny fenitra ara-pahasalamana fitehirizana ny vaksiny amin’ny maripana 2 
8°C. 

Vokany, mety hitera-doza ho an’ny ankizy na olona homena ny vaksiny izany tsy fahatomombanan’ny 
hitehizirana azy izany, hoy ny mpitsabo. Tsy mahazaka vaksiny betsaka ihany koa ilay vatakely 
tsy natokana ho amin’izany, ka mety tsy haharaka ny filana misy, indrindra mandritra ny hetsika 
faobe atao indroa isan-taona amin’ny Herinandron’ny fahasalaman’ny reny sy ny zaza sy vaksiny, 
amin’ny poliomelita indroa isan-taona. 

Nanamafy ny tomponandraikitry ny minisiteran’ny Fahasalamana, fa vata fampangatsiahana manaraka 
fenitra no napetraka eny amin’ny CSB fa tsy glacière velively. 

Nilaza ny hanao fanadihadiana mikasika ity raharaha ity ny minisiteran’ny fahasalamam-bahoaka 
ny tena marina. 



Les commentaires sont fermées. 

