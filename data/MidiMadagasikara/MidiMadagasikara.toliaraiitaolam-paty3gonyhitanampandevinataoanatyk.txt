TOLIARA II : TAOLAM-PATY 3 GONY HITANA MPANDEVINA TAO ANATY KIRIHITR’ALA – MIDI MADAGASIKARA

Omaly hariva tamin’ny efatra ora, taolam-paty telo gony no hitan’ny mpandevina tao anaty kirihitr’ala, 
Ambohimasay Toliara II, 10km miala ny tanànan’i Toliara (atsimo atsinanan’i Maninday). Gaga 
talanjona ny rehetra raha nahita gony nosaronana ravin-kazo. Rehefa nosavaina ny tao anatiny 
taolam-paty no tao. Nampandrensina haingana ny mpitandro filaminana ary manao ny fikarohana 
olon-dratsy amin’izao. Araka ny fitantaran’ireo fianakaviana iray handeha handevina ny havany 
nahita maso ireo taolam-paty, izay nitafa tamin’ny mpanao gazety,dia nafenina tao anaty kirihitr’ala 
anaty gony nosaronana ravin-kazo tsy lavitra ny fasan-drazan’izy ireo ireto taolam-paty. Ankevitry 
vao avy nalaina tamin’ny fasana tsy lavitra ireto taolam-paty ary niandrasana andro maizina na 
rehefa mangina tsy misy mpandalo vao hoentina saika hitadiavana mpividy, kanjo nisy nahita tampoka. 


















