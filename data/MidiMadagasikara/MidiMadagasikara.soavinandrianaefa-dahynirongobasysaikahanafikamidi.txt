SOAVINANDRIANA : EFA-DAHY NIRONGO BASY SAIKA HANAFIKA – MIDI MADAGASIKARA

Omaly hariva faha-4 aprily, tokony ho tany amin’ny 7 ora tany ho any, nitrangana fanafihan-jiolahy 
amin’ny faritry Soavinandriana amin’ny boriboritany faha-telo eto an-drenivohitra. Ny vaovao 
teny an-toerana no nahafantarana fa eo amin’ny efatra eo ireo jiolahy no tonga handroba. Mbola 
ny mpanadalo tamin’io ora io ka voalaza fa nisy nampandre ny mpitandro filaminana. Tsy ela dia teny 
toerana izy ireo. Raha nahita izany ireo mpandroba dia lasa nandositra fa tsy niandry na dia saika 
vitany aza ny halatra nataony. Nanomboka teo, raikitra ny fifanenjahana nanerana ny elakelatrano 
Hatramin’izao anoratana izao, tsy nisy aloha ny jiolahy tratra, araka ny vaovao voaray. Ny andro 
efa maizina ka nananosarotra ihany ny nanenjika ireo olon-dratsy. Ny vaovoa voaray hatrany no 
fa toa hoe nisy basy avy amin’ireo jiolahy latsaka teny an-dalana ary hitan’ny mpitandro filaminana. 

Andrenesana fanafihan-jiolahy mitam-basy, saika isaky ny alina eto an-drenivohitra. Mahazo 
ny mpitandro filaminana ary tonga mizaha ny zava-misy. Amin’izany, rehefa mandeha ny fanadihadiana, 
toa efa misy fantatra ihany ireo manao izany fanafihana mitam-basy izany. Misy ny efa tratra fa 
koa ireo tafaporitsaka hatrany. 




















