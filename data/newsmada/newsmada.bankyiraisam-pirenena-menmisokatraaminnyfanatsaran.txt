BANKY IRAISAM-PIRENENA-MEN: MISOKATRA AMIN’NY FANATSARANA NY PSE | NEWSMADA

Par Taratra sur 07/02/2019 

Nidinidinika momba ny fanohizana ny fiaraha-miasa ny tomponandraikitry ny minisiteran’ny Fanabeazana 
ny fampianarana teknika sy ny mpiray ombon’antoka vahiny roa, banky iraisam-pirenena sy ny Unicef, 
teny Anosy. Anisan’ny voaresaka ny fanitarana ny fanomezana fanabeazana manana kalitao tsara 
an’ny zaza malagasy ary ny fanofanana ny mpanabe misahana azy ireo, hoy ny minisitra Volahaingo 
thérèse. Eo koa ny fanampiana ny tahiry entin’ny sekoly mihodina sy ny fanorenana efitrano fianarana 
indrindra ho an’ireo sahirana amin’ny fotodrafitrasa. Ho an’ny efatra taona manaraka, 800 mahery 
isan’ny efitrano sekoly haorina. 

Nisy ny fitadiavana ny olana rehetra momba ny fanabeazana ka nahitana fa ny teti-pivoarana ho an’ny 
(PSE 2017-2021) no vahaolana. Misokatra amin’ny fanatsarana mifanaraka amin’ny zava-misy ny 
izay efa an-dalam-panatanterahana azy miandalana, hoy ny solontenan’ny banky iraisam-pirenena, 
Coralie Gevers. 100 tapitrisa dolara ny sora-bola entina manatanteraka ny PSE sy ny fanavaozana 
fanabeazana eto Madagasikara, 55 tapitrisa dolara avy amin’ny banky iraisam-pirenena, ny 45 
dolara omen’ny partenariat mondial pour l’éducation. Eo koa ny Japoney sy ny Norveziaina miara-miasa 
Unicef ary ny minisitera manatanteraka ny asa amin’ny sehatra maro. 



Les commentaires sont fermées. 

