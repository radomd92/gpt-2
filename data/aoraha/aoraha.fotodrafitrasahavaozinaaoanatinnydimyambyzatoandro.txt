FOTODRAFITRASA :: HAVAOZINA AO ANATIN’NY DIMY AMBY ZATO ANDRO NY EPP TANJONDAVA • AORAHA

Tontosa, omaly, ny fifanaovan-tsonia teo amin’ny kaominina Talatamaty sy ny vondrona Filatex 
ny famatsiam-bola amin’ny asa fanavaozana tanteraka ny Sekoly ambaratonga fototra na EPP Tanjondava 
amin’ity kaominina ity. Haharitra dimy amby zato andro ny famerenana ny fanorenana satria efa 
taona 1976 no nanamboarana an’io sekoly io. 

Hitombo ho enina ireo efitrano fianarana satria hanjary hisy rihana ny toeram-pianarana vaovao, 
efitra telo avy ny ao ambany sy ny ambony rihana. 

Hanaraka ny fenitra takiana amin’ny trano fianarana ny vokatry ny asa, toy ny fanalehibiazana 
toerana fidiran’ny rivotra sy ny hazavana. 

Hiakatra avo roa heny kosa ny isan’ny mpianatra afaka horaisin’ny sekoly, aorian’izao fanorenana 
izao, raha toa ka mpianatra dimampolo sy roanjato ihany no zakan’ity EPP ity, amin’izao fotoana 


Manamafy ny tompon’andraikitry ny vondrona Filatex fa tafiditra ao anatin’ny asa fampandrosoana 
ataon’izy ireo sy amin’ny maha vondrona orinasa mandray andraikitra azy no hanatanterahana an’ity 
amin’ny fanamboarana sekoly eny Talatamaty ity. 









Enregistrer mon nom, mon e-mail et mon site web dans le navigateur pour mon prochain commentaire. 



