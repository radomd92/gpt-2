FOULPOINTE : ASAN-JIOLAHY, VAZAHA IRAY NARATRA MAFY – MIDI MADAGASIKARA

Nitrangana fahafihan-jiolahy mitam-piadiana tany Foulpointe ny alin’ny alakamisy teo, tokony 
tamin’ny 9 ora. Teratany frantsay iray no naratra mafy ka tsy maintsy nalefa haingana tamin’ny 
notsaboina tany amin’ny hôpitalibe Toamasina. Raha araka ny vaovao voaray dia niditra an-keriny 
an-tranon’ ity vazaha ity ireo jiolahy telo nitam-piadiana ary nidaroka avy hatrany. Nandeha 
fikarohana ireo olon-dratsy nataon’ny mpitandro filaminana tany an-toerana. Raim-pianakaviana 
mipetraka ao Ankirihiry Toamasina no voasambotry ny zandary avy ao Foulpointe. Io indray no nanonona 
anaran’ny namana roa izay mbola karohina. Nahazo fitsaboana sahaza azy sy tonga ara-potoana teny 
hôpitaly ity vazaha naratra mafy ity, ka tsy misy atahorana intsony ny ainy. 




















