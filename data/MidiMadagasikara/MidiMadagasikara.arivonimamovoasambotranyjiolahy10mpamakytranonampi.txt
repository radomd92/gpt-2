ARIVONIMAMO : VOASAMBOTRA NY JIOLAHY 10 MPAMAKY TRANO NAMPIHOROHORO NY MPONINA – MIDI MADAGASIKARA

Ravan’ny Zandarimaria avy ao amin’ny kaompania Arivonimamo, ny andian-jiolahy mpamaky trano 
mpanakan-dalana nampihorohoro tao amin’ity tanàna ity. Nanomboka ny tapaky ny volana jolay, 
nanao « opération » ny Zandarimaria ao amin’ny Kaompania Arivonimamo ka nandritra izany, dia nisy 
izay nahatrarana ireto folo lahy izay mipetraka ao amin’ny distrikan’Arivonimamo ihany, izany 
Alakamisikely, Andohariana, Safidahy ary Amboanana. 

Fitaovana toy ny antsy lava sy famaky ary “barre à pince” no entin’izy ireto manatanteraka ny asa 
izay ataon-dry zareo. Ny sasany manohana varavarana, ny sasany mitoraka ary misy avy hatrany ny 
ao an-trano. 

Olona iray amin’izy ireto no voasambotra ary rehefa natao ny famotorana, dia nanondro ireto namany 
izy ary mbola karohina amin’izao fotoana izao. Nandritra ny fanafihana nataon-dry zareo ireto, 
olona roa no naratra ary mbola tsaboina aty amin’ny hopitaly Antananarivo. Ny fanadihadiana natao 
ireo no nahafantarana, fa mitentina Ar 9 400 000 ny fitambaran’ny vola azon’izy ireto tamin’ireo 
efa vitany. Natolotra ny fampanoavana, ny 4 Aogositra teo izy folo lahy ireto. Manentana hatrany 
zandarimaria amin’ny fanomezam-baovao mba hahazoana vokatra toy izao. 

















Ce site utilise Akismet pour réduire les indésirables. En savoir plus sur comment les données de 


