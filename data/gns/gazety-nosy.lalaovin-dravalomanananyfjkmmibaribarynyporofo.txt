LALAOVIN-DRAVALOMANANA NY FJKM : MIBARIBARY NY POROFO

Miteraka fanafintohinana sy hatezerana mihitsy eo amin’ny mpino Fjkm maro ny tranga miseho ankehitriny. 
voalohany anefa izany, hoy ny ako re tamin’ny alahady teny amin’ny Kianjaben’i Mahamasina, nandritra 
fanompoam-pivavahana ho famaranana ny fankalazana ny faha-50 taonan’ny Fjkm, fa efa hatramin’ny 
2000 no mankaty. Tsy inona io fa ny fanaovana fitaovana maloto ny raharaham-pivavahana, ka hararaotin’ny 
hanaovana fampielezan-kevitra “pôlitika pôlitisianina”. Eo amin’ny raharaham-panjakana aloha dia voararan’ny lalàna velona ny fanaovana fampielezan-kevitra 
ny raharaham-pifidianana izay ho tompon’andraikitra amin’ny raharaham-pirenena any am-piangonana. 

Ny fiainam-piangonana koa, raha ny eo anivon’ny Fjkm manokana, dia nisy ny fanapahan-kevitra 
Mpiandraikitra Foibe Fjkm ny amin’ny tsy fahazoana manao fampielezan-kevitra na “propagande 
ao anatin’ny Fiangonana Fjkm. 

Tsy voahaja an-tsakany sy andavany anefa izany, ary iantefan’ny antso mba handraisany fepetra 
Mpiandraikitra Foibe tarihin’ny Filohany, dia ny Mpitandrina, Irako Ammi Andriamahazosoa. 

Nomarihin’ny mpino maro avy ao amin’ny Fjkm ny alahady teo teny amin’ny kianjaben’i Mahamasina 
nanatona anay mpanao gazety fa “nandritra ny fitarihan’ny Mpitandrina Rasendrahasina Lala ny 
Fjkm dia efa nanahirana ny toe-draharaha, satria saika niteraka fivakisana mihitsy teo amin’ny 
Fjkm, nefa ankehitriny dia mbola mitranga ihany izany fanaovana fitaovana fampielezan-kevitra 
ny fiangonana izany”. 

Amin’izao fotoanan’ny fampielezan-kevitra ny fifidianana filohampirenena izao mantsy dia 
ny taratasy vakiana miendrika fanentanana ny kristianina Fjkm any anivon’ny fitandremana maro 
ny Nosy. Io taratasy vakiana io dia mitaona ny mpifidy handatsa-bato ho an’ny kandida Ravalomanana. 

Isan’ny hita ao anatin’ny taratasy vakiana ny hoe “Nahoana isika no manohana an-dRavalomanana?” 
misy fanazavana manaraka izany. Ao koa ny hoe “angaha izy irery no kristianina?” Dia misy fanazavana 
amin’izany koa ao ambaniny. Ny fanontaniana manaraka dia hoe “Angaha izy irery no Protestanta, 
ny Fjkm?”. Dia mitohy amin’ny fanazavana izany. Ao koa ny hoe “Nahoana no Ravalomanana ihany no 
hotohanana?” Dia manaraka izany ny fanazavana. Isan’ny fanontaniana anentanana ny mpino Fjkm 
ny hoe “angaha moa tsy samy efa nanao ratsy teto amin’ny firenena avokoa ny ankamaroan’ireo mpitondra 
aloha ireo, ka nahoana no manohana an-dRavalomanana manokana isika?” Dia ny valin’izany no manaraka 
taratasy novakiana. Fanontaniana manaraka izay arahin’ny valiny ny hoe “Ahoana ireo kandida 
toa miseho ho kristianina?” Mivantana ny fanakianana ny Pastora Mailhol ao anatin’ny valin’io 
io. Fanontaniana manaraka ny hoe “Fitiavana no lehibe indrindra!…Inona izany?” Ny valiny dia 
sy fanakianana ny kandida miventy izany. Mitohy amin’ny fanazavana ny valin’ny fanontaniana 
izany hoe “Inona no porofo fa tsy ilay fitiavan’i Kristy io atao hirahira io?” 

Ao anatin’ny fehin’ilay taratasy vakiana amin’ny mpino kristiana any anivon’ny fitandremana 
dia hoe “Ny Andriamanitsika dia Tompo Mpahary. Ny MPAHARY mira Mpanamboatra, Mpanangana ny rava 
Mpanome fiainanana”. Ny “Manifesto”, « MAP 2 » no entiny manatanteraka izany. Mpiara-miasa amin’Andriamanitra 
olona mpanangana fa tsy Mpandrava. Ny olona vonona hankato ny Tompo no mahazo tsodrano hoe « ary 
naorina hatry ny fony fahagola no hamboarinao, ary ianao atao hoe « MPANAMBOATRA NY RAVA, MPAMELON-DALANA 
AMIN’NY TANY » (Isa 58, 12)… Koa Fidio ny Kandida Marc Ravalomanana, mpanangana fa tsy Mpandrava ». 

Izay amin’ny ankapobeny no voarakitra ny taratasy vakiana sy zaraina any anivon’ny Fitandremana 
eto Madagasikara ary maro no mampihatra izany, na tsy ny Fjkm rehetra aza, ka asa na fampielezan-kevitra 
raharaham-pifidianana filohampirenena ho an’ny kandida Ravalomanana izany na famelomam-panahy 
mpino kristianina Fjkm. Raha fampielezan-kevitra kosa izany, inona no andraikitra ny Foibe Fjkm ? Ary inona no fepetra 
“Ceni” sy ny “Hcc” horaisina ? Mety mba afaka manao fanadihadiana ve ianareo rehetra ireny? Sa odiana 
fantatra sy re? Ireo mpanara-maso ny fifidianana koa ve mba manan-kambara amin’izany? 

