TOLIARA : ILAHARANA SY IFAMPITADIAVANA NY LASANTSY – MIDI MADAGASIKARA

Hatramin’ny afak’omaly no mankaty nilaharana ary nifampitadiavana ny lasantsy ao Toliara, indrindra 
teo amin’ny tobin-tsolika Bazaribe. Raha ny fanazavan’ny mpitantana iray amin’ny fitsinjarana 
dia noho ny delestazy no mahatonga an’izany, satria vitsy amin’ireo « station » mampiasa milina 
herinaratra. Maty ny jiro tsy mivarotra izy ireo. Mitombo ihany koa ny filana solika amin’ny fahatapahan-jiro 
laka amin’izao. Nanampy trotraka izany ny resaka mandeha, fa mety tsy hisy solika ato ho ato, noho 
olana eo amin’ny famatsiana. Raha ny delestazy ao Toliara no asian-teny, dia mpanjifa maro no maty 
tanteraka ankehitriny, satria tsy miodina ny asa fihariana. Adiny dimy isan’andro raha misy no 
ny jiro amin’ny fokontany sasany, raha tokony ora valo. Miaina ao anaty haizina sy horohoron’ny 
marisarisa vokatr’izany. 



