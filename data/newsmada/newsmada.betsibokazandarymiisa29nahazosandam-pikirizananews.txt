BETSIBOKA: ZANDARY MIISA 29 NAHAZO SANDAM-PIKIRIZANA | NEWSMADA

Par Taratra sur 15/05/2019 

Tsy niandry ela ny fitondram-panjakana, naneho ny fampanantenana nataony, indrindra ho an’ireo 
nahavita ezaka manokana ho an’ny tanindrazana. Natolotra ara-pomba ofisialy sy ara-miaramila, 
alatsinainy teo tao Maevatanana ireo mari-pankasitrahana ho an’ireo zandary miisa 29 nahavita 
tsara tao anatin’ny faritra Betsiboka. Tonga nanatanteraka izany fanolorana izany ny kaomandin’ny 
ny Jly Andrianjanaka Njatoarisoa izay nisolo tena ny Sekreteram-panjakana miadidy ny zandarimariam-pirenena 
ny Jly Ravalomanana Richard. Nilaza izy fa natao izao mba ho ohatra tsara hanentanana ny zandary 
haneho an-tsitrapo ny fahavononana feno hamita ny adidy masina napetraka. Isaorana ny vahoaka 
vaovao tsy tapaka ka nahatongavana amin’izao dingana izao. Nambaran’ity manamboninahitra ambony 
anivon’ny zandarimariam-pirenena ity fa miezaka ny eo anivon’ny fibaikoana ny zandarimaria 
mankahery sy mampirisika ireo zandary ary hitohy hatrany izao fa tsy mijanona akory. 



Les commentaires sont fermées. 

