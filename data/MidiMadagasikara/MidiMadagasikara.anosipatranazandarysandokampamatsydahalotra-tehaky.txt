ANOSIPATRANA : ZANDARY SANDOKA MPAMATSY DAHALO, TRA-TEHAKY NY POLISY – MIDI MADAGASIKARA

Mia ratsy hatrany raha ny resaka fandriam-pahalemana eto amintsika. Ny zoma tolakandro lasa teo, 
iray noentina lehilahy iray 45 taona izay nisandoka ho zandary no nosakanan’ny polisy teny amin’ny 
Anosipatrana. Marihina fa loharanom-baovao marim-pototra voarain’ny teo anivon’ny polisy 
nahafahana nanakana io fiara io. Rehefa nijanona ilay fiara dia nampilaza tsotra izao ralehilahy 
zandary ka tokony homena làlana. Marihina fa fanamiana zandary tokoa no nanaovan’io lehilahy 
tamin’ny fotoana nanakanana azy saingy tsy nihanona tamin’izany ireo polisy fa niroso avy hatrany 
fisavana ny karatra manamarina ny maha zandary ity farany. « Efa maro ny polisy no voafitaka rehefa 
ny olona manao fanamiana mpitandro ny filaminana ka tsy misava ny fiarany, saingy teti-dratsy 
izany hoentina miala ny fisavana tokony hatao » hoy ny fanazavan’i Kaomisera Jean Victor Tsaramonina 
Kaomisera prinsipaly miadidy ny Kaomisarian’ny Polisim-pirenena. Vokany : tsy nahitana izany 
teny amin’ilay lehilahy nitondra ny fiara. Avy hatrany ireo polisy dia niroso tamin’ny fisavana 
entana tao anaty fiara noho izany ka tratra tamin’izany ny basy kalack mahery vaika roa, « boîtes 
chargeur » miisa dimy, « cartouches » miisa 178, ary fanamiana zandary miisa enina. Notànana avy 
teny amin’ny biraon’ny polisy io lehilahy io taorian’izay. Ny fanadihadiana natao taminy no nahafantarana 
saika hamatsiany ireo dahalo any Atsimo ireo fitaovam-piadiana sy fanamiana zandary ireo. Rehefa 
ny amin’ny fomba nahazoany ireo ity lehilahy mpisandoka ho zandary ity dia nilaza mazava fa mpitandro 
ihany no nanome azy ireo. Ity farany noho izany no nanoro ny toerana nisy io mpitandro filaminana 
ka nahafahana nisambotra azy ihany koa. Fantatra araka izany fa anisan’ny mpandray anjara amina 
fanafihan-dahalo ity lehilahy mpamatsy dahalo sy mpisandoka ho zandary ity, ary efa maro ireo 
efa namidiny. Omaly izy roa lahy ireo, ilay mpamatsy dahalo sy ilay mpitandro ny filaminana niray 
taminy no natolotra ny Fampanoavana. Manoloana izany, mampitandrina hatrany ny eo anivon’ny 
malagasy fa ho hentitra dia hentitra ny amin’ny fitandroana ny filaminana sy ny fandriam-pahalemana 
tombotsoa iraisan’ny rehetra. Ezahina araka izany ny hanongotra eny ifotony ny firaisana tsikombakomba 
ratsy toy ity tranga iray ity. Tsy hitsitsitsitsy izy ireo manoloana izay rehetra mandika lalàna 
manao heloka be vava, tsy hanavahana na mpitandro ny filaminana, na manamboninahitra, na olom-boafidy 
olon-tsotra. Izany no atao dia mba hialana amin’ny fanaratsiana ny endriky ny Polisim-pirenena 





















