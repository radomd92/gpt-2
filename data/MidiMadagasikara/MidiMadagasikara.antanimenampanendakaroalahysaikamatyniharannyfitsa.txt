ANTANIMENA : MPANENDAKA ROALAHY, SAIKA MATY, NIHARAN’NY FITSARAM-BAHOAKA – MIDI MADAGASIKARA

Ny tsy fandriam-pahalemana tokoa ve no mirongatra izay tsy izy ka tsy arak’ireo mpitandro filaminana 
? Hany ka tsy miandry izay fitsaràna na manam-pahefana intsony ny vahoaka fa avy hatrany dia manao 
fitsaràny azy manokana. Toy ity nitranga tetsy Antanimena ity ny talata hariva lasa teo. Bandy 
avy nanendaka tety Antanimena ambony, akaikin’ny « poste », no azon’ny fokonolona ka ny ain’izy 
sisa no tsy nanaraka. Araka ny fantatra dia olona niandry taxibe teo amin’ny arrêt no efa notilian’izy 
ireto, tovolahy manodidina ny 23-25 taona any ho any, ranjanana sy nofosana soa aman-tsara ! Tokony 
tamin’ny 7ora sy sasany tany ho any, raikitra ny « sakano, sakano » sy ny antso vonjy nataon’ny olona 
izay vao avy noendahina roalahy. Tamin’ity indray mitoraka ity dia tsy nitazam-potsiny ireo olona 
fa avy hatrany dia rafitra nanenjika ireto olon-dratsy, nihazo niakatra an’Ankadifotsy iny. 
raha hoe diso lalana izy ireo, fa mazàna ny lalan’ny mpanendaka avy mahavita ny asa ratsiny, ilay 
eo amin’ny Poste, midina mankany Behoririka io. Nanamora ny fisamborana azy ireo ny fanarahany 
tamin’io fotoana io ka dia noraisim-potsiny. Velona ny daroka sy ny vono isan-karazany. Efa nijininika 
rà. Saika ny ain’izy ireo mihitsy no nanefa, raha tsy tonga avy hatrany teny an-toerana ny mpitandro 
nitondra azy ireo nanala azy tamin’ny hatezeram-bahoaka. Ny fiainana tokoa efa tsy mitsaha-miakatra, 
manao ny ataony ny tontakely, … efa mihalikiliky ihany koa ny olona etsy an-danin’izay, satria 
mantsy dia voasambotra ny eo, manao indray ny hafa, na miverina amin’ny asany taloha ireo afaka 
am-pisaziana, dia toa izany hatrany ! Inona ary no vahaolana … 



