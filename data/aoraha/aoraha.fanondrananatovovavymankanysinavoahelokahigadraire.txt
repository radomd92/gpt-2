FANONDRANANA TOVOVAVY MANKANY SINA :: VOAHELOKA HIGADRA IREO SINOA ROA SY MALAGASY ROA • AORAHA

Notsaraina tetsy amin’ny Fitsarana manokana misahana ny kolikoly (PAC), tetsy 67Ha, tamin’ny 
lasa teo, ny raharaha fampanambadiana an-tery sy fanondranana olona an-tsokosoko mankany Shina. 

Ny lefitry ny ben’ny tanàn’ Ambohibary any amin’ny distrikan’i Moramanga sy ny mpitan-tsoratry 
kaominina ary teratany sinoa miisa roa no niakatra Fitsarana. Noga­draina herintaona an-trano­mazina 
tompon’ andrai­kitry ny kaominina ireto. 

Voampanga ho nanara­raotra fahefana tamin’ny fika­rakarana taratasim-panambadiana hosoka 
zareo. Sivy volana am-ponja kosa no sazy mihatra amin’ireo Sinoa mirahalahy, izay voalaza fa saika 
an-tery tamina vehivavy mala­gasy sy hanondrana azy ireo an-tsokosoko any ivelany. 

Tamin’ny 2 marsa 2019 no nitranga ity raharaha ity, araka ny angom-baovao azo tetsy anivon’ny PAC 
Ha. Nampihaonina tamin’ny ala­lan’ireny tambajotra fandefasana mpiasa an-tsokosoko mankany 
ireny ireo vehivavy malagasy sy ireo Sinoa mirahalahy. Tonga teto Madagasikara ireto Sinoa ireto 
hisora-panamba­diana sivily amin’ireo vehi­vavy malagasy. Nikasa ny hitondra azy ireo hipetraka 
ivelany izy mirahalahy, aorian’ny raharaha. Andron’ny fisoratam-panambadiana 

Naharay vaovao mikasika an’ity zava-nitranga ity ry zareo avy ao amin’ny polisy mpanao fanadihadiana 
avy eto Antananarivo. Natao ny vela-pandrika ka tamin’ny andron’ny fisoratana tao amin’ny kaominina Ambohibary (Moramanga) no nanatrarana an’ireo voampanga. Voasambotra niaraka 
zareo tamin’io fotoana io ihany koa ny vehivavy malagasy iray saika halefa hiasa an-tsokosoko 
Shina sy ny vehivavy telo hafa, izay nanera azy. 

Natao ny fakàna am-bavany. Notazonina am-ponja vonjimaika tany amin’ny fonjaben’i Moramanga 
Sinoa sy ireo tompon’andrai­kitry ny kaominina ary ireo mpanera telo mirahavavy. Tamin’ny talata 
teo kosa no notsaraina tetsy amin’ny PAC ny raharaha. Raha ny didy nivoaka dia herintaona an-tranomazina 
sazin’ireo lefitry ny ben’ny tanàna sy ny mpitan-tsoratry ny kaominina Ambohibary (Moramanga) 
nanao taratasy fisoratana hosoka. Sivy volana am-ponja ny an’ireo Sinoa mirahalahy. Arahi-maso akaiky kosa ireo mpanera telo mirahavavy 
hahafahana manatratra izay tena atidoha ao ambadik’ ity tambajotra fandefasana mpiasa an-tsokosoko 
ivelany ity. 









Enregistrer mon nom, mon e-mail et mon site web dans le navigateur pour mon prochain commentaire. 



