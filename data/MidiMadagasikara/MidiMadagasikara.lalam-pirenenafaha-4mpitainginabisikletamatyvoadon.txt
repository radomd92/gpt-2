LALAM-PIRENENA FAHA-4 : MPITAINGINA BISIKLETA MATY VOADONAN’NY TAKSIBROSY – MIDI MADAGASIKARA

Mila ho isan’andro tato ho ato izay ireo olona namoy ny ainy tamin’ireny lalam-pirenena ireny. 
maraina tokony ho tamin’ny 6 ora latsaka tany ho any, teo amin’ny toerana antsoina hoe Soamiadanana, 
Mahavelona, Ankazobe, tamin’iny lalam-pirenena faha-4 iny, PK 64, mpitaingina bisikileta iray 
maty namoy ny ainy rehefa avy nodomina fiara taksibrosy, hiakatra aty Antananarivo. Raha ny fantatra 
vokatry ny tsy fitandremenan’ny mpamily no nahatonga ny loza. Ity toerana ity ihany koa, raha ny 
re hatrany, dia nahitana fiholanana ka tamin’izany no nahavoa ilay rangahy. Mafimafy ihany dona 
ity rangahy, mpitaingina bisikileta ity, ka voatery nentina namonjy toeram-pitsaboana tao Mahitsy 
Indrisy anefa fa be loatra ny rà very taminy, ka tsy voatana ny ainy teny an-dalana. Notazomina ao 
borigadin’ny zandary ao Fihaonana, moa ity mpamily ity 

Fa mbola nisehoana lozam-pifamoivoizana ihany koa teny amin’iny lalam-pirenena faha-3 iny, 
tokony ho tamin’ny 10 ora sy sasany maraina, tany Talatan’i Volonondry. Zazalahy no naratra mafy 
nampiakarina haingana taty an-drenivohitra. Raha ny vaovao voaray dia ankevitry ny hiampita 
ankizikely ity no sendra voafokan’ny kodiarana kamiô “remorque”. Soa ihany, araka ny filazan’ireo 
fa napitikin’ny kodiarana izy ireo fa tsy voapotsitra tao. Nahitana ratra teo amin’ny lohan’ity 
ity, araka ny vaovao voaray hatrany. 



