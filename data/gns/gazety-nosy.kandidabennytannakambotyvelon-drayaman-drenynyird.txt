KANDIDA BEN’NY TANÀNA : KAMBOTY VELON-DRAY AMAN-DRENY NY “IRD”

Ao anatin’ny fampielezan-kevitra ny fifidianana izay ho mpanolotsainan’ny tanàna sy izay ho 
tanàna ny sokajin-kery pôlitika mandray anjara amin’izany amin’izao fotoana. Mikaikaika anefa 
kandida sy ny Depiote avy amin’ny vondron-kery “IRD” satria tena tsy mba misy fandraisana anjaran’ny 
“IRD” mihitsy ho amin’ny fifanohanana amin’izany fampielezan-kevitra izany. 

Ny depiote “IRD” no notendrena ho “mpiahy” na “coach” ao anivon’ny distrika nahalany azy amin’izao 
ben’ny tanàna izao, hoy ny fitarainan’izy ireny, nefa tsy ho zakan’ny ain’ny depiote ny hoenti-mihetsika 
amin’izany amin’izao fotonan’ny fampielezan-kevitra izao, na ny hoenti-manana ny fifindran-toerana 
ihany any amin’ny kaominina misy an’ireny kandida “IRD” ireny aza. Tokony tsy hadinoina anefa, 
ny depiote “IRD” fa raha vao midina any amin’ireny kaominina ireny ianao dia heverin’ireo mpikambana 
ny mpanohana mbamin’ny vahoaka fa “manana vola 

ihetsiketsehana” ianao, ka efa miandrandra an’izany izy ireny. Nozarina rahateo hiankin-doha 
lehibe ny rafitra any anivon’ny fokontany any ka tena manahirana, hoy ny fanampim-panazavan’ireny 
“IRD” ireny. 

Etsy ankilany, ireo kandida koa dia vaky vava satria hoe “nentanina sy nantsoina izahay tamin’ny 
ny fifidianana filohampirenena indroa miantoana sy tamin’ny fifidianana depiote, ka nandray 
mavitrika, nitaona ny mponina, hanohana sy hifidy ny kandida notohanana, saingy ankehitriny, 
anjaranay ny hofidiana aty amin’ny kaominina misy anay, nefa dia zara raha peta-drindrina (affiche 
sary) ampolony no fanampiana anay”. 

Tsy manao vava izahay, hoy ireny kandida hofidiana ben’ny tanàna ireny fa mbola ho avy ny fotoana 
anay satria mbola hisy fifidianana hatrehina hatrany eto amin’ny firenena, ary tsy tokony hadinoina 
ny fampihodinana ny raharaham-pirenena dia mifototra any aminay any amin’ny fokontany sy kaomina, 
fanohanana ny eazaka ataon’ny fitondram-panjakana dia miainga any aminay vahoaka any amin’ny 
rehetra any, ka raha sanatriavin’ny vava; manome lamosina ny lehibe ao anivon’ny fitondrana ao 
inona no hitranga ? 

Ny mpikatroka sasany “IRD” na “Mapar” any amin’ny fiaraha-monina any koa moa dia maro ireo nipetrapetraka, 
satria misy amin’ireo kandida natolotra no tsy nitolona tamin’ny fotoana nilàna izany, ary na 
kandida depiote tamin’ny fotoanandro aza dia tsy vitsy ireo najadona avy any ambony fotsiny, hoy 
ako avy any anivon’ny fiaraha-monina any. 

Raha ho avy koa, sanatriavin’ny vava ny hetsi-bahoaka hanoherana izao fitondrana izao, hoy ny 
amin’ireo kandida ho ben’ny tanàna, dia mety ho sarotra ho anay ny hijoro hiaro ny fitondrana rehefa 
tsy hifampitsinjo ihany. 



