ANDOHARANOFOTSY : 4X4 TSY NISY TOMPONY NIPETRA-POTSINY AMORON-DÀLANA – MIDI MADAGASIKARA

Voatery nalain’ny zandary ary napetraka teo an-tokotanin’ny borigady eny an-toerana. Fiara 
mataho-dàlana mitondra ny laharana 36XX TBB ary mitondra ny marika KIA. Nisokatra fotsiny ary 
nisy taratasy raha araka ny fanazavan’ny mpitandro ny filaminana. Nisy nahatsikaritra nijanona 
teo ilay fiara kanefa tsy nisy olona nikitika mihitsy. Ireo no nampandre ny zandary izay nanao ny 
fanamarinana. Tsy nisy na inona na inona mety hahafantarana ny tompon’ny fiara, indrindra koa 
nisy taratasy famantarana tao. Vokatr’izany dia nanokafana fanadihadiana mba hahitàna izay 
ho tompony. Mahatalanjona ihany ilay tranga satria raha fiara lafo vidy toy ny fiara tsy mataho-dàlana 
itony dia tsy havelavelan’ny tompony eny rehetra eny mihitsy. Isan’ny alehan’ny sain’ny zandary, 
tiana na tsy tiana, ny hoe sao dia nisy tantarany ilay fiara, sao sanatria nanatontosana asaratsy. 
koa nirongatra ny fisian’ny fakàna an-keriny tato ho ato ary isan’ny fitaovana fampiasan’ireny 
moto sy ny fiara. Matetika dia avelan’izy ireo eny fotsiny ny fitaovana nampiasainy mba tsy hanodinana 
sain’ny mpanao fanadihadiana na koa entina hanamelohana olona hafa eo amin’ny toeran’izy ireo. 
no tena ilàna ny fanaovana taratasy ara-dalàna rehefa misy ny fifampivarotana fiara. Betsaka 
olona nahazo fahasahiranana ara-pitsaràna sy nidoboka am-ponja izay rehefa nivarotra fiara 
tsy vita tarataasy fifamindràna, kanefa ilay fiara avy eo nampiasain’ny mpividy nanaovana asaratsy, 
ny kidnapping. Asa raha toa izany ny tantaran’ity fiara nipetra-potsiny teo amoron-dàlana ity. 
fanadihadian’ny zandary izay efa nosokafana no hany hamaritra izany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

