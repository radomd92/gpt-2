« CITÉ NOUVELLE VILLE » TOAMASINA : RAIM-PIANAKAVIANA IRAY, MATY VOATIFITRY NY JIOLAHY NAMAKY TRANO – MIDI MADAGASIKARA

Ny alakamisy alina tokony ho tamin’ny 9ora sy sasany tany ho any, dia raim-pianakaviana iray no 
voatifitry ny jiolahy 10 tao an-tokantranony ao amin’ny “Cité Nouvelle Ville”. Ity tokantrano 
anefa dia zato metatra miala ny tobin’ny zandary eto Toamasina no misy azy, ka nihanika fefy ireto 
ireo nidirany tao amin’ity tokantrano ity, raha efa nihidy rojo vy be ny vavahady. Raha ny fanazavana 
ny mpanampy an-trano hanidy trano tamin’ny 9ora sy sasany alina io no nisy nisintona tampoka ka 
tany ivelan’ny trano. Tsy afa-nikiaka ilay mpanampy, satria efa nisy niambina tamin’ny antsy 
vao tafiditra tao an-trano ireto jiolahy izay nizara roa ny sasany niandry taty ivelany ireo ambiny 
niditra tao an-trano. Raha tafiditra ny trano izy ireo avy hatrany dia nambanany ireo rehetra tao 
teo ireo nisaron-tava, teo kosa ireo tsy nanao izany. Nandritra izany dia nanjakan’izy ireo ny 
an-trano, satria tao ireo nisava ny armoara nisy ny vola, tao koa ireo naka ny firavaka samihafa 
peratra mariazin’ny tompon-trano aza nalain’ireto jiolahy ireto. Raha nahita ny fanjakazakan’ireto 
ny raim-pianakaviana dia tsy nanaiky lembenana ka niezaka ny nanohitra ireto jiolahy tao aminy 
Teo no nitifitra in-droa ireto andian-jiolahy ka nahavoa ilay raim-pianakaviana izay niteraka 
fahafatesany , na efa nialana nenina teny amin’ny hopitaly be aza. 42 taona ity raim-pianakaviana 
voatifitra ity ; izay orinasam-pitaterana entana ny fivelomany, ary telo mirahavavy ny zanany. 
avy nitifitra ireto jiolahy ireto dia nirifatra nandositra avokoa, ka teo no hadinon’izy ireo 
amin’ity tokantrano ity ny antsy be isany nampiasain’izy ireo sy ny satroka nanaovan’ny sasany 
ireo. Efa samy nijery ny fandehan-javatra avokoa na ny zandary na ireo polisy, ka ho hita eo ny tohiny 
ny fanazavana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

