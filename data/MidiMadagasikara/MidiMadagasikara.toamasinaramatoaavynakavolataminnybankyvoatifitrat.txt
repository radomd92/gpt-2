TOAMASINA : RAMATOA AVY NAKA VOLA TAMIN’NY BANKY VOATIFITRA TEO AMIN’NY FENY ROA – MIDI MADAGASIKARA

Raha nangingina ny resaka fanafihana mitam-basy teto Toamasina tato ho ato izay, saingy nahazo 
ny vaky trano sy ny famakiana magazay, dia niverina indray izany nanomboka omaly tolakandro tao 
V. Ny angom-baovao natao no nahalalana fa nandeha naka vola tamin’ny banky iray teto Toamasina 
ramatoa ity sy ny zanany mbola kely. Efa narahan’ireo andian-jiolahy efatra nitaingina moto scooter 
any amin’ny banky ny tenany, ka raha izy niala Tuc-Tuc teo Tanambao V iny dia avy hatrany dia tsy nisalasala 
nitifitra azy ireo andian-jiolahy nanaraka azy avy any amin’ny banky nakany vola. Voatifitra 
amin’ny feny roa ilay ramatoa ka avy hatrany dia namotsitra ny vola tao anatin’ny poketrany. Vao 
izany ireo andian-jiolahy dia lasa tahaka ireny tsy nangalatra sy nanao asan-jiolahy ireny. Tsy 
mazava ny tena sandan’ny vola lasa, fa ny fanazavana no nahalalana fa vao avy nividy tany ireto fianakaviana 
ka avy naka ny vola vidin’ilay tany ilay ramatoa izao niharan’ny fanafihana nataon’ny andian-jiolahy 
Vao nahazo ny antso tamin’ny fisian’ny fanafihana ny polisy dia tonga avy hatrany ary nanao ny fanarahan-dia, 
efa tsy hita ny nandosiran’ireto andian-jiolahy ireto. Mamerina hatrany ny polisy fa afaka maka 
ireo ny olona, na orinasa, na fikambanana, raha toa ka haka vola be amin’ny banky ho fisorohana ny 
izao fanafihana izao. Maimaim-poana ny fakana azy ireo raha ny fanazavan’ny kaomisera misahana 
filaminana eto Toamasina sy ny komandan’ny FIP. Raha izao zava-nisy nanomboka omaly izao izany 
manomboka hiverina indray ny fanafihana ireo olona mpikirakira vola eto Toamasina. 




















