FITSIDIHAN’NY PAPA FRANÇOIS: HORAISINA ENY MAHITSY, ANIO, NY LAKROAN’NY “JMJ” | NEWSMADA

Par Taratra sur 02/09/2019 

Andro vitsy sisa. Horaisin’ny tanora eto amin’ny diosezin’Antananarivo eny Mahitsy, amin’ity 
ity, ny lakroan’ny “JMJ”, hoentin’ny tanoran’ny diosezin’i Mahajanga. Hoentina eny amin’ny 
Analamahitsy izany mandra-pahatongavan’ny papa François sy ny hihaonany amin’ny tanora, ny 
hariva izao. Hitoby amin’ireo sekoly katolika etsy Antanimena kosa avy eo ireo tanoran’i Mahajanga 
izany lakroan’ny “JMJ” izany. 

Ankoatra izany, efa samy nandamina ny fandaharam-potoany avy ireo paroasy amin’ny fiaingan’ny 
hamonjy ny eny Soamandrakizay ny alahady 8 septambra. Hiainga vao mangirandratsy, manomboka 
2 ora ka hatramin’ny 4 ora maraina, avokoa izy ireo. Anisan’izany ny eny Ivato, ny eny Andraisoro, 
eny Anosisoa, ny eny Isotry, ny eny Ambohimirary, ny eny Tsaramasay, ny eny Antohomadinika… 

Ny sisan-taolan’ny olontsambatra 

Ankoatra izany, amin’ny teny frantsay ny fankalazana ny sorona masina hotarihin’ny papa François 
alahady. “Ny izaho mino” kosa no hohiraina amin’ny teny latinina. Hovakina amin’ny teny malagasy 
vakiteny I raha amin’ny teny frantsay kosa ny vakiteny II. Hohiraina kosa ny evanjely. Hifandimby 
ranombavaka ny teny malagasy sy ny teny frantsay. Hanamarika ny lamesa sy ny sehatra rehetra ny 
fotsy. Tsy hiavaka akory ny sorona masina fa alahady mandavantaona faha-23 ihany. Ho tazana eny 
“otely” ny sisan-taolan’ny olontsambatra Rafiringa Raphaël Louis sy ny lakroa lehibe. Tsy lavitra 
hahazo toerana manokana ny eo anivon’ny antoko mpihira sy ny ekipan’ny “Ankalazao”. Miangavy 
ny haneken’ny rehetra ny fandaminana sy ny toromarika ny fiangonana sy ny eo anivon’ny mpitandro 




Les commentaires sont fermées. 

