ANKAZOABO ATSIMO :: MPIRAHALAHY NIARA-MATY VOATIFITRA TENY AN-DALANA • AORAHA

Nanaitra ny olona ny fahenoana poa-basy nirefodrefotra, vao maraim-be, tany amin’ny fokontanin’i 
Ankazoabo Atsimo, omaly. Nojerena akaiky saingy efa vatana mangatsiakan’ny lehilahy roa voalaza 
mpirahalahy iraitampo no hita nihoson-dra teo. Samy nahitana diam-bala ny vatan’izy roa lahy. 
famaky kosa ny iray, araka ny nambaran’ny mpitandro filaminana any an-toerana. 

Fantatra fa samy mpikambana ao amin’ny birao fandatsaham-bato, any amin’io fokontanin’i Betilefo 
ireto lehilahy roa niara-namoy ny ainy ireto. Teny an-dalana hamonjy ny birao fandatsaham-bato izy ireo no izao tra-doza izao. 

Olona teo an-tanàna no nampandre ny mpitandro filaminana voalohany momba ity tranga ity. Fifampitifirana 
heverina ho niseho teo amin’ny toerana nahitana ny razana any amin’ny folo kilaometatra miala 
tampon-tanànan’ Ankazoabo, raha ny tombantomban’ny mpanao famotorana. Heno fa nitondra basy 
roa lahy ireo noho izy ireo niainga vao maraina tany an-trano. Fanaon’ny olona any an-toerana rahateo, 
ny nambaran’ ny loharanom-baovao, ny mitondra basy ho fisorohana ny loza tampoka. Lasan’ireo 
ny basim-borona teny amin’ireo mpirahalahy voatafika ireo. 

«Lehilahy telo no fantatra fa nanafika azy ireo teny an-dalana. Tombanana ho misy antony manokana 
nanaperana ny ain’izy ireo. Mety ho efa narahina na nandrasana teo amin’io toerana io izy roa lahy. 
tsy tra-drano ny iray. Heverina ho hitan’ireo olon-dratsy mbola nisy aina ny iray, hany ka narahina 
famaky», hoy ny zandary any Ankazoabo Atsimo. 

Efa nandefasana zandary sy miaramila manenjika an’ireo jiolahy, amin’izao fotoana izao.Nandray 
avy hatrany ny eo anivon’ ny Ceni manoloana an’ity fahafatesana mpikambana eo anivon’ny birao 
tany Ankazoabo Atsimo ity. Heno fa efa misy olona nisolo azy roa lahy namoy ny ainy ireo any an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



