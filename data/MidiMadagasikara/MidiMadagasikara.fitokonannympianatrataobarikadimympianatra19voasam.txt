FITOKONAN’NY MPIANATRA TAO BARIKADIMY : MPIANATRA 19 VOASAMBOTRA, FIARA 03 VAKY FITARATRA, “CYBER-CAFÉ” IRAY POTIKA – MIDI MADAGASIKARA

« Efa tsy fitokonana amin’ny maha-mpianatra intsony ny zava-nisy tao Barikadimy raha ny zavatra 
ireo no zohina, fa tena hetsika ara-politika tsotra izao mba hoentina manakorontana ny filaminam-bahoaka 
hoentina manararaotra amin’ny karazana fandrobana samihafa ». Izay no nambaran’ireo mponina 
an’ity oniversite eto Toamasina ao Barikadimy ity, raha nitantara ny zava-nisy niainan’izy ireo, 
alahady hariva, ireto solontenan’ny mponina ireto. Raha ny fanazavana azo dia nitokona nivoaka 
fefy be misy azy ao Barikadimy ireto mpianatra maromaro, ny antony dia noho ny fahatapahan’ny herinaratra 
ny oram-be sy rivotra nentin’ny rivo-doza Dumazile izay nandalo teo amin’ny 170km miala ny sisin-dranomasin’i 
ny alahady teo. Nanao ny afany ny teo anivon’ny Jirama Toamasina namerina aloha ireo tambajotran-jiro 
novonjena, ankoatra ireo nisy olana. Isan’izany ny tao Anjoma, Androranga, Ampasimazava, Bazary 
Mangarano I sy II, Ambalamanasy, Andranomadio, Ambalamanasy…hatrany Antseranampasika, izay 
niverina raha tsy tamin’ny 10ora alina noho io fanamboarana nateraky ny oram-be nentin’ny rivo-doza 
io. Tsy nahafaly ny mpianatra tao Barikadimy maromaro izany ka ny fandorana kodiarana sy fitoraham-bato 
nandalo izay nahasimbana fiara 03 ary ny fandravana « Cyber-Cafe » sy ireo mpivarotra ary ireo tokantrano 
amin’ity oniversite ity no nataon’izy ireo. Voatery niditra an-tsehatra tamin’ny famerenana 
filaminam-bahoaka sy ny fanesorana ny sakan-dalana nataon’ireto mpianatra ny mpitandro ny filaminana 
Emmo-Sécurité, notarihan’ny « groupement » ny zandary, ka raikitra avy hatrany fifanenjehana 
amin’ny mpianatra sy ny Emmo. Vokany, mpianatra 19 izay tovolahy avokoa no voasambotra, ary nalaina 
omaly tontolon’ny andro. Ny angom-baovao hatrany no nahalalana fa nitory ireo mpianatra ao Barikadimy 
nanimba fananan’olona maromaro teny Barikadimy sy ireo sendra nandalo teny ny tompon’ny fananana, 
izay no mampisokatra ny fanadihadian’ny mpitandro ny filaminana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

