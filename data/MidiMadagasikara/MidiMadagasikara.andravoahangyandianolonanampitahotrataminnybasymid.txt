ANDRAVOAHANGY : ANDIAN’OLONA NAMPITAHOTRA TAMIN’NY BASY – MIDI MADAGASIKARA

Nisoamaritaka ireo mpiantsena omaly teo Andravoahangy. Andian’olona maromaro no nampitahotra 
ireo tamin’ny basy teny an-tanany. Omaly tokony ho tamin’ny roa ora tolakandro tany ho any no nisehoan’ity 
ity teo am-povoan-tsenan’Andravoahangy. Andian’olona mitovitovy akanjo, toa ireny olona avy 
ireny izy ireto, ary mazàna dia misy toa an’izany foana no mivezivezy ao an-tsena. Tsy misy gaga 
intsony moa ireo mpiantsena sy ireo mpivarotra, satria ny andro tsena, karazan’olona maromaro 
mifanaretsaka ao amin’io toerana io, tsy anavahana intsony izay olon-dratsy. Tamin’io fotoana 
dia somary nisy bandy kely nibahambahana ireto andian’olona ireto. Tsy fantatra izay tao an-dohan’izy 
fa avy hatrany dia nampiaka-peo ny sasany, ny hafa kosa namoaka basy tany am-balahany. Raiki-tahotra 
nahita ary somary nihatakataka avokoa. Nisy sasantsany tamin’ireo nahita no saika hisambotra 
andian’olona ireto. Saingy toy ny tsy teo kosa ireo andian’olona ireo dia nanjavona, nisarantsaraka, 
olona marobe tao an-tsena. 





