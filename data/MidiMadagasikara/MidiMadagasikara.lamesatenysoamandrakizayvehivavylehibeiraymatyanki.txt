LAMESA TENY SOAMANDRAKIZAY : VEHIVAVY LEHIBE IRAY MATY, ANKIZY TELO TAFASARAKA TAMIN’IREO NITONDRA AZY – MIDI MADAGASIKARA

Maromaro ireo zaza very teny amin’ny lamesa lehibe notarihan’ny Papa Francois ,tetsy Soamandrakizay 
saingy noho ny fipetrapetraky ny lamina sy ny toromarik’ireo mpitandro filaminana, dia saika 
ray aman-dreniny avokoa izy ireo. Na izany aza, telo tamin’ireto ankizy tafasaraka tamin’ireo 
azy ireto no tsy nisy naka ary voatery naterin’ny pôlisy tetsy amin’ireo relijiozy ao amin’ny « 
Capucine » Sabotsy Namehana. Ny iray, ankizilahy kely tokony ho 10 taona eo ho eo, monina eny Ambatolampy 
ary zanak’Atoa Solofo sy Rtoa Angeline. Ny iray kosa zazavavy kely 9 taona, zafikelin’i Bebe Zafy 
any Ambohidroa, distrika Morarano Chrome, faritra Alaotra, ary ny farany zazavavy 14 taona, antsoina 
Fitahiana, zana-dRtoa Nadia ary monina eny Ambohijanaka Iavoloha. 

Ankoatr’ireo zaza very ny alahady ireo mantsy, dia voalaza fa nisy ramatoa lehibe namoy ny ainy 
an-toerana, ny alin’ny sabotsy, noho ny hatsiaka sy ny vovoka. Araka ny angom-baovao azo, dia efa 
aretim-pisefoana ity ramatoa ity ary teny an-dalana nitondrana azy tany amin’ny hôpitaly izy 
namoy ny ainy. Etsy andanin’izay, dia fantatra fa olona maherin’ny 200 isa teo ho eo, no nomena fitsaboana 
anatin’ny roa andro teny Soamandrakizay ka ny 16 tamin’izay no tsy maintsy nentina namonjy hôpitaly, 
tsy vita intsony teny. Tsy arakaraky ny habetsaky ny olona tokoa fa dia azo lazaina ho tena nirindra 
nilamina ny fanomanana natao amin’ity fahatongavan’ny Papa teto amintsika ity, indrindra moa 
mahakasika ireo hetsika teny Soamandrakizay : ny alim-bavaka ny sabotsy alina sy ny lamesa lehibe 
ny alahady. Mpino katôlika aman’hetsiny maromaro any tokoa mantsy no tonga teny an-toerana. Na 
teo ihany aza ny indro kely indraindray; izay trangan-javatra tsy nampoizina amin’ny fanomanana 
tahak’izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

