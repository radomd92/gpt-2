AMPEFILOHA : MAMO NANDONA LAHY ANTITRA TAO ANATY «  PASSAGE ZEBRÉ » – MIDI MADAGASIKARA

Toe-javatra tsy tokony hitranga ny toa ity niseho teny Ampefiloha, teo ankaikin’ny ANS ity raha 
tonga saina ny rehetra amin’ny tokony hanajana ny lalànan’ny fifamoivoizana. Raim-piakaviana 
nahazo taona no naratra mafy saika namoy ny ainy raha tsy voavonjy haingana rehefa nodonin’ny moto 
an-toerana, ny talata antoandro tokony ho tamin’ny 1 ora sy sasany. Avy any amin’ny Tranobe Fiaro 
ilay moto, izay nirimorimo mafy, no nandona ilay Rangahy tampoka tao anatin’ny toerana voatokana 
mpandeha an-tongotra, na « passage zebré », tsy lavitra ny hidin-dalamby eo Ampefiloha. Araka 
filazan’ny nanatri-maso, sady mandeha mafy ilay mpitondra moto no toa tsy mijery lalana akory 
variana mitodika miresaka amin’ilay vehivavy nentiny nanao taingin-droa niaraka taminy. Nipitika 
vitsivitsy mihitsy ilay rangahy vao nitsirara tamin’ny arabe. Nandriaka ny ra satria tena naratra 
ilay voadona. Ilay ranamana koa tetsy ankilany, nianjera sy naratra teo amin’ny handriny. Nitsoaka 
hatrany kosa ilay vehivavy nentina tamin’ny moto rehefa nahita izany. Nitangorona ny olona nijery 
loza saingy toa samy nijery fotsiny aloha tsy nisy nisaina ny hamonjena ity lahy antitra izay hita 
tena voa mafy. Fiara 4X4 iray sendra nandalo teny an-toerana no nijanona ka nitondra haingana ireo 
teny amin’ny hopitaly HJRA Ampefiloha. Nony tonga teny amin’ny hôpitaly anefa dia hita fa mamo 
mpitondra moto. Toa tsy tonga saina akory izy fa nanao ny tsy mety ary tokony handray andraikitra 
olona nodoniny. Ny ratra nahazo azy rahateo tsy dia goavana loatra. Nirediredy sy nanao valy boraingina 
izy raha mba nanontany azy izay tokony hataony manoloana ny fahavoazan-drainy ny zanak’ilay voadona. 
ny namorona antsanga tsy aman’orana indray aza no nataony ka nilaza fa nodonina fiara 4X4 avy aoriana, 
izy, dia nifatratra tany amin’ilay rangahy niampita. Tantaraina ihany ny tranga toy izao mba hanairana 
sain’ny manam-pahefana isan’ambaratongany sy ny mpampiasa lalana rehetra mba samy handray ny 
tandrify azy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

