NITSIKOMBA TAMIN’NY POLISY?  : SOKATRA 8, OLONA 6 TRATRA TENY IVATO | NEWSMADA

Par Taratra sur 03/03/2017 

Nahitam-bokany indray ny tetikasa AVG-Alarm sy ny ladoany. Tratra teny amin’ny seranam-piaramanidina 
ny 1 marsa teo tamin’ny 5 ora hariva, ny zana-tsokatra miisa valo, karazana angonoka. Olona efatra 
malagasy (roa lahy sy roa vavy), mpihavana avokoa izy ireo, tratra tao amin’ny efitrano malalaka 
ny fiaingana, niray dia ho any Bangkok, mihazo an’i La Réunion tamin’ny zotra Air Austral. 

Lehilahy iray tamin’izy ireo no nahatrarana ny sokatra enina, nofonosina tamin’ny “scotch” natao 
anaty sakaosy ny efatra, tany anaty paosy ny roa. Nataon’ny lehilahy iray hafa tao anatin’ny valizy 
an-tanana ny sokatra roa ambiny. Tsy nahitana sokatra kosa ireo vehivavy roa. Nambaran’ireo voarohirohy 
niray tsikomba tamin’ny polisy iray izy ireo. Nomena an’ilay polisy tany amin’ny toerana fiantsonan’ny 
ny sokatra ary nafindra tamin’izy ireo rehefa tany amin’ny trano fivoahana. Voalaza fa efa fantatry 
mpitandro filaminana ilay polisy, ankehitriny, miasa eny amin’ny seranan’Ivato rahateo. Niaiky 
olona efatra voarohirohy fa novidiana tany Mahajanga, ny volana febroary teo ireto sokatra miisa 
ireto. Hiakatra fampanoavana izy ireo atsy ho atsy. 

Manara-maso akaiky ity raharaha ity ny fikambanana Alliance voahary gasy (AVG), ao anatin’ny 
Fampiharana ny lalàna manoloana ny fanamparana ny fandringanana harena voajanahary eto Madagasikara 
Amin’ny maha biby tandindomin-doza, ahina ho lany tamingana, ary tsy hita raha tsy any anaty faritra 
ny sokatra angonoka, voasazy roa hatramin’ny 10 taona an-tranomaizina ireo voaheloka, miampy 
onitra 100-200 tapitrisa Ar, araka ny Lalàna 2005-018. 



Les commentaires sont fermées. 

