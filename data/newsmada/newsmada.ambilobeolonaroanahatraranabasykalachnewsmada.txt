AMBILOBE  : OLONA ROA NAHATRARANA BASY KALACH | NEWSMADA

Par Taratra sur 10/08/2017 

Saron’ny zandary avy ao amin’ny kaompania Ambilobe, tao amin’ny toerana antsoina hoe Maintialaka 
omaly tamin’ny 3 ora sy 30 mn maraina ireo olona voarohirohy ho nitondra basy Kalachnikov sy bala. 
ny fampitam-baovao voaray, nahazo loharanom-baovao ny zandary avy ao amin’ny kaompania Ambilobe 
misy olona roa avy any Antsiranana ho any Sambava mitondra basy Kalachnikov. Niroso tamin’ny fikarohana 
ny vela-pandrika ny zandary ka hita tokoa ity basy Kalachnikov iray izay efa nokikisana ny laharana, 
amin’ny chargeurs roa misy bala miisa 30 avy. Roa lahy, 37 taona sy 42 taona monina ao Befandriana 
sy Nosy Be no tompon’antoka tamin’ny fitondrana ity fitaovam-piadiana mahery vaika ity. Tratran’ny 
nanao sakana teo amin’ny tetezana ao amin’ny fokontany Maintialaka izy roa lahy ireo. Notanana 
famotorana izy roa lahy. Nogiazana kosa ilay fitaovam-piadiana mahery vaika. 

Miparitaka izaitsizy mihitsy ny fitaovam-piadian’ny mpitandro filaminana. Misy hatrany ny 
tsikombakomba eo amin’ny mpitandro filaminana sy ireo mpanao trafika matoa miparitaka toy izao 
basy itony. 



Les commentaires sont fermées. 

