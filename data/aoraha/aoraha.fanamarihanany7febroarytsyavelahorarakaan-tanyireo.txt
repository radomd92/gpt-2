FANAMARIHANA NY 7 FEBROARY :: “TSY AVELA HO RARAKA AN-TANY IREO AINA NAFOY”, HOY NY FILOHA • AORAHA

Nomarihin’ny Filohan’ny Repoblika, Rajoelina Andry fa: “tsy ho raraka an-tany fotsiny ireo aina 
nandritra ny hetsi-bahoaka tamin’ny taona 2009”. Sady nahatsiaro an’ireo valo amby efapolo mianadahy 
ny ainy, tamin’ny 7 febroary 2009, izay nitsingerina iraika ambin’ny folo taona, omaly, teny Ambohitsorohitra 
no nanainga an’ireo akanga sisa nanamborana tamin’izany tolona izany mba “hiaraka hisiki-ponitra 
an’i Madagasikara”. 

“Tsy hanaiky ho kivy isika ary mbola hitolona ho an’ny fampandrosoana ny firenena. Matoa isika 
amin’ity toerana ity, matoa tafapetraka ao anatin’ny lapa dia misy antony izany”, hoy ny hafatra 
Filohan’ny Repoblika, taorian’ny fametrahany fehezam-boninkazo teo amin’ny tsangambaton’ireo 
lavo tamin’ny hetsika teny Ambohitsorohitra, tamin’ny 7 febroary 2009. 

Notsenaina tamin’ilay hira « Iny lalana iny » ny Filoha, Rajoelina Andry, mialoha ny kabary fohy 
teny an-toerana. Taorian’izany no nanatanteraka fambolen-kazo teny amin’ny Rovan’Ambohimanga 
fikambanan’ireo niharam-boina tamin’ny 7 febroary (Av7). “Velirano nataon’ny Ffiloha ny famerenana 
maitso an’i Madagasikara ka handray anjara amin’izany koa ny Av7, satria ny ho avy izao no banjinintsika”, 
Andriamahanina Haja, filohan’ity fikambanana ity. 









Enregistrer mon nom, mon e-mail et mon site web dans le navigateur pour mon prochain commentaire. 



