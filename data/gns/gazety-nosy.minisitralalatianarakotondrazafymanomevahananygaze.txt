MINISITRA LALATIANA RAKOTONDRAZAFY : MANOME VAHANA NY GAZETY FREE NEWS

Raha misy angamba ny olona niady amin’ny tsy rariny sy ny resaka ankiantranoantrano dia anisany 
Lalatiana Rakotondrazafy Andriantongarivo izay lasa ministra ny Serasera sy ny kolotsaina, 
fanombohan’ny fitondran’i Andry Rajoelina izao. Somary gaga ihany anefa ny maro ankehitriny 
mamaky ny gazety nahorin’ity minisitra ity, tsy inona izany fa ny Free News. Hita ao anatiny avokoa 
ny fampitam-baovao sy ny fanambarana izay avoakan’ny ministeran’ny Serasera sy ny kolontsaina, 
io gazety irery io ihany amin’ireo gazety maro eto amintsika no mahazo ireo fampitam-baovao sy 
ireo. Tsara anefa ny manamarika fa ny fampitam-baovao avy amin’ny fanjakana havoaka an-gazety 
handoavam-bola toy ny dokam-barotra rehetra ihany. Midika izany fa ny gazetin’ny minisitra Lalatiana 
Andriantongarivo manokana ihany no mahazo vola avy amin’ny ministera tantaniny. Trangan-javatra 
heverina fa tsy rariny ary mendrika ankiantranoantrano sy kolikoly. Raha ny fahafantarana an’i 
Rakotondrazafay Andriantongarivo hatramin’izay anefa dia mpanao gazety miady amin’izany resaka 
sy kolikoly izany ka mahagaga ihany raha izy tenany indray no manao izany fomba mamohehatra izany, 
Ny hita aloha hatreto dia ny minisitra ny Serasera sy ny kolontsaina no mpitondra tenin’ny governemanta, 
izany dia izy tenany no voalohany tokony hampiseho fihetsika mendrika amin’ireo minisitra rehetra 
ao anatin’ny governemanta. Etsy andaniny, azo antoka fa fantatra ny praiminisitra Ntsay Christian 
fanomezana tombon-dahany ny gazety Free News ataon’ny minisitra ny Serasera sy ny kolontsaina 
ka tokony hisy ihany ny andraikitra raisiny mba tsy ho ratsy endrika ny governemanta tariany. 

