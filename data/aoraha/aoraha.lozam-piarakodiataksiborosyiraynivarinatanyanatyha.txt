LOZAM-PIARAKODIA :: TAKSIBOROSY IRAY NIVARINA TANY ANATY HANTSANA • AORAHA

Ny mpamily sy mpandeha iray no voalaza fa naratra mafy tamin’ny loza nahazo ny taksiborosy iray 
amin’ny lalam-pirenena voalohany, teny Ambatomirahavavy, omaly maraina. Nisy mpandeha vitsivitsy 
ihany koa. Niala lalana, ka latsaka tao anaty tatatra misy rano mihitsy ny fiara. Misy fiolahana kely eo amin’ny 
nisehoan’ny loza nihatra tamin’ity taksiborosy avy any Arivonimamo hiakatra aty an-drenivohitra 
Samy misy hantsana ny any amin’ny sisiny roa amin’ny arabe. 

«Mbola maizimaizina teny an-dalana, tamin’io fotoana io. Nisy fiara iray marika « Peugeot 404 
» nijanona teo alohanay. Niala izany sady nikasa ny hivily ny mpamily kanjo nisy fiara iray hafa 
taminay. Nikoropaka ny mpamily. Tsy tana ny familiana. Tafavily tany an-kavanana ny fiara. Nianjera 
anaty tatatra, avy eo », hoy i Hery, mpamily mpanampin’ilay taksiborosy. 

Vaky ny fitaratry ny fiara. Niongotra ihany koa ny vy fitoeran’entana teny ambony. Nambaran’ireo 
nahita ny loza fa naratra mafy voan’ny vakim-pitaratra ny mpamily sy ny mpandeha iray nipetraka 
akaikiny. Voatery nalefa notsaboina etsy amin’ny hôpitaly Joseph Ravoahangy Andrianavalona 
ireo. Nozarazaraina nalefa tany amin’ny hôpitaliben’Arivonimamo sy tany amin’ny hôpitaly hafa 
ireo naratra sasany. Nisy mpandeha iray naratra voatsindry tao ambany fiara. Ny antso vonjy nataony 
nahitana azy. 









Enregistrer mon nom, mon e-mail et mon site web dans le navigateur pour mon prochain commentaire. 



