ATLETISMA :: NOHIRAINA INDIMY NY "RY TANINDRAZANAY MALALA Ô" • AORAHA

Nanampy medaly volamena dimy indray ireo atleta malagasy, omaly, tao amin’ny kianjan’i Germain 
tany Bambous. Hatramin’ny omaly dia impolo nanakoako tao amin’ity kianja ity ny hiram-pirenena 
“Ry tanindrazanay malala ô!”ary isan’ireo nampiakatra ny laharan’ i Madagasikara tamin’ny filaharana 
vonjimaika ny fandrombahan’ireo atleta ny laharana voalohany. Saika ireo vehivavy avokoa anefa 
nisongadina tamin’ity taranja ity, tao anatin’izay andro telo nanombohan’ny fifaninanana izay. 
amin’ny sokajy 400m vehivavy dia i Ianjaly Raherinaivo Koloina no tonga voalohany, rehefa nahavita 
anjarany tao anatin’ ny fe-potoana 56’’94, nandritra ny hazakazaka famaranana. Lasan’i Mbolatiana 
izay nisongonany an’ i Marthe Ralisinirina, kosa ny medaly volamena teo amin’ny 3 000m Steeple. 
Mbolatiana tao anatin’ny fe-potoana 10’52’’04 ny fihodinana impito ny kianjan’i Bambous tamin’ 
fifaninanana ity. Mbola i Claudine Anjarasoa ihany koa, taorian’ny efa nahazoany ny laharana 
tamin’ny 100m, no niambozona ny medaly volamena teo amin’ny hazakazaka 200m vehivavy. I Todisoa 
Honoré, izay mpiofana ao amin’ny ivon-toerana iraisam-pirenen’i Maorisy, kosa no nahazo ny medaly 
teo amin’ny 400m lehilahy (47’’79). Hitohy, anio, ny fifaninanana ho an’ireo atleta malagasy 
1 500m vehivay sy ny 400 m inefatra mifampitohy lahy sy vavy. Rahampitso kosa no hanaovana ny fifaninanana 
any Rodrigues, izay mbola hiandrandrantsika medaly volamena roa ihany koa. 









Enregistrer mon nom, mon e-mail et mon site web dans le navigateur pour mon prochain commentaire. 



