MORAMANGA : FANATSARANA NY TANÀNA, EZAKA MARO NO VITA – MIDI MADAGASIKARA

Fanamboaran-dalana mirefy fito kilaometatra izay tena manahirana ny mponina, sy ny fametrahana 
jiro an-dalam-be, ary ny fanadiovana ny tanàna, no nataon’ny filoha manokan’ny delegasionina 
Moramanga tao anatin’ny fotoana fohy nitantanany ny kaominina. Nijery manokana ny olona tsy an’asa 
koa izy tamin’ny fanomezana asa ho an’ireo olona 300 tamin’ny alalan’ny asa-tanamaro sy ny fanadiovana 
lalam-pirenena faharoa. Fantatra izany nadritra ny fihaonany tamin’ireo sefom-pokontany 13 
tamin’ireo lefiny avy ny harivan’ny 12 oktobra, tao amin’ny efitrano malalaky ny lapan’ny tanàna.Tsy 
ireo mpiasa mampandeha ny raharaha eo anivon’ity kaominina ity hiaino fotsiny ny fisian’ny fisondrotan-karama 
fito isan-jato ny tenany fa hatramin’ny nandraisany ny fitantanany vonjimaika ny volana jiona, 
efa nampihariny izany ary misitraka izany avokoa ny mpiasa rehetra. Ity fotoana ity ihany koa no 
ny lehiben’ny boriborintany eto Moramanga izay vao nandray ny asany ny zoma 09 oktobra teo ka nahafahany 
toromarika an’ireo masoivohon’ny fanjakana eny amin’ny fokontany ny amin’ny fiatrehana ny fifidianana 
Niantso ny olona rehetra ny P.D.S Bernando Germain Berthon Ndrianasy ny hiarahan’ny olona tsirairay 
fampandrosoana miaraka hanatsarana ny tanàna, satria afaka miara-miasa amin’ny rehetra ny tenany 
izany indrindra no nampahatsiahiviny ny anjara andraikitry ny sefo fokontany, noho izy ireo miaina 
ifotony sady mahita mivantana ny zava-mitranga . 



Tsara rehefa misy ezaka toy izany, ny fiaraha-miasa amin’ny vahoaka no hampandroso ny firenena. 
izay foana no nimasoan’ny Filoha, ny handraisan’ny vahoaka anjara amin’ny ezaka fampandrosoana. 
tsy miantehitra amin’ny olona iray na olom-bitsy. 


















