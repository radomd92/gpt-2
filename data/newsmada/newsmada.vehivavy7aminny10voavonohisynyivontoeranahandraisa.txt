VEHIVAVY 7 AMIN’NY 10 VOAVONO  : HISY NY IVONTOERANA HANDRAISANA NY MPANAO HERISETRA | NEWSMADA

Par Taratra sur 17/08/2016 

Tsy manosika ny fiarahamonina (lehilahy) hanao herisetra amin’ny vehivavy ny kolontsaina malagasy 
tarafina amin’ny ohabolana sy ny ohapitenenana maro momba ny fifandraisan’ny lahy sy ny vavy, 
ny valin’ny fikarohana nataon’ny mpisehatra ao anatin’ny tetikasa sahala iarahana amin’ny ONG 
building For Communities (CForC). Ny fandikana izany ohabolana izany no samy manana azy ny tsirairay 
ny hevi-diso. « Ohatra iray ny hoe « Ny lahy no lohan’ny vavy », tokony hadika fa ny lehilahy no misolo 
ny tokantranony amin’ny fandraisam-pitenenana rehefa misy raharaha. Raha sanatria misy ny olon-dratsy 
ny tokantrano iray, tsy maintsy ny lehilahy no miatrika voalohany ny loza », hoy ny mpandrindra 
tetikasa Sahala, Nantenaina Sariaka, omaly teny Antsahavola. Betsaka anefa ny mandika io ohabolana 
hoe ambanin’ny lehilahy ny vehivavy amin’ny lafim-piainana rehetra. Azo ambara fa manda ny herisetra 
atao amin’ny vehivavy ny kolontsaina malagasy fa misy ny tranga tsy mandrisika ny vehivavy hisitraka 
ny zony (ohatra ny fahazoana mandova). 

Tanjon’ny tetikasa Sahala izay miady amin’ny tsy fanasaziana sy fampandraisana anjara ny lehilahy 
ny ady amin’ny herisetra atao amin’ny vehivavy ny hanangana ivontoerana iray handray ny lehilahy 
herisetra. Misy ny sazy fandoavana lamandy sy fanagadrana nefa tsy ampy izany fa tokony hampiana 
hanova fomba fihetsika ilay mpanao herisetra. Vehivavy fito amin’ny 10 manambady ara-dalàna, 
niharan’ny herisetra ara-nofo avokoa, araka ny tatitra teny anivon’ny toeram-pihainoana dimy 
amin’ny ONG CForC. Amin’izao fotoana izao, efa manana toerana ahafahan’ny vehivavy misintaka 
niharan’ny herisetra eto an-dRenivohitra. 



Les commentaires sont fermées. 

