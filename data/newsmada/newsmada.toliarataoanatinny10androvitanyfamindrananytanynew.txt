TOLIARA: TAO ANATIN’NY 10 ANDRO, VITA NY FAMINDRANA NY TANY | NEWSMADA

Par Taratra sur 05/03/2019 

Namory mpanao gazety, omaly, ny mpisolovava Rasoloheriarisoa Victorine momba ny famindrana 
amin’ny anaran’olona sy fandroahana orinasa hiala amin’ny tany iray ao Toliara. Tamin’izany 
nilazany fa “hafahafa ihany ny didim-pitsarana tamina fifampivarotana tany misy ny orinasa Madima 
Toliara Centre, Toliara I, Anjarco TF N°131386CJ, mirefy 29 ara 30 ca. Nivoaka ny didim-pitsarana 
10 andro taorian’izay, vita ny famindrana ny tany ary niova hatramin’ny titre-n’ny tany mihitsy 
Variana ihany izahay fa tsy an’ny orinasa intsony ny tany ka lasan’ny fianakaviana Monja Jaona 
tany”. Nohamafisin’ity mpisolovava ny orinasa ity hatrany fa efa niakatra fitsarana ity raharaha 
ary rehefa nojerena teny amin’ny sampandraharaha momba ny fananan-tany, hita fa tsy tena sonian’ny 
voalohany ny hita amin’izany. Ny taona 2018, tonga ireto olona milaza fa tena tompony ka nanala 
orinasa Madima teo amin’ny tany. Voalazan’ity mpisolovava ity fa tsy nitondra vadintany izy ireo 
niditra an-keriny avy hatrany tao an-toerana. “Didim-panjakana ihany anefa no afaka manala ny 
iray amin’ny tany fa tsy amin’ny alalan’ny fampiasan-kery toy izany”, hoy hatrany izy. Ny 4 jolay 
nivoaka ny didy momba ity raharaha ity, saingy ny 16 jolay, nivoaka ny “titre” manamarina fa an’ny 
Monja Jaona ny tany. Somary miahiahy ihany ny orinasa amin’ny alalan’ity mpisolovava azy ireo 
manoloana ity raharaha momba ny tany Anjarco ao Toliara ity. Efa nametraka fitoriana any amin’ny 
izy ireo ary manaraka akaiky izany hatrany. 



Les commentaires sont fermées. 

