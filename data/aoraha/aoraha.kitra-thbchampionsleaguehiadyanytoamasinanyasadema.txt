KITRA - "THB CHAMPIONS LEAGUE" :: HIADY ANY TOAMASINA NY AS ADEMA, ANY TOLIARA NY COSFA • AORAHA

Hifanandrina amin’ny ekipan’ny AS Jet Mada Itasy sy ny Tia Kitra Fc Atsinanana ary ny Ajesafa Alaotra 
any Toamasina, amin’ny fihodinana voalohany ho an’ny fiadiana ny ho tompondakan’i Madagasikara 
baolina kitra na ny “THB Champions League”, ny ekipan’ny AS Adema. Hotanterahina amin’ny 8 – 17 
ho avy izao ity lalaom-bondrona hifantenana ireo ekipa valo hanohy ny hazakazaka ho an’ny fisoloana 
an’i Madagasikara amin’ny fifaninanana kaontinantaly ity. Hiaraka amin’izy ireo eo amin’ny 
B ny tompondakan’i Melaky sy Analanjirofo, izay mbola tsy voafaritra hatramin’ny omaly. 

Any Toliara kosa no hiady toerana roa amin’ny 3FB Toliara (Atsimo Andrefana) sy ireo tompondakan’Anosy, 
Ihorombe ary Vatovavy Fitovinany ny ekipan’ny Cosfa, laharana faharoa teto Analamanga. Hiaraka 
amin’ny vondrona D izy ireo. 

Isan’ireo vondrona henjankenjana ihany koa ny any Fianarantsoa, izay hifanandrinan’ny Zanakala 
Matsiatra Ambony, FC Vakinankaratra, Amoron’i Mania, Atsimo Atsinanana, Menabe ary ny Cnaps 
Itasy. Vondrona A kosa no misy ny Fosa Juniors sy Ajesaia, miaraka amin’ireo tompondakan’i Diana, 
Sofia ary Betsiboka. Hitambatra ao anatin’ny vondrona tokana, hihaona avokoa ny rehetra, ireo ekipa roa voalohany 
vondrona efatra ireo, hanamarika ny fifaninanana eo amin’ny Diviziona voalohany. Hanohy ny fifaninanana 
ka hozaraina ho vondrona roa misy ekipa enina avy ireo laharana fahatelo, fahaefatra ary fahadimy, 
ny fifaninanana nasionaly ho an’ny diviziona faharoa. Hotanterahina amin’ny 12 – 21 avrily ity 
faharoan’ny D2 ity, raha amin’ny 5, 9 mey sy 9, 23 jona ary 7, 21 jolay ny “Poule des AS” ho an’ny fifaninanana. 









Enregistrer mon nom, mon e-mail et mon site web dans le navigateur pour mon prochain commentaire. 



