NOFATORANA, NOKENDAINA: KARANA VAVY HITA FATY TAO ANATY “BAIGNOIRE” | NEWSMADA

Par Taratra sur 26/03/2019 

Nisy namono tamin’ny fomba feno habibiana tao an-tranony etsy Behoririka, ny alahady tamin’ny 
ora tolakandro teo, ny karana vavy iray antsoina hoe Rehana Dinmamod, 55 taona. Nofatorana ny tanany 
nokendaina sy notampenana lamba ny vavany ary nahohoka tao anaty efitrano fidiovana izy. 

Raha ny fampitam-baovao avy amin’ny polisy, mipetra-drery ity teratany karana vavy namoy ny ainy 
nampiditra olona roa tao an-trano niasany ny mpiasa vavy iray tamin’io fotoana io. Nisy vahiny 
avy eo ka nampandrosoin’ilay mpiasa ary nampiandrasiny tao amin’ny efitrano fandraisam-bahiny 
nilazany fa mbola ao amin’ny efitrano fidiovana i Madama, araka ny tatitra nampitain’ny polisy 
Ireo mpamono olona kosa lasa nivoaka taorian’izay. Rehefa somary naharitra elaela niandry tao 
efitrano fandraisam-bahiny ilay vahiny dia tsy naharitra fa nandeha nijery tao amin’ny efitrano 
ary nahita ilay Karana efa maty tao anaty baignoire. Nampandre ny polisy avy hatrany ireto vahiny 
izay tonga haingana nanao fitsirihana teny an-toerana. nohamafisin’ny polisy kosa fa tsy voafaritra 
ny zavatra very sy ny tentim-bidin’ny entana very tao an-tranony. Araka ny fanazavan’ny polisy 
tamin’ny 10 ora maraina tamin’io alahady io no niala tao an-tranony ny mpanampy vavy iray raha tamin’ny 
ora sy 15 mn kosa no niala tao an-tranony ilay mpanampy vavy iray faharoa, nefa tamin’ny 2 ora talakandro 
nisy namono izy. Tsy mbola nisy kosa ny fisamborana satria mbola hita tao an-tranon’ilay karana 
izy roa vavy mpanampy ireto. Efa misokatra ny fanadihadiana ataon’ny polisy misahana ny heloka 
(BC), sakelika fahadimy. 



Raha ny nambaran’ny mponina nahita ny zava-nitranga teny akaikin’ny tranony tamin’io fotoana 
nisy vehivavy namoha varavarana rehefa nandondona ny mompera iray tonga hamangy ity ramatoa karana 
satria tao anatin’ny tsy fahasalamana tanteraka ity Karana vavy namoy ny ainy ity. Noho izany antony 
no namangian’ilay mompera azy izay niandry teo amin’ny 30 mn teo tao amin’ny efitrano fandraisam-bahiny, 
tsy nivoaka ihany ilay niharam-boina. Tsy naharitra ilay mompera ka nijery tao amin’ny efitra 
ka nahita azy efa mifatotra ao anaty baignoire. Nambaran’ireo olona mifanolo-bodirindrina azy 
mpiasa roa vavy no manampy ity Karana vavy mahay mahandro sakafo ity (io ny asany andavanandro). 
ny fijoroana vavolombelona nataon’ireo olona mahafantatra azy, mamy hoditra amin’ny olona eo 
izy satria manohana ara-tsakafo ireo olona manodidina azy. Somary mampiahiahy ny rehetra ihany 
vonoan’olona ity satria voalaza fa tsy dia manan-karena be ity Karana vavy namoy ny ainy ity. 



Les commentaires sont fermées. 

