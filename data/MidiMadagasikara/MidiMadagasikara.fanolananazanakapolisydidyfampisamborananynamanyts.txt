FANOLANANA ZANAKA POLISY : DIDY FAMPISAMBORANA NY NAMANY, TSY NONTANTERAHAN’NY ZANADRY – MIDI MADAGASIKARA

Tsy vita ny 05 febroary teo, raha niakatra fitsarana ny raharaha fanolanana zanaka polisy tao Androranga, 
zandary mpanofa ny tranony tao ihany, ny taona nivalona iny. Ny antony araka ny fanazavana marim-pototra 
dia ny tsy fahatongavan’ilay zandary mpanolana teo anoloan’ny fitsarana, ny mpisolovavany izay 
nisolotena azy ihany koa avo vava nandritra ity fitsarana ity. 

Didy fampisamborana. Efa nivoaka ny 29 janoary lasa teo anefa ny didy fampisamborana navoakan’ny 
fampanoavan’ny fitsarana ambaratonga voalohany Toamasina; izay mitondra ny laharana 221-RP/16/SE/NY 
voarain’ny zandary misahana ny fikarohana sy ny heloka be vava ny 03 febroary 2016 tamin’ny 10ora 
32mn araka ny sonia nataon’ny nandray ny antontan-taratasy tamin’izay. Ny 05 febroary teo anefa 
fitsarana ny raharaha no natao. Tsy notanterahan’ny namany ny fisamborana ity zandary mpanolana 
tsy ampy taona ity mba niatrehany ny fitsarana mahakasika azy, araka ny fanamelohan’ny fitsarana 
fa “nanao fanodinkodinana zaza tsy ampy taona tsy nisy fampiasan-kery, araka ny andininy faha-356 
voalohany, ny didy famaizana Malagasy”. 

Nafindra toerana? Araka ny vaovao marim-pototra teo anivon’ireo zandary mahalala ny raharaha 
zanaka polisy ity ihany, dia nandraisan’ny lehibeny famindran-toerana hialana amin’ny mety 
voka-dratsin’ny fiakarany fitsarana ity zandary mpanolana zaza tsy ampy taona ity ankehitriny. 
io famindran-toerana io no entin’ireto zandary tsy nanatanteraka ny didy fampisamboran’ny fitsarana 
namany, satria nambara fa lavitra be ny famindran-toerana azony ; izay tsy voalaza hoe aiza eto 
na Toamasina izany. Tsy hilefitra amin’ny nanjo an-janany anefa ity polisy manan-janaka simba 
tamin’ny fanolanana azy in-3 be izao, ka milaza ny hampiakatra ny raharaha eo anivon’ny lehiben’ny 
sy ny polisy, hentina hamahana ny olana sy ny zava-misy. 

Ankoatra izay, dia tsy faly tamin’izao tsy fanatanterahana ny didy fampisamborana navoakan’ny 
izao, ny teo anivon’ny fampanoavana sy ny mpitsara mpanao famotorana ary mpamoaka didy; ka lasa 
mihitsy ireo mpitandro ny filaminana amin’izao fandikan-dalàna mateti-pitranga izao. 




















