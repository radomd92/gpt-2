NIOVA SAHADY NY FANOVÀNA • AORAHA

Resabe tany amin’ny voalohandohan’ny taona ny fiezahan’ ireo mpanam-bola manototra tany ireo 
eto Iarivo amin’ny alalan’ny kamiao. Tsy nisy fitsinjovana ny mpiara-belona izany fa dia nanao 
tiany tanteraka ireto mahitahita. Vokatr’izany, tranon’ny mponina maro tamin’ny faritr’Ankorondrano 
sy Ankazomanga iny no dibo-drano tanteraka. Taorian’ny hetsika notarihin’ireo depiote tetsy 
ka niovan’ny minisitra sasany dia mba nisy ny fandraràna ny fanotofana. Samy velom-bolo ny rehetra 
tena niova tokoa ny raharaha ary tsy nisy intsony tokoa fa foana ny fivezivezen’ireo kamiao mitatitra 
amin’ny alina teny Ankorondrano. Tsy mahagaga loatra aloha fa eto amin’ity « firenena moramora 
ity dia toy ny ranon-trambo hatrany ny fandraisana andraikitra aorian’ny fanapahan-kevitra 
Mampihatra lalàna ary hentitra ny tompon’andraikitra aorian’ny zava-miseho iray. Rehefa ela 
ela dia mihalevona an-dalana eny ny fihenjanan’ireo manampahefana mampihatra lalàna. Ny tsy 
hatreto dia hoe efa niverina ve ny fanomezana alalana manototra tany ? Sa sanatria nihemotra sahady 
fanovàna nimatimatesana teo Analakely, ka mamerina ny mahita-hita sy tsimatimanota indray? 
hoe mangalatra manao fanotofana tsotra izao ireo kamiao sasany? Fiarabe maromaro indray mantsy 
tsikaritra nitondra ranon-tany niavosa teny amin’ny faritra Ankorondrano sy Soavimasoandro 
afak’omaly misasak’alina. Ny mpamosavy mandeha alina aza anie misy mahita, indrindra fa fiara 
miraondraona tahaka ireny! Raha tsy hoe nahaloa ekôlazy angaha! 









Enregistrer mon nom, mon e-mail et mon site web dans le navigateur pour mon prochain commentaire. 



