AMBATOMIADY ANTANIFOTSY : VOAROBA NY BEN’NY TANÀNA, MPIASAN’NY FANANANTANY NY IRAY TAMIN’IREO JIOLAHY – MIDI MADAGASIKARA

Nisehoana fanafihan-jiolahy mitam-piadiana in-droa misesesy, ny tao amin’ny kaominina Ambatomiady, 
Antanifotsy, ny alin’ny 6 janoary sy ny 16 janoary lasa teo. Ben’ny tanàna tao amin’io kaominina 
no isan’ireo lasibatra tamin’izay fotoana, niampy tokantran’olon-tsotra iray. Raha ny fampitam-baovao 
tamin’ny mpitandro filaminana, dia jiolahy dimy mirongo basy ireo olon-dratsy ireto. Very tamin’izany 
izany, ny môtô roa marika Honda sy Kinlon. Niditra mangingina tao amin’ireo trano ireo olon-dratsy. 
henon’ny tompon-trano akory raha tsy ny maraina ny andro, izay azo vinavinaina ho nampiasa fonoka 
olon-dratsy. Tonga avy hatrany teny an-toerana ireo zandary ary natao avy hatrany ny fanarahana 
dian’ny kodiaran’ireo môtô. Niafara tao amin’ny tanàna iray antsoina hoe Belanitrakely, tao 
kaominina io ihany ireo diana kodiarana ireo. Natao avy hatrany ny fisavana, ny trano ka hita tao 
ireo entana very ireo. Taorin’ny fanadihadiana dia olona dimy no voarohirohy tamin’io fanafihana 
io. Ny iray tamin’izy ireo, dia fantatra fa mpiasan’ny BIF, na ny birao ifoton’ny fananantany, 
ny fanazavana azo hatrany. Tratra tamin’ny fisavana ny tranon’ireo olon-dratsy ihany koa ny basy 
roa, bala 14, ka ny iray tamin’izy ireo ihany no nisy laharana, fa ny 13 ambiny kos dia saika vita gasy 
ody gasy ary fitomboky ny EPP Ampangabe roa. Natolotra ny Fampanoavana izy ireo, ka nampidirina 
amin’ny fonjan’Ambatolampy miandry ny fotoam-pitsarana azy ireo. Mbola mitohy kosa ny fanadihadiana 
mpitandro filaminana amin’izao. 



