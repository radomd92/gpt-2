TOLIARA : ANKIZY ROA  AVY NIANATRA, NOKAIKERIN’NY ALIKA ROMOTRA – MIDI MADAGASIKARA

Zazalahy roa avy nianatra handeha hody no nokaikerin’ny alika romotra mirenireny tsy fanta-tompo, 
antoandro, tokony ho tamin’ny 12 ora nahery kely, tao amin’ny fokontany Betania Toliara. Voalazan’ny 
fa nitoraka an’ity biby ity ireto ankizy, ka nenjehan’ity farany ary rehefa nianjera sy nitrosona 
tany, dia nokaikeriny. Tsy maintsy nentina haingana namonjy mpitsabo, satria naratra teo amin’ny 
havia ny ankizy iray, teo amin’ny ilan-kibony kosa ny faharoa. Raha ny maso mahita ao Toliara ao, 
betsaka ireo alika mirenireny ary tsy voafehy intsony ny fahasalaman’ireo biby. Misy ny mirorak’ivy, 
mandehandeha eny rehetra eny. Hangatahina amin’ny tompon’andraikitra ao amin’ny kaominina 
ny dokotera mpitsabo biby ny hamonoana azy ireo, hiadiana amin’ny mety ho fiparitahan’ny valan’aretina 
indrindra amin’izao mialoha ny fotoam-pahavaratra mampafana ny andro izao. 



