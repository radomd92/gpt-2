ANALABE AMBANJA: SAHAN-DRONGONY 60 HA NOPOTEHIN’NY ZANDARY | NEWSMADA

Par Taratra sur 26/10/2019 

Nahitam-pahombiazana ny hetsika nataon’ny zandary, nandritra ity volana oktobra 2019 ity manoloana 
ady amin’ny zava-mahadomelina sy hiadiana amin’ny voly Jamala izay anisan’ny mampirongatra 
asan-jiolahy any amin’ny distrikan’Ambanja sy Ambilobe. 

Nambaran’ny kaomandin’ny fari-piadidian’ny zandarimariam-pirenena Antsiranana, ny Kly Behivoka 
fa mitohy ny hatrany ny hetsika mandra-pahatapitr’ireo voly rongony ireo. Fantatra izao fa tafakatra 
taonina ny rongony nopotehina tao anatin’ny sahan-drongony mirefy 60 ha ao anatin’ny ala antsoina 
Analabe ao Ambanja Sambirano. Isan’ireo faritra malaza ratsy amin’ny fambolena rongony rahateo 
faritra iny ary zary lasa fitadiavam-bola haingana ho an’ireo mponina aza izany ary tsy matahotra 
ny sasany amin’izy ireo mamboly izany. 

Vehivavy iray 51 taona mipetraka ao Antanimenabaka no nahatrarana rongony telo gony milanja 50 
hamidiny. Ny zandary avy ao amin’ny borigadin’Andilamena no nahatratra azy ka hatolotra ny Fitsarana 
hatrany izy, aorian’ny famotorana. 



Les commentaires sont fermées. 

