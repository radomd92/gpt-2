EGNA – ANDIANY FAHA-75: BAKALOREA INDRAY NO TAKINA AMIN’IREO MPIANATRA HO ZANDARY | NEWSMADA

Par Taratra sur 19/08/2019 

Fararanon-danonana ny tao Ambositra, ny zoma lasa teo, satria lanonana efatra sosona be izao ny 
tao amin’ny sekolin’ny zandarimariam-pirenena Ambositra (EGNA). Nitarika ny lanonana tany 
ny kaomandin’ny zandarimariam-pirenena, ny Jly Andrianjanaka Njatoarisoa, notronin’ireo 
ambony rehetra eo anivon’ny zandarimariam-pirenena sy ireo sivily sy ny miaramila. Niahy ny lanonana 
Sekreteram-panjakana eo anivon’ny fiarovam-pirenena miadidy ny zandarimaria (Seg). Lanonana 
ny famidram-pibaikoana teo amin’ny vondron-tobim-pileovana amoron’i Mania, noraisin’ny kaomandà 
Joseph nandimby ny lietnà Kly Livah, voatendry hisahana andraikitra hafa. Ny lanonana izay notarihin’ny 
Tsiketa Bernard, kaomandin’ny fari-piadidian’ny zandarimariam-pirenena ao Fianarantsoa. 
ny fanomezana taratasy fankasitrahana sy lelavola 4 tapitrisa Ar ho an’ireo zandary maherifo 
nanao asa tsara tamin’ny fahazoana basy mahery vaika miisa 76 teny am-pelatanan’ny dahalo nandritra 
telo volana monja. Lanonana fahatelo ny fanomezana mari-pankasitrahana ireo zandary mpanao 
eo amin’ny sekoly EGNA niampy 1 tapitrisa Ar ary farany ny lanonana famoahana ireo zandary mpiana-draharaha 
1 195 avy ao amin’ny andiany faha-74. Nandritra ny lanonana no nanambaran’ny Seg, ny Jly Ravalomanana 
fa mari-pahaizana bakalorea indray no takina amin’ireo zatovo hifaninana amin’ny andiany faha-75 
avy manaraka eo. Nahitsy ity manamboninahitra ambony eo anivon’ny zandarimariam-pirenena ity 
fa mafy ny ady amin’ny kolikoly sy ny fanarahana ny fitsipi-pifehezana. 



Les commentaires sont fermées. 

