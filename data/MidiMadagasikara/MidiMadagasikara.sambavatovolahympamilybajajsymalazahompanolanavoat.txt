SAMBAVA : TOVOLAHY MPAMILY « BAJAJ » SY MALAZA HO MPANOLANA, VOATIFITRY NY PÔLISY – MIDI MADAGASIKARA

Tao Tsararivotra, Sambava no nahasamboran’ny Polisy, tovolahy iray, mpitondra Bajaj, izay fantatra 
koa fa mpanolana vehivavy. Efa efatra izao ireo vehivavy naolany, raha ny vaovao voaray. Saika 
namonjy alim-pandihizana daholo ireny latsibatra ireny. Ny farany lasa teo dia tovovavy iray 
namonjy alim-pandihizan’ny fetim-pirenena tany an-toerana indray no lasibatr’ilay tovolahy. 
io vehivavy io no nitory azy ka nahatonga izao fisamborana izao. Tokony ho tamin’ny telo ora sy sasany 
teo no voalaza fa nanararaotan’ity mpitondra Bajaj ity, ara-nofo an’ilay tovovavy. Nikasa handeha 
amin’izay mantsy ity farany ka nanapa-kevitra ny handeha Bajaj satria mbola lavidavitra ihany 
fokontany Ambalamanasy misy ny tranony, raha miala eo amin’ilay toerana nisian’ilay alim-pandihizana, 
ny fitantaran’ity lasibatra ity. Nony teny an-dalana anefa dia nilaza fa nangatsiaka ilay ranamana 
handeha hiverina haka akanjo mafana tany an-tranony, izay ao Tsararivotra. Rehefa niala teo anefa 
ireo dia tsy tany amin’ny lalana makany amin’ny toerana nisy ilay olona nentiny no nalehan’ilay 
fa lalan-kafa mihitsy, izay toerana somary maizimaizina sy tsy nisy mpandalo mihitsy. Najanon’ilay 
avy hatrany ilay bajaj nentiny ary nangatahiny hanaovana firaisana ilay tovovavy. Tsy nanaiky 
ity farany, ary nilaza fa mbola tonga fadim-bolana. Tezitra mafy tamin’izany ny lehilahy ka norahonany 
hovonoina tamin’ny antsy teny an-tanany raha tsy manaiky izay sitra-pony. Sendra ny mahery noho 
ilay vehivavy ary nentin’ny tahotra ka nanaiky izay rehetra notenenin’ity mpanolana azy. Raha 
fantatra hatrany dia noteherizin’ilay vehivavy ny atin’akanjony feno rà, izay vokatry ny fanolanana 
azy, ary io no nentiny natao porofo tany amin’ny pôlisy, ny marain’io. Nandray an-tanana ny raharaha 
hatrany ireto farany ka tonga nisambotra ilay tovolahy tao an-tranony. Tsy nanaiky mora ny nisamborana 
anefa ity lehilahy fa vao mainka nitsoaka, hany ka tsy maintsy niroso tamin’ny fitifirana ireo 
filaminana. Tafajanona izy rehefa naratra voan’ny bala teo amin’ny tongony. Nosamborina ary 
notsaboina tany amin’ny hôpitaly. Nomarihin’ny lehiben’ny kaomisarian’i Sambava fa efa fitoriana 
momba fanolanana vehivavy no nalefan’ny niharam-boina tany amin’izy ireo. Tato anatin’ny roa 
izao dia efatra ny vehivavy naolany ka isan’izany ilay vehivavy naolany takaikin’ny seranam-piaraminidina. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

