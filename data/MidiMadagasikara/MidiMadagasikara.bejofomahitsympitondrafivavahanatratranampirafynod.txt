BEJOFO MAHITSY : MPITONDRA FIVAVAHANA TRATRA NAMPIRAFY NODAROHAN’NY OLONA – MIDI MADAGASIKARA

Nanaovan’ny olona angaredona teny an-tsena ilay mpitarika fivavahana ao amin’ny fiangonana 
ao Bejofo-Mahitsy. Ny anton’izany dia noho ny fahatrarana azy nampirafy tamin’ny vehivavy iray 
monina ao amin’io tanàna io ihany. Ilay rangahy anefa, efa manana vady aman-janaka, raha araka 
fitantaran’ny vavolombelona izay monina ao an-toerana ihany. Samy nanala ny fony teo ny olona 
tezitra mafy noho ny fitondran-tena izay mifanohitra amin’ny maha-mpitarika fiangonana ity 
ity. Efa ela izy no nisy nahatsikaritra ary miovaova hatrany ny olona miaraka aminy, raha araka 
fanazavan’ny olona ao an-toerana ihany. Tamin’ity anefa no tena hita nibaribary ka nitarika ny 
azy. Nisy nahita ihany na dia efa maizimaizina aza no nisehoan’ilay raharaha. Nangataka avy hatrany 
mpiangona ny amin’ny hanalàna azy eo amin’ny toerana. Raha ny fantatra omaly dia niakatra eo anivon’ny 
fiangonana ny fitarainana ary nampiantsoina avy hatrany ilay olona voakasika, raha araka ny loharanom-baovao 
Bejofo-Mahitsy. Tsy nisy tsy nahafantatra ny zava-nitranga ny olona tao an-tanàna omaly satria 
dia niodina ny feo. 




















