FAMPIHOROHORONA AMIN’NY FINDAY : LEHILAHY IRAY NOSAMBORINA TENY AMBOHIMAHITSY – MIDI MADAGASIKARA

Fandrahonana ho faty sy fangatahana onitra volabe amin’ny alalan’ny finday. Vesatra azo hiampangana 
lehilahy iray nosamborin’ny pôlisy tetsy Ambohimahitsy ny faran’ny herinandro teo. 

Ny hazo avo hono alan-drivotra, hoy ny fitenenana izay. Azo hampiharina ara-bakiteny tokoa ity 
ity raha ity tranga iray tetsy Ambohimahitsy ity no jerena. Rehefa nahalala mantsy ity lehilahy 
fa manambola ireto fianakaviana, izay tsy iza fa havany akaiky ihany dia nataony izay fomba rehefa 
vola tany amin’izy ireo, eny fa na dia tonga hatrany amin’ny fampihorohorona aza sy fandrahonana 
faty aza. 

Araka ny fampitam-baovao azo avy amin’ireo pôlisy misahana ny heloka bevava tokoa mantsy dia nisy 
iray tonga tao amin’izy ireo nametraka fitarainana noho ny hafatra amin’ny finday azony, izay 
tokoa satria dia miankina amin’ny ain’ny zanany. « Nitaky vola an-tapitrisany maro amin’ny finday 
mandrahona ny hamono ny zanany ny lehilahy iray raha toa ka tsy manome io vola io ilay ramtoa » hoy 
vaovao. Taorian’io dia nandray an-tanana avy hatrany ny raharaha ireo pôlisy ary tsy ela dia voasambotra 
Ambohimahitsy ity lehilahy ity. Mbola tratra tao aminy aza, hoy ny fampitam-baovao ny « puce » fandefasany 
amin’ilay ramatoa. « Rehefa nohadihadiana ity lehilahy ity dia fantany fa manam-bola ireto fianakaviana 
ary mba te hahazo vola ihany ko izy izay tsy iza moa ireto olona nagantahiny vola ireto fa fianakaviana 
aminy ihany. Rehefa nosavaina ihany koa ny tranony dia mbola nahitana karazana karam-panondro 
taratasy fahazoana mamily fiarakodia maro izay hosoka avokoa. Ireo taratasy ireo izay ampiasainy 
fanaovana hosoka. Niaiky ny heloka vita ny izy ary natolotra ny fampanoavana ny sabotsy ». Tamin’ny 
azy moa dia niaiky ny heloka vitany ingahirainy, izay raha ny fahitàna ireo zavatra hita tao aminy 
mety efa rain-dahiny tanteraka amin’ny resaka fampihorohorona. Ny sabotsy teo izy no natolotra 
Fampanoavana ary nadoboka am-ponja vonjimaika, miandry ny fotoam-pitsaràna azy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

