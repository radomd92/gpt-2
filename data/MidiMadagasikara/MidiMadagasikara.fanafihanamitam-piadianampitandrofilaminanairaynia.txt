FANAFIHANA MITAM-PIADIANA : MPITANDRO FILAMINANA IRAY NIARAKA TAMIN’NY NAMANY VOASAMBOTRA – MIDI MADAGASIKARA

Niainga tamina mpangalatra môtô iray ny fanadihadiana lalina nataon’ireo pôlisy misahana ny 
bevava tetsy Anosy. Niafara tamin’ny fisamborana ireo namany izany, izay fantatra isan’ireo 
amin’ireo fanafihana mitam-piadiana sy fangalarana môtô eto an-drenivohitra. Mpitandro filaminana 
no isan’ny naman’izy ireo. Ny herinandro teo no ravan’ny pôlisy ireto tambazotra mpanao fanafihana 
mpangalatra môtô ireto, araka ny fampitam-baovao azo. Nametraka paik’ady manokana mantsy ireo 
misahana ny heloka bevava entina hamongorana ireo asan-jiolahy mitady ahazo vahana teto an-drenivohitra 
ho ato. Lehilahy iray tany am-boalohany no voasambotra noho ny resaka halatra môtô. Rehefa natao 
famotorana dia niaiky ihany koa ingahirainy fa isan’ny nandray anjara tamina fanafihana maromaro 
Nanoro ireo namany moa izy tamin’izany ka tamin’izay no nahafahana nisambotra olona enina hafa, 
amin’iny faritra Ambohimanarina, Anosimasina Itaosy ary Tsarahonenana. Tratra tao anatin’izany 
mpitandro filaminana iray izay inoana fa isan’ny mpamatsy fitaovam-piadiana ity tambazotra 
Marihana fa mbola am-perinasa ity mpiaro ny vahoaka nihoam-pefy, hoy ny vaovao. Sarona niaraka 
jiolahy izay saika efa nisazy sy mpamerin-keloka avokoa moa, ny bala « chevrotine » sy lakile famahana 
rehetra. 

Efa maromaro ihany ny asa ratsy vitan’ireto andian-jiolahy ireto, raha ny fantatra ka anisan’izany 
fanafihana ireo teratany sinoa tetsy Analamahitsy sy Ambohibao, halatra fiara teny Ivato ary 
ireo halatra môtô teto an-drenivohitra, izay voalaza fa fitaovana entin’izy ireo manao ny asa 
Mbola misy raharaha hafa ihany koa aza hitazomana azy ireo ihany koa aza eny amin’ireo kaomisaria 
Fantatra fa efa natolotra teny anivon’ny Fampanoavana izy ireo ary heverina fa nadoboka am-ponja 
hatrany miandry ny fotoam-pitsaràna azy. 




















