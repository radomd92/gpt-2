MINISITRA IRMA NAHARIMAMY : MAMPIFANDRAFY AN’IREO SAMY NAMPANDANY NY FILOHA RAJOELINA

Accueil > Gazetin'ny nosy > Minisitra Irma Naharimamy : Mampifandrafy an’ireo samy nampandany 
filoha Rajoelina 

Publié le 21 février 2019 



Iray amin’ireo minisitra roa tao anatin’ny Governemanta Rajaonarimampianina-Ntsay Christian 
voatana amin’ny toerany amin’izao fitondrana Rajoelina – Ntsay Christian izao ny minisitra ny 
ankehitriny, Irma Naharimamy. Solombavambahoaka voafidy tany Mahanoro izy talohan’ny nahavoatendry 
ho minisitra ary mirehareha fatratra fa itokisan’ny filoha Rajoelina. Ny antony dia hoe “nahavita 
teo anivon’ny TGv sy ny Mapar”. 

Hatramin’ny naha-solombavambahoaka azy anefa, ary indrindra amin’izy minisitra izao, dia te 
any amin’iny faritra Atsinanana sy Faritra Analanjirofo iny izy, hoy ny re tamin’ireo sokajin’olona 
any amin’ireo faritra ireo. Te hanome vahana ny olony izy ka ireo mpiara-nitolona, ireo tena nifofotra 
nively vy nampandany ny filoha Rajoelina tamin’ny fifidianana filohampirenena teo no ampiadiany 
atsangany ho fahavalon’ny tolona amin’izao fotoana. 

Na ny ho fanendrena ny olona harotsaka hofidiana depiote na izay olona hotendrena governora amin’ireo 
roa ireo dia miseho ho tompon’ny rariny ity minisitra ny Mponina Irma Naharimamy ity, hoy ihany 
feon’ireo olona avy any Analanjirofo sy Atsinanana iny. 

Mirehareha ho akaiky sady itokisan’ny filoha Rajoelina izy any amin’iny faritanin’i Toamasina 
hatrany Alaotra any hoy ihany ny feo re, ka mizahozaho sy manindritsindry ny rehetra. Sanatriavin’ny 
toa fakofakon’olona avokoa ireo mpiara-nitolona sy ny olom-pirenena tsotra izay manaa ny maha-izy 
amin’ny fiaraha-monina. 

Tokony ho mailo aminy ny filohampirenena. 







