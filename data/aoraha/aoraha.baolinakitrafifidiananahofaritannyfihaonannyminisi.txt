BAOLINA KITRA – FIFIDIANANA :: HOFARITAN’NY FIHAONAN’NY MINISITERA SY FMF ARY NY CEN NY FOTOANA • AORAHA

Mivoatra haingana ny raharaha. Hiara-handinika ny fotoana sy ny toerana hanaovana ny fifidianana 
tanteraka tany Sambava ny minisitera sy ny komity mpanatanteraky ny Fede­rasiona ary ny vaomiera 
ny fifidianana, araka ny fanambaràna farany nataon’ ny Federasiona malagasin’ny baolina kitra, 
takariva. 

Efa naneho ny faha­vononany hiatrika ny fifidianana ireo filohana ligy efatra ambin’ny folo sy 
vaomie­ram-pifidianana, araka ny nambaran’izy ireo omaly maraina teny amin’ny lapan’ ny Fanatanjahantena 
nandritra ilay fanelanelanana nataon’ny minisiteran’ny Tanora sy ny fanatanjahantena. “Tsy 
aty aminay ny sakana”, araka ny nambaran’ireto filohana ligy ireto. “Ny komity mpana­tanteraka 
tokony hanondro ny toerana hanaovana izany satria izy ireo no mian­toka ny vola holaniana”, araka 
nambaran’ny avy eo ani­von’ ny vaomieram-pifidianana. 

Amin’ny fiverenan’ny fifidianana toy izao dia mpifidy roa ambin’ny folo sisa no andrasana dia 
tanterahina izany, rehefa tsy tratra ny fetr’isa dimy ambin’ny folo tamin’ny tany Sambava ka nitarika 
fihemorana. Tsy isan’ireo nanatrika an’ity fanelanelanana ity ny iraka manokan’ny Fifa sy Caf 
dia nasaina aza. “Hanome ny heviny momba izao olana izao izy ireo”, araka ny nambaran’ny avy eo anivon’ny 
teny amin’ny lapan’ny Fanatanjahantena. 

“Tsy mitsabaka amin’ny raharaham-pifidianana izahay fa manelanelana mamaha olana fotsiny ihany”, 
ity farany nanitsy. Raha ny tsilian-tsofina dia aorian’ny fifidianana filoham-pirenena no hanatanterahana 
an’ny federasiona. 









Enregistrer mon nom, mon e-mail et mon site web dans le navigateur pour mon prochain commentaire. 



