ASAN-JIOLAHY :: NIFAMPITIFITRA TAMIN'NY ZANDARY IRETO EFA-DAHY AVY NANAFIKA • AORAHA

Nirefodrefotra ny feom-basy teny Ilaivola Ivato, ny alin’ny alatsinainy lasa teo. Fifampitifirana 
amin’ny mpitandro filaminana sy ny andian-dehilahy efatra avy nanafika no niseho, tamin’io fotoana 
Tsy nisy naratra na namoy ny ainy tamin’ny an-daniny sy ny an-kilany. Tafaverina, nandritra izany, 
ampahany tamin’ny entana voaroba. 

Tokantrano iray no lasibatry ny jiolahy efatra nitondra basy poleta iray sy sabatra roa teny amin’ny 
Ivato. Tamin’ny sasak’alina no nahatongavan’ireo olon-dratsy. Nihanika ny rindrina iretsy 
nahafahan’izy ireo niditra tao anaty fefy. Nofatorana ny mpiambina roa lahy. Mora tamin’ireo 
avy eo ny niditra tao an-trano. Tsy afa-nihetsika noho ny tahotra sy ny fandrahonana ny tompon-trano. 
jiolahy ny entana toy ny solosaina, finday ary basim-borona iray. Tetsy an-daniny, afaka nampandre 
zandary ny zanaka vavin’ny tompon-trano rehefa niafina an’ireo mpanafika. 

Tonga ara-potoana teny an-toerana ny zandary avy eny amin’ny paositry ny Zandarimariam-pirenena 
Ankadindravola. Haingana ny fahatongavan’ireo mpitandro filaminana noho izy ireo efa teny am-panaovana 
ny tanàna. 

Nirifatra nandositra ireo jiolahy, vantany vao nahatazana ny zandary. Voalaza fa sady nitifitra 
ireo no nanavotra aina nitsoaka. Namaly ny mpitandro filaminana. Naharitra minitra vitsy ny fifanandrinana 
amin’ny roa tonta. Hita, taorian’izay, ny basim-borona avy nangalarina, finday, taratasim-bola 
ireo fitaovana nampiasaina namakiana ny trano. Solosaina fitondra mandeha miisa roa sy finday 
no mbola any am-pelantanan’ireo olon-dratsy. Mitohy ny fanadihadiana sy ny fikarohana ataon’ny 
azy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



