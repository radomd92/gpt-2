MPANENDAKA AVY ENY AMBOHIMANARINA TONGA ENY ANTANIMENA | NEWSMADA

Par Taratra sur 29/12/2017 

Lehilahy iray, 31 taona, monina eny Amboavahy Ambohimanarina no voasambotry ny polisy avy ao amin’ny 
fahatelo eny Antaninandro ny alarobia teo, tokony ho tamin’ny 

2 ora sy sasany tolakandro, teny an-tranony, noho ny resaka fanendahana. Ny faramparan’ny volana 
lasa teo, nisy ramatoa iray nametraka fitoriana olona tsy fantatra tao amin’ny biraon’ny polisy 
Antaninandro. “Voalaza tamin’izay fa niharan’ny fanendahana teo Antanimena ny tenany ka very 
ny poketrany izay nisy finday miisa roa sy vola. Nilaza ilay ramatoa fa tadidiny tsara ny endrik’ilay 
azy », hoy ny polisy. Raha sendra nandeha namangy fianakaviana teny Amboavahy anefa ilay renim-pianakaviana 
alarobia teo, nifanena tamin’ilay lehilahy nanendaka azy. Niantso ny polisy avy hatrany izy ka 
izy voasambotra izao. Natolotra ny fampanoavana omaly. 

Mbola hetsiky ny polisin’ny boriborintany fahatelo ihany, ramatoa iray antsoina hoe Claudine, 
taona, monina eny Ambatomaro no voasambotry ny polisy teo am-pivarotana rongony ny alarobia teo 
tokony ho tamin’ny 4 ora hariva. Mbola nahitana fonosan-drongony miisa 58 tany aminy. “Nilaza 
nandritra ny fanadihadiana natao taminy fa misy olona manatitra ao aminy ireo rongony ireo ka 10 
Ar no ividianany ny iray “sachet” kely. Lafony mandritra ny herinandro eo ho eo ireo rongony ireo 
ny filazany ihany », hoy ny polisy. Ny fiparitahan’ny rongony no mampirongatra ny mpanendaka. 
hihena kely ireo asa ratsy ireo amin’ireto tratra ireto. 



Les commentaires sont fermées. 

