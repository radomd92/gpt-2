ANDOHATAPENAKA : OLONA ROA TRA-TEHAKA NIARAKA TAMINA MÔTÔNA HALATRA – MIDI MADAGASIKARA

Mbola teo am-pitaingenana ilay môtô halatra mihitsy ireto roa lahy ireto no tra-tehaky ny pôlisin’ny 
tetsy Andohatapenaka, ny faran’ny herinandro teo. Ny alin’ny 21 martsa iny tokoa mantsy dia nisy 
marika « Honda » very teny amin’iny faritra Anosizato iny. Ny tsy fantatr’ireo mpangalatra dia 
« GPS » ity kodiaran-droa ity ka raha vao nolazaina fa very izy ireo, dia narahana avy hatrany ny diany 
alalan’ity fitaovana ity. Fantatra ny ampitson’io fa teny Ambohijanaka no misy azy. Ny ampitson’io 
hita indray fa eny amin’iny faritra Andohatapenaka iny no nisy ilay môtô. Napetraka teo avy hatrany 
ny vela-pandrika, izay nataon’ireo Hery vonjy taitry ny pôlisin’ny kaomisaria ireto teny an-toerana. 
rahateo ny maha-faritra mena iny faritra iny. Tsy ela dia tonga teny amin’ilay toerana voatondro 
nisy ilay môto ireo pôlisy. Ary indro fa teo tokoa ity farany, izay mbola notaingenana olona roa. 
moa ireto farany fa tsy azy ireo ilay môtô fa halatra, rehefa nosavaina ny taratasy mombamomba izany 
izany. Nentina avy hatrany izy ireo ary natolotra ny pôlisin’ny kaomisarian’ny boriborintany 
hanaovana famotorana. Araka ny fanazavàna azo, dia mbola misy namany any ho any ary ity farany no 
atidoha nikotrika ilay fangalarana. Efa eo andalam-pitadiavana ity farany moa ireto mpitandro 
ireto. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

