ARIVONIMAMO : TRANO DIMY NASESIN’NY TELOPOLO LAHY NOROBAINA – MIDI MADAGASIKARA

Tao anatin’ny alina iray no nisehoan’izany. Miisa telopolo lahy raha kely indrindra ireo jiolahy 
mitazona basy vita gasy nanao ny fandrobàna. Trano dimy no notafihan’ireo tamin’io fotoana io, 
alin’ny alarobia hifoha alakamisy, tao amin’ny fokontany Morarano, ao Arivonimamo. Lasa avokoa 
vola an-trano, nitentina 1,5 tapitrisa ariary ny fitambarany, ary isan’ny naha-maika koa ireo 
ny naka ny finday izay an’ny olona tao an-trano samihafa. Ny anton’izany dia mba tsy hahafan’ireo 
mampandre ny mpitandro ny filaminana. Nandeha ny fikarohana rehetra rehefa nifampiantso ny zandary 
miadidy iny fari-piadidiana iny, tonga hatramin’ny zandary etsy Vontovorona aza nanao ny fanarahan-dia. 
nisy vokany intsony anefa izany satria efa lasa lavitra loatra ireo olon-dratsy. Ny tsikaritra 
ny toerana izay eny amin’ny manodidina an’andrenivohitra indray tato ho ato no tena hataon’ny 
lasibatra. Ny akaiky indrindra amin’izany ary tena isan’ny mahita faisana dia Ambohimangakely 
Ambohimanambola. Asesin’izy ireo tanteraka ny tokantrano maro amin’ireo tanàna ireo tato ho 
ary ahiana aza ho andian-jiolahy mitovy ihany no tompon’antoka amin’ny fanafihana. Ny fanaon’ireo 
dia saika mitovy hatrany dia ny fanapohana basy izany alohan’ny handrobàna. Mazava hoazy entina 
ny tanàna sy ny tompon-trano hotafihana izany mba tsy hamalian’ireo ny jiolahy. Hatreto dia nahomby 
izany asaratsy izany ary mitohy ny fatahoran’ny olona raha vao manomboka maizina ny andro. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

