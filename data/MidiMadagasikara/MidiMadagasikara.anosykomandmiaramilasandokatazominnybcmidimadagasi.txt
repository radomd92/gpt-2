ANOSY : KOMANDÀ MIARAMILA SANDOKA TAZOMIN’NY BC – MIDI MADAGASIKARA

Manamboninahitra miaramila no hahafantaran’ny olona azy. Ny antony dia satria isan’andro izy 
manao fanamiana mifandraika amin’izany ary milaza etsy sy eroa fa komandà eo anivon’ny tafika 
Manana basy, milanja galona, manana fanamiana mitovy amin’ny an’ny miaramila. Kinanjo ao ambadik’izany, 
manindry olona etsy sy eroa izany mba hisolokiana sy hangalàna vola. Isan’ny fomba fiadiny ihany 
raha araka ny fanadihadiana anataon’ny pôlisy misahana ny heloka bevava, ny filazany fa fantany 
ny misy ny jiolahy eto an-drenovohitra. Nifandraika tamin’izay ary no nanomboka nahataitra ny 
famotorona izay naheno ny momba ity manamboninahitra ity ka nanokatra fanadihadiana. Rehefa 
nohalalinina tokoa ny momba azy dia tsy tao anaty lisitry ny miaramila mihitsy. Natao ny fisavana 
tranony ary tratra tao avokoa ireo fitaovana fisolokiany amin’ny fiainana andavan’andro. Niaiky 
helony ilay rangahy izay nanamarina fa tena tsy miaramila mihitsy. Marobe ny fiampangana azy momba 
raharaha ity saingy ny nalefa voalohany aloha dia ny fisandohana andraikitra, ny fampiasana hosoka 
koa ny fitazomana basy tsy ara-dalàna. Mbola hiampy izany raha toa ka manatona ny olona efa nisolokiany 
nangalany vola tetsy sy teroa. Voaporofon’ny BC ihany koa mantsy fa ahiana ho miray tendro amin’ny 
sasany eto an-drenivohitra ity “komandà” ity. Be loatra ny endrika hisehoan’ny asan-jiolahy 
Antananarivo ary raha tena hanohitra an’izany dia mila manaraka akaiky ny fivoaran’izany ny mpanao 
eo anivon’ny mpanao fanadihadian’ny mpitandro ny filaminana. Toa efa samy mifankahay ny paika 
mantsy na ny andaniny na ny ankilay ka izay malaina mikaroka fomba vaovao no ho taraiky voalohany. 




















