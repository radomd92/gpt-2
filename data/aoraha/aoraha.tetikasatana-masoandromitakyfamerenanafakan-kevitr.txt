TETIKASA TANA-MASOANDRO :: MITAKY FAMERENANA FAKAN-KEVITRA IREO SOLOMBAVAMBAHOAKA TIM • AORAHA

Tamin’ny faran’ny herinandro lasa teo no nanao fanambaràna mikasika ilay fifanjevoan’ny zandary 
ny mponin’Ambohitrimanjaka niseho, tamin’ny alin’ny alakamisy 17 oktobra 2019, ireo solombavambahoaka 
ao amin’ny antoko Tiako i Madagasikara (TIM). Nisolo tena azy ireo Razafimanantsoa Hanitra, izay nilaza fa: “avereno ny fakan-kevitra sy ny 
rehetra tokony arahina rehefa tsy mety ny hirosoana amin’ny tetikasa Tanà-Masoandro”. 

“Samy manana ny tombontsoany na ny fanjakana te hanao ny tetikasa, na ny ireo mponina tompon-tany 
mivelona amin’ny fambolena. Andao isika hiverina hifampidinika ambony latabatra mba hitadiavana 
marimaritra iraisana fa tsy vahaolana ny fifamonoana”, hoy izy. 

Notsipahin’ity solombavambahoaka TIM voafidy tao amin’ny Boriborintany voalohany ity kosa 
filazana fa ny antoko misy azy no mihantsy sy mandrisika an’ireo mponina voakasiky ny fananganana 
Tanà-Masoandro hikomy. 











Enregistrer mon nom, mon e-mail et mon site web dans le navigateur pour mon prochain commentaire. 



