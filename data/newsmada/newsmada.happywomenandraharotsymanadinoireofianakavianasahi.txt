HAPPY WOMEN –ANDRAHARO: TSY MANADINO IREO FIANAKAVIANA SAHIRANA | NEWSMADA

Par Taratra sur 27/12/2018 

Tsy hadinon’ny Fikambanam-behivavy Happy Women, miasa ao amin’ny Novo-Comm, ireo fianakaviana 
ao amin’ny fokontany Andraharo. Sarotra ho an’ny ankamaroan’ny mponina, indrindra ireo sahirana 
mandalo vanim-potoan’ny Noely sy ny faran’ny taona. Tsy manan-katolotra ho an’ireo zanany ny 
aman-dreniny. 

Izay nahatonga ny Fikambanana Happy Women niaraka tamin’ny Star, nitodika tamin’ireo fianakaviana 
ireo, ny 21 desambra lasa teo tao amin’ny biraon’ny Novo-Comm, eny Andraharo. Izay fiarahan’ny 
tonta izay, nahazoan’ireo fianakaviana maherin’ny 50, nifaly nandritra ny fetin’ny Krismasy. 

« Eo ireo kilalao nozaraina tamin’ny ankizy, azo lazaina tsy maharesy ny fahantrana, fa ny zava-dehibe 
fiombonam-po sy saina amin’ireo olona sahirana ara-bola ireo », hoy ny filohan’ny fikambanana, 
Felana. 

Nanokana fotoana nifampizarana hafaliana tamin‘ireo olon-dehibe sy ankizy isam-pianakaviana 
Happy Women. Samy nahazo izay tandrify azy avy ny isam-pianakaviana : kilalao ho an’ny ankizy sy 
zavatra ilaina andavanandro (PPN) fampiasa any an-tokantrano, niampy fanentanana fampialàna 
azy ireo. Namaranana ny fotoana ny fiarahana naka sary sy nanentanana ny rehetra tsy hanadino ireo 
indrindra amin’ny fetin’ny Krismasy. 





Les commentaires sont fermées. 

