TOAMASINA : “MD ENIM-BOLANA NOHO NY TONDRO MOLOTRA I CLOVIS RAZAFIMALALA” – MIDI MADAGASIKARA

Nanao valan-dreseka ho an’ny mpanao gazety teto Toamasina, ny sabotsy teo, tao amin’ny trano fisakafohanana 
Nitida” Bd Augagneur ny vovonam-pirenena miandraikitra ny ady sisika amin’ny fiarovana ny tontolo 
na ny “CNPE”. Nandritra izany no nanazavan’izy ireo ny asany ka nanamarihan’izy ireo ny fitakiana 
ny marina ny raharaha mikasika an’i Clovis Razafimalala, izay nofonjaina enim-bola am-ponja 
nefa tsy misy heloka mafonja manejika azy. 

Tao anatin’izao valan-dresaka izao no nilazan’Atoa Lalaina Andrianavalona mpandrindra nasionaly 
CNPE sy ny Rtoa Rahoeliarisoa Huynh Corrine misahana ny serasera, fa vovonana miaro ireo vondron’olona 
(VOI) manao ny fanaraha-maso sy miady amin’ny fandikan-dalana eo amin’ny resaka tontolo iainana 
ireo; koa ho an’ireto vovonana ireto dia heloka noho ny tondro molotra no manameloka ny naman’izy 
efa enim-bolana ao Ambalatavoahangy izao. Resaka ady noho ny bizina sy resaka ara-bola teo amin’ireo 
mpandraharaha tao Maroantsetra ka nisiana sakoroka nahamay ny biraon’ny distrika sy ny fitsarana 
an-toerana, no nentina nanenjehana an’i Clovis Razafimalala izay nambara fa mpitarika ireo nanankorontana 
nandoro biraom-panjakana tamin’izay. Fito ireo nosamborina sy nentina teto Toamasina tamin’izay 
i Clovis sy ny namany iray ihany sisa no miandry fitsarana am-ponja raha efa nohafahana vonjimaika 
ireo dimy hafa. 

Mitaky ny hanafainganan’ny fitsarana ny raharaha ny CNPE sy ny filoha Lampona, na mangataka fahafahana 
ho azy ihany koa alohan’ny fitsarana azy. Hatreto anefa dia tsy mbola manangasanga eo anivon’ny 
eto Toamasina ny antontan-taratasin’ady mikasika ity raharaha tany Maroantsetra nafindra eo 
fitsarana Toamasina… 




















