AMBOHIMAHASOA : BEN’NY TANÀNA SY NY RAHALAHINY MATY VOATIFITRA – MIDI MADAGASIKARA

Ny sabotsy alina lasa teo, namoy ny ainy vokatry ny tifitra nahazo azy ny ben’ny tanànan’ny kaominina 
sy ny rahalahiny, raha teny ambony môtô sy an-dalana handeha hamonjy fodiana iny. Raha ny fantatra 
avy namonjy lanonam-pamorana zaza izy mirahalahy ireto no tojo izao zava-doza izao. Hatreto dia 
be ihany ny toe-draharaha mahakasika ity vono olona ity. Misy feo miely mantsy fa hoe zandary nanara-dia 
tany an-toerana no nitifitra ity olom-boafidy ity sy ny olona niaraka taminy. Ao kosa ireo milaza 
jiolahy izay nanao vela-pandriaka no nanao izany. Raha ny mikasika ilay filazàna voalohany dia 
mazava ny teo anivon’ny zandarimariam-pirenena fa tsy marina velively izany. « Entina andotoana 
zandary io resaka io. Ekena fa nifanena tamina mpanara-dia dahalo ity olom-boafidy tao Ambakindresy 
niaraka tamina lehilahy iray, nitondra môtô. Nifampiresaka ary dia samy lasa. Hatreo anefa no 
azy ireto farany. Ny sabotsy alina izahay vao nahare fa maty voatifitra izy ireo », hoy ny fanazavàna 
« Nisy avy hatrany fanadihadiana sy ny fidinana ifotony, ary tsy nisy vavolombelona nijoro tamin’izany 
hoe zandary no nitifitra azy ireo. Ambonin’izay dia nifanalavitra an-kilaometatra maro dia maro 
toerana nifanenan’izy ireo sy ny toerana voalaza fa nahafaty ilay ben’ny tanàna sy ny rahalahiny 
Na izany na tsy izany anefa dia nilaza izy ireo fa tsy maintsy hanohy ny fanadihadiana lalindalina 
ahafantarana izay tena marina. Ny tompon’andraikitra voalohany eo anivon’ny zandarimarim-pirenena 
dia efa nilaza fa tsy handefitra velively amin’izay zandary voamarina fa nihoa-pefy. Marihana 
isan’ny faritra mena amin’ny asan-dahalo ny kaominina misy ity olom-boafidy ity. 




















