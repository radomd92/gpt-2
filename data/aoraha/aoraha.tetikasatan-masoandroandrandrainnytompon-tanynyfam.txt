TETIKASA TANÀ-MASOANDRO :: ANDRANDRAIN’NY TOMPON-TANY NY FAMOAHANANY TETIBIDIN’NY FANONERANA • AORAHA

Andrasan’ireo tompony nanaiky nanao sonia fifano­mezan-toky fampivarotana ny tetibidin’ny 
sy trano voakasiky ny tetikasa Tanà-Masoandro. Nanambara ny avy ao amin’ny birao manokana fakan-kevitra 
amin’ny tanàna Voara Andohantapenaka fa mbola tsy voafaritra hatreto ny vidin’ny iray metatra 
amin’ny tany. 

Tsiahivina fa an-jatony amin’ireo roa amby folo sy roanjato sy arivo tonga teny amin’io birao manokana 
no efa nanaiky hanome ny taniny. 

“Mbola tsy fantatra mihitsy ny teti-bidin’ny tany. Maro amin’ireo tompon-tany no miverina manontany 
aminay hoe rahoviana no handraisana ny vola. Misy amin’ireo tompon-tany tsy voakasiky ny tetikasa 
aza no mangataka torohevitra raha hivarotra ny taniny amin’ ny fanjakana”, hoy ny avy ao amin’ny 
manokana fakan-kevitra, etsy amin’ny tanàna Voara Andohatapenaka. 

Marihina fa miankina betsaka amin’ny tombam-bidin’ny taniny no hirosoan’ ny tompony na hihemorany 
hivarotra izany indray. 

“Takianay ny hanonerana ny taninay sy tranonay ary ny fanananay amin’ny rariny sy hitsiny. Mila 
mangarahara ny fanomezana ny vola. Efa nampanantena ny avy ao amin’ny Manamahefa miaro amin’ny 
eto Antananarivo (Apipa) fa hoha­fainganina ny fandoavana ny vola”, araka ny nambaran’ny raim-pianakaviana 
nanaiky ny fifampivarotana. 

Fantatra fa 100 ha no velaran-tany ilaina amin’ny ampahany voalohany amin’ ny fananganana an’ity 
ity. Ny 40% amin’io no efa fantatra ny tompony ary efa nitondra ny antontan-taratasiny teny Andohantapenaka. 









Enregistrer mon nom, mon e-mail et mon site web dans le navigateur pour mon prochain commentaire. 



