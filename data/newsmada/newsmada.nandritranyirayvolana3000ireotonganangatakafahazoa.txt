NANDRITRA NY IRAY VOLANA : 3.000 IREO TONGA NANGATAKA FAHAZOAN-DALANA HANORINA | NEWSMADA

Par Taratra sur 05/11/2016 

Nahasarika olona ny hetsika iray volan’ny fampanarahan-dalàna ny fanorenana nataon’ny kaominina. 
ireo antontan-taratasy voaray sy hodinihina. Hiditra amin’ny fanasaziana amin’izany ny kaominina 
eto. 

Nifarana omaly ny hetsika fanentanana nataon’ny kaominina Antananarivo Renivohitra hampanarahan-dalana 
izay nanao fanorenana rehetra teto amin’ny tanànan’Antananarivo. Nahatratra 3.000 ireo antontan-taratasy 
sy hokarakaraina ary hahazo fahazoan-dalana sy ho tafiditra ao anatin’ny fotodrafitrasa ara-dalàna. 

Hiditra amin’ny fisavana ny trano rehetra sy ny tamboho ary ny fotodrafitrasa hafa ny kaominina 
eto. Hampiharina amin’ireo tsy manara-dalàna ny sazy fa tsy hisy intsony ny indra-fo raha ny fanazavana. 

Heverina hiafara amin’ny fandrodanana ny trano miorina na kely na vaventy mihitsy ny sazy rehefa 
tsy hanara-dalàna ny tompon’ny fotodrafitrasa. 

Tsy nisy ny fanefana sazy ho an’ireo izay efa nanao fanorenana kanefa tsy nisy fangatahana tany 
kaominina. Arakaraky ny trano na tamboho fa fanorenana hafa ny vola aloan’ireo manao fangatahana. 

Navitrika ny olona satria tsy nisy ny sazy ary vetivety ny fanangonana ireo antontan-taratasy 
nahafahana nanao fanamarinana. An’aliny ireo fotodrafitrasa miorina eto Antananarivo kanefa 
ny salanisa 400 ihany no manana fahazoan-dalana miorina ara-dalàna. 

Betsaka ny antanantohatra tokony aleha sy antontan-taratasy tokony amboarina rehefa hanangana 
iray. Betsaka koa anefa ireo tsy mahafantatra izany ka lasa manorinorim-poana. 

Io no mampirongatra ny trano tsy manara-penitra, misy aza miorina eny ambony fotodrafitrasa iombonana 
ny tatatra sy lakandrano. Rehefa esorina eo ambonin’izany vao taitra sy mitady lalana amin’ny 
etsy sy eroa hampanarahan-dalàna ny efa miharihary fa tsy ara-dalàna. 

Mbola betsaka ny gaboraraka eo amin’ny tontolon’ny fanorenena. Efa dingana amin’ny fialana amin’izany 
izany anefa ity hetsika nataon’ny kaominina ity. 



Les commentaires sont fermées. 

