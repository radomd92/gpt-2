TOAMASINA  : MATY ILAY MPIVAROTRA AVY ANY FOULPOINTE NOTIFIRIN’NY JIOLAHY – MIDI MADAGASIKARA

Nifanesisesy ny fanafihan-jiolahy teto Toamasina tato ho ato izay, taorian’ilay tranga niseho 
Bazary be farany teo, dia nitrangana fanafihana mitam-piadiana PA indray tao Tanambao V amin’ny 
fiangonana Fo masin’i Jesoa iny, ny alatsinainy maraina teo tokony tamin’ny 7 ora. Raha ny fanazavana 
tamin’ny 3 ora maraina no niala tany Mahavelona Foulpointe Randriamanana Tsiriry Joel, 39 taona, 
ny hividy entana eto Toamasina noho izy mpandraharaha sy mpivarotra any an-toerana, niaraka tamin’ny 
manokany. Noho ny olana tamin’ity fiara anefa dia nentina tamina garazy iray tao Tanambao V hamboarina, 
nandray posy ilay raim-pianakaviana hividy ny entana ilainy any Mahavelona Foulpointe. Teo akaikin’ny 
Fo masin’i Jesoa Tanambao V, tsy lavitra ny bazary kely, anefa dia nisy andian-jiolahy telo nitaingina 
roa izay roa lahy sy iray vehivavy nanakana azy sy avy hatrany dia nanambana basy PA azy ary nisintona 
sakosy nisy ny vola hividianany ny entana ilainy. Nifampisintonana ilay sakosy nisy ny vola noho 
Joel ny fananany, saingy tsy nanaiky izany koa ireto andian-jiolahy ka avy hatrany dia nitifitra 
ka nahavoa azy teo amin’ny kibony havanana tsy lavitra ny tratra. Lasan’ireto andian-jiolahy 
nitondra moto roa ilay sakosy nisy ny vola 26.600.000 ariary. Avy hatrany kosa dia nentina teny 
hopitaly be hiatrika ny fitsaboana azy ilay raim-pianakaviana, saingy tsy tana intsony ny ainy 
fahaverezan-drà be loatra sy ny fahavoazan’ny tsinainy noho ny tifitra nahazo azy. Namela kamboty 
sy mananontena i Joel tamin’izao fahafatesany izao. Ankoatra izay dia isan’ny ahiahin’ny fianakaviny 
tamin’izao raharaha fanafihana nitranga tao Tanambao V izao ny mpamily nitondra azy avy any Mahavelona 
Nahagaga mantsy ny nahalalan’ity mpamily ity vola tao anatin’ny sakosy entin’ny mpampiasa azy 
nambarany fa mitentina 26.000.000 ariary, ary tao anatin’ny paosiny kosa ny vola 600.000 ariary 
Mbola tsy naharay fitoriana mikasika ity raharaha ity aloha ny mpitandro ny filaminana, fa ny zavatra 
zandary fotsiny taorian’ny fifampisintonana sakosy nisy ny vola teo amin’i Joel sy ireto jiolahy 
nisy ny balana PA latsaka tamin’ireto andian-jiolahy ireto. Efa eo am-panadihadiana azy ny zandary 
hamantarana ny tompony, araka ny laharana hita amin’ilay bala latsaka. Ho hita eo ny tohin’ny raharaha… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

