BRICKAVILLE : NOFIRAINY ANTSY NY TENDAM-BADINY FA TSY NAHAMASA-BARY ANTOANDRO – MIDI MADAGASIKARA

Samy gaga izay rehetra nanatrika ny fitsarana ady heloka be vava tsotra ao amin’ny fitsarana ambony 
ny alakamisy teo, fa niaiky tanteraka fa namono am-badiny tamin’ny famirana antsy be ny tendany 
ny tanany Ingahy Rakotonandrasana Gildas, na i Gilles. Ny antony, raha ny fanazavany teo anivon’ny 
ady heloka, dia noho ity vadiny, Rtoa Razanabololona Céline, ity tsy nahamasa-bary antoandro 
izy efa noana avy niasa tany an-tsaha. 

Raha hiverenana ny tantara dia ny 14 janoary 2019 no nitrangan’ilay famonoana an-dRtoa Céline 
anaty ala tsy lavitra ny tranon’izy ireo noho ity resaka vary antoandro tsy mbola masaka fa mbola 
am-patana ity. Nilaza ny hanoanany Ingahy Gilles tamin’izay ka noloharam-badiny avy hatrany 
vary tsy mbola masaka nadrahoany. Teo anefa vao mainka niakatra ny hatezeran’Ingahy Gilles noho 
notoloram-badiny vary mbola manta mohaka, ka izao nofirainy antsy izao ilay ramatoa. Nisy nahare 
ramatoa niantso vonjy amin’ny tsy hamonoam-badiny azy. Teo dia nandeha avy hatrany ny fitoriana 
vao hita faty tao anaty ala ilay ramatoa, ka ny 24 janoary 2019 no niditra am-ponja vonjimaika Ingahy 
tamin’izao raharaha vono olona tamin’ny famirana antsy tenda sy tanana izao. 

Raha namoaka ny didiny ny filohan’ny fitsarana ady heloka be vava nitarika ny fitsarana tamin’izany, 
nanome sazy am-ponja asa an-terivozona 20 taona an’Ingahy Rakotonandrasana Gildas. Nisy ny fanenan-tsazy 
mpitsara, noho Ingahy Gilles tsy nisalasala nilaza ny marina sy izy mbola tsy voaheloka ihany koa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

