BORIBORINTANY I : KOPIA 200 HO AN’NY ANKIZY SAHIRANA | NEWSMADA

Par Taratra sur 09/05/2017 

Nitsinjo manokana ny zanaky ny fianakaviana sahirana tsy mbola manana kopia ny boriborintany 
tamin’ny, faran’ny herinandro teo. Manodidina ny 200 ny kopia nozaraina tamin’izany. 

Niarahana tamin’ny fikambanana Kolo Aina ity ezaka kopia faobe ity. Nisitraka izany ireo ankizy 
ny 12 taona avy amin’ny fokontany betsaka olona marefo. Anisan’izany ny teny amin’ny fokontany 
Ankasina, Andavamamba Anatihazo. 

Tanjona ny hitovian’ireo ankizy ireo amin’ny ankizy namany manan-jo hanana kopia nahaterahana. 
koa ny hahafahany miditra an-tsekoly. 

« Ilaina amin’ny fikarakarana taratasy ara-panjakana maro toy ny kara-panondro, sora-panambadiana 
ny taratasy maro hafa ny kopia. 12 andro aorian’ny nahaterahan’ny zaza no tokony hanaovana izany 
hoy ny nambaran’ny lehiben’ny sampandraharaha misahana ny Etat Civil ao amin’ny boriborintany 
Razanarisoa Voahangy. 

Antony tsy mahavita ara-potoana ny kopian-jaza ny fiterahana an-trano. Tsy maintsy mandalo fitsarana 
fanamboarana kopia nahaterahana raha vao taran’ny 12 andro nahaterahana ny fikarakarana izany. 

Tsy te hisahirana ny ray aman-dreny ka tsy mahavita mikarakara izany intsony, noho ny fahasarotana 
fivezivezena ao amin’ny fitsarana. Tsara ho fantatra ihany koa fa raha te hanana kopia ny olona 
dia tokony manatona ny fokontany misy azy, ka rehefa mahazo taratasy avy any vao mandeha eny amin’ny 
tandrify azy. Tsy mijanona ao amin’ny boriborintany voalohany ihany izao hetsika izao fa mbola 
eny anivon’ireo boriborintany hafa raha ny filazan’ny fikambanana kolo Aina. 



Les commentaires sont fermées. 

