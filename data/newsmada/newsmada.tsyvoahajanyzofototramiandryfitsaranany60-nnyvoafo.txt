TSY VOAHAJA NY ZO FOTOTRA: MIANDRY FITSARANA NY 60%-N’NY VOAFONJA | NEWSMADA

Par Taratra sur 24/10/2018 



Amin’izao fotoana izao, mahatratra 24 000 ny isan’ny voafonja manerana ny Nosy ka mbola tsy voatsara 
ny antsasa-manila mahery (60%). « Tsy manaja ny zo fototra maha olona izany satria mialoha ny maha 
azy, olombelona ihany koa izy ireny », hoy ny filohan’ny vaomieram-pirenena mahaleo tena momba 
zon’olombelona (CNIDH), Rabenoro Mireille, omaly teny Ankorondrano. Ankoatra ny fitarazohan’ny 
efa antitra ny fotodrafitrasa sady tsy mahazaka ny isan’ny voafonja intsony. Mitarika ny aretina 
izany ka mahatonga fahafatesana. Tamin’ny taon-dasa, 127 ny voafonja namoy ny ainy tamin’ny toeram-pamonjana 


Ho an’ny eny Antanimora manokana, voalaza fa 18 sahady no maty hatramin’ny ny fiandohan’ny taona 
ho mankaty. Antony ny tsy fahampian-tsakafo, ny aretina raboka… Tsy manana mpitsabo koa ny toeram-pamonjana 
Antanimora, nanomboka ny volana janoary lasa teo. 

Nanambara ny tomponandraikitry ny minisiteran’ny Fitsarana fa hampitomboana avo roa heny ny 
homena ny minisitera (ao anatin’ny volavolan-dalàna momba ny tetibola 2019) ka anisan’ny hanompanana 
bebe kokoa ny fanatsarana ny fotodrafitrasa misy. 

Mahatratra 2 miliara Ar ny sora-bola amboniny ho an’ny tetibola ampiasaina ho an’ny taona 2019. 
misy ny fepetra navoakan’ny minisitera mpiahy hamahana ny olan’ny fiainan’ny voafonja ka ilaina 
fifanampiana eo amin’ny mpisehatra rehetra. Izay no nikarakarana ny adihevitra hanatsarana 
fandraisana an-tanana ny voafonja, niarahan’ny minisiteran’ny Fitsarana, ny fiarahamonim-pirenena 
ny CNIDH. Momba ny fotodrafitrasa, misy vinavina hanitarana ny fonjan’Antanimora ka hafindra 
Atsimondrano. 



Les commentaires sont fermées. 

