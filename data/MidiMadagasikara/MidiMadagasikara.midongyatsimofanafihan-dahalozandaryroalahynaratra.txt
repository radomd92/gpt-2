MIDONGY ATSIMO : FANAFIHAN-DAHALO, ZANDARY ROALAHY NARATRA MAFY – MIDI MADAGASIKARA

Fifandonana mahery vaika no niseho tamin’iny faran’ny herinandro iny, tany Lavaraty, Midongy 
teo amin’ny dahalo tetsy ankilany, ary ny fokonolona sy ny zandary tetsy andaniny. Vokany, zandary 
lahy no naratra mafy, bala maromaro no very. Araka ny fampitam-baovao azo dia nisehoana fanafihan-dahalo 
amin’io toerana io ny alin’ny sabotsy hifoha alahady. Dahalo mbola tsy fantatra isa no tonga nanafika 
tanàna io. Nanantanteraka ny fanarahan-dia avy hatrany ny fokonolona sy ny zandary fito lahy avy 
borigadin’ny zandary any an-toerana ny alahady maraina. Rehefa niroso anefa izy ireo dia nohodidinin’ireo 
ka raikitra ny fifandonana. Tao anatin’izay no nisy tamin’ireo zandary tafasaraka tamin’ny namany, 
tamin’izany no namparatra azy ireo. Voan’ny tora-defona sy ny famaky. Afaka tamin’izany ihany 
ireto zandary telolahy ireto nony maraina ny andro ary afaka namonjy ny namany. Tamin’io fotoana 
ihany koa no nahavery ny fitoeram-balan’izy ireo. Nentina namonjy toeram-pitsaboana teo an-toerana 
moa izy telolahy ireto talohan’ny nandefasana azy any Vaingandrano, araka ny fampitam-baovao 
hatrany. Mbola mitohy kosa hatramin’ny ora nanoratanay ny fanarahan-dia ataon’ireo fokonolona 
ireo zandary hafa nalefa any an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

