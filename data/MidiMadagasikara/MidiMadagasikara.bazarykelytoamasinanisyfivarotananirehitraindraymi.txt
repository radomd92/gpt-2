BAZARY KELY TOAMASINA : NISY FIVAROTANA NIREHITRA INDRAY – MIDI MADAGASIKARA

Lasa nahazo vahana tampoka indray eto Toamasina ity hain-trano ity, izao. Tsy mbola tafarina akory 
trano 250 may nahatra-boina olona 1.200 tao Tanambao V P/elle 13/81 nitranga ny alakamisy tolakandro, 
omaly zoma ora mitovitovy tamin’ity tranga tao Tanambao V ity tokony ho tamin’ny 1ora sy sasany 
koa dia nitrangana fahamaizana fivarotana tao Bazary “Esplanade” bazary kely. Fivarotana lamba 
kiraro ity nahitana firehetana ity ; izay tonga ara-potoana ny fiara mpamonjy voina sy hain-tranon’ 
kaominina, ka nalaky voafehy ny afo tsy nitaran’izany tamin’ireo fivarotana hafa, saingy niteraka 
entam-barotra maro tamin’ity fivarotana ity kosa. Tsy fantatra ny tena antony niandohan’ny afo, 
raha ny fanazavana dia mety ho pitik’afo no niteraka izany, satria kiraro sy lamba mora mirehitra 
ireo may ireo. Vokatr’izao hain-trano mifanesy eto Toamasina izao, dia miezaka manome toromarika 
vahoaka ny Kolonely Charles Désiré misahana ny sampan’ny mpanonjy voina sy hain-tranon’ ny kaominina 
Toamasina, fa raha misy firehetana tsy mahazatra mitranga ka mihoatra ny 10 segondra ny firehetany, 
afaka miantso ny mpamonjy voina sy hain-trano avy hatrany no manohy amin’ny famonoana ny afo hatrany, 
manaja izay ny olona sy ny mpiara-monina dia tsy hitranga ny hain-trano goavana. Nomarihan’ity 
ity ihany koa, fa tsy tsara ny mitahiry solika an-trano, loza mitatao ireny, satria vokatra isan’ny 
mirehitra ny solika sy alikaola. Ankoatra izay dia manao tohivakana ny fanampiana ataon’ny olona 
ny fikambanana ary ireo antoko politika ireo tra-boina 1.200 ao Tanambao V, isan’ny nanao ny adidiny 
fanampiana ny mpiara-belona Atoa Ravalomanana tamin’ny anaran’ny Komity Manohana azy eto Toamasina, 
fanolorana vary sy fitaovana ilaina amin’ny fiainana an-davanandro. Teo koa ny fikambanana Ino 
Toamasina. Teo koa ny fanjakana tamin’ny alalan’ny mininistra Horace Gatien ; izay minisitra 
ny faritra Atsinanana eo anivon’ny governemanta tamin’ny fanolorana vary sy menaka ary kojakoka 
amin’ny fiainana an-davanandro ihany koa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

