FANAPOIZINAN’OLONA TENY TSIADANA TAMIN’NY 2017 : HIAKATRA ENY AMIN’NY FITSARANA AMIN’IZAY !

Hiakatra fitsarana amin’izay ! Izay no nambaran’ny fianakavian’i Maman’i Tantely, ity renim-pianakaviana 
eny Tsiadana maty noho ny poizina nomena azy ny 3 marsa 2017. Roa taona mahery lasa izay. Mifono hevitra 
ilay heo « hiakatra fitsarana amin’izay, roa taona lasa aty aoriana ». Satria tamin’ny fanadihadiana 
fitoriana ilay olona ahiana nanao ny heloka, satria voatonona ny anarany tamin’ny mars 2017, dia 
nisy ny fitanana azy (mandat de dépôt) ary tsy nisy koa fampiatrehana ny roa tonta koa ! 

Mampieritreritra tokoa ny fitarozahan’ny raharaha toy izao, indrindra fa nisy aina nafoy. Nefa 
raharaha hafa, toa haingana ery ny fizotra ny fitsarana. Vao mainka mampifono hevitra hafa ny fandrenesana 
manana fifandraisana mafonja amin’olona anaty fitsarana ny voaenjika. Ny firariana, na dia roa 
lavitra aty aoriana aza vao miakatra fitsarana ity raharaha momba an’i Maman’i Tantely ity, dia 
ny asany ampahaleovan-tenany ny fitsarana. Tsy hisy tsindry na tosika na mivantana na an-kolaka. 

Raha tsiahivina kely moa ny raharaha dia niala tao an-tranony vao maraina hitaky vola amin’olona 
eo Tsiadana i Maman’i Tantely ; kanefa tsy hita raha tsy hariva tamin’ny dimy ora. Ary tamin’ny toerana 
: Ambatofotsy. Teo anelanelan’izay nanana fotoana izy niantso ny zanany nanambara, fa « hafahafa 
fitakiany trosa ity ». 

Tany amin’ny 5 ora hariva dia teny Ambatofotsy izy no nisy hita, ary vatana efa reraka mafy. Tonga 
nentin’ireo nahita teny amin’ny toby CSB, kinanjo tsy tana ny ainy, noho ny poizina nomen’olona 
trosa nikiky ny ainy. Satria mbola afaka niteny ny anaran’ilay olona nanome pozina i Maman’i Tantely 
nahitana azy. Io olona io izany izay nitakiany trosa no ahiahiana. Dia inona tokoa moa no hitononan’ireto 
tsara sitrapo nahita – tsy manana rohy na fifandraisana amin’i Maman’i Tantely anaran’olona ? 
tsy izay no nambaran’i Maman’i Tantely. 

Roa taona sy dimy volana aty aoriana izany izao vao ho eny amin’ny fitsarana Anosy, anio alarobia 
aogositra amin’ny 9 ora maraina, ny raharaha fanapoizinana nahafaty an’i Maman’i Tantely. 



