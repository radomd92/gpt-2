FIFIDIANANA BEN’NY TANANA :: MIFAMPITADY NY KANDIDÀN’NY IRD SY NY TIM ETO AN-DRENIVOHITRA • AORAHA

Mifanarakaraka. Kandidà roa : Andriantsitohaina Naina, avy amin’ny vondrona politika miara-dia 
Filoham-pirenena Andry Rajoelina (Ird) sy Randriamasinoro Ny Rina natolotry ny antoko Tim no miady ho lohalaharana taorian’ny 
fifidianana ben’ny tanàna, teto amin’ny kaomi­nina Antananarivo renivo­hitra, omaly. 

Mifanaraka akaiky hatrany ny vato azon’izy ireo tamin’ ireo birao fandatsaham-bato maromaro 
an-drenivo­hitra. Nisy koa anefa ireo birao fandatsaham-bato samy nitarihan’izy ireo. 

Tsy mbola nisy ny fironana tamin’ny vokatra vonjimaika nivoaka, omaly, ho an’ny fifidianana teto 
Tsy tokony ho dilan’ny anio kosa ny hahazoana, na dia amin’ny ampahany fotsiny aza, an’ireo vokatra 
tamin’ny fifidianana ben’ny tanàna sy ny mpanolotsaina.Tsikaritra teto Antananarivo renivohitra 
tsy fisian’ny fanjakazakan’ ireo antoko izay nanao be fandraoka tamin’ny voka-pifidianana teo 
eny fa na dia miha mavesa-danja hatrany aza ny fihenan’ny taham-pahavitrihan’ireo mpifidy. 

Tamin’ny ankapobeny dia mifandimby mitarika amin’ny isam-bato hety dia hety hatrany ireto kandidà 
hatramin’ny omaly alina. 

Mifanahantsahana tahaka izany koa ny vato azon’ireo mpanolotsaina miara-dia amin’ Andriantsitohaina 
sy Randriamasinoro Ny Rina. Mifanalavitra amin’ny vato azon’izy ireo ny an’ireo kandidà telo 
nifaninana tao anatin’ity hazakazaka hiaka-dapa etsy Analakely ity. 

Samy nanangom-bokatra 

Tsy mbola nisy sahy naneho ny fandreseny na ny fahareseny rahateo ireto kandidà ireto fa samy nifantoka 
ny fanangonana ny vokatra avy amin’ny solontenan’izy ireo teny amin’ny birao fandatsaham-bato 
avy. Hatramin’ny omaly, tamin’ny folo ora alina dia mbola tsy nisy ny voka-pifi­dianana tonga 
amin’ny Vaomieram-pirenena mahaleo tena misahana ny fifidianana (Ceni). 

« Satria fifidianana roa no tsy maintsy kirakiraina dia mety rahampitso maraina (Ndlr: anio) mihitsy 
hivoaka tsikelikely ny vokatra vonjimaika eto aminay », hoy Rakotonarivo Thierry, filoha lefitry 
Ceni. 









Enregistrer mon nom, mon e-mail et mon site web dans le navigateur pour mon prochain commentaire. 



