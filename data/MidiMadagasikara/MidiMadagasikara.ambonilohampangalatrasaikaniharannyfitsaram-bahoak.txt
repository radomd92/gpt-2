AMBONILOHA : MPANGALATRA SAIKA NIHARAN’NY FITSARAM-BAHOAKA – MIDI MADAGASIKARA

Teo am-panaovana ny asa ratsiny mihitsy ity olon-dratsy, lehilahy izay manodidina ny 40 taona 
ho any, no tra-tehaky ny mponina teny amin’iny faritra Alarobia Amboniloha iny. Na dia niezaka 
nandositra aza dia tsy namelan’ireo fokonolona raha tsy tratra. Omaly tolakandro tokony ho tamin’ny 
ora teo no nisehoan’ity tranga ity. Araka ny fanazavàna azo dia nangalatra sakaosy iray, izay fantatra 
nisy vola sy solosaina fenti-tanana ity ranamana ity. Sakaosy izay tao anaty fiara tsy mataho-dalana 
sendra nandeha mora fa tratra tao anaty fitohanana. Vantany vao azony ilay sakaosy dia nitsoaka 
farany ary avy hatrany dia nomeny ny namany hafa iray, izay efa niandry azy tany anaty fiara fitanteram-bahoaka. 
vonjy avy hatrany ity niharam-boina ity ary velona teo ny fifanenjehana. Tsy lasa lavitra dia voasambotra 
naka an’ilay sakaosy tamin’ny voalohany. Efa niaka-pofona ihany ireo mponina teny an-toerana, 
sy leo an’ireto mivelona amin’ny tsy nisasarany ireto, ka nisy avy hatrany ny nidaroka azy. Nalaky 
moa ity farany. Azo soa aman-tsara ihany ilay sakaosy tany amin’ilay namany nandeha fiara, izay 
avy hatrany rehefa nifanenjehan’ny olona. Raha ny fantatra dia efa nihaodihaody matetika teny 
faritra ity lehilahy ity. Tsy mandeha irery izy, hoy ny olona, fa mazana dia miaraka maromaro. Saingy 
dia tsy fantatra intsony izay mety ho namany sy ireo mpiray tsikombakomba aminy. Fa tamin’io fotoana 
dia nisy nitarika niala teo amin’ireo fokonolona vonton-katezerana izy, nilaza fa hitondra azy 
amin’ny mpitandro filaminana. 




















