“ FIHARIANA”: 120 MILIARA AR AVY AMIN’NY BOA | NEWSMADA

Par Taratra sur 18/10/2019 

Vita, omaly, ny fifanarahana eo amin’ny Fandaharanasa Fihariana sy ny banky BOA Madagasikara 
ny orinasa Sonapar, hanatanterahana ity tetikasan’ny Filoha Rajoelina ity. Mitentina 120 miliara 
ny famatsiam-bola hanatanterahana ity tetikasa ity. Ambany ny tahan’ny zana-bola hampindramina 
tanora manana tetikasa. Nilaza Rtoa Sahondrarimalala Michelle, filohan’ny filankevi-pitantanana 
Fihariana, fa homena vahana amin’ity famatsiam-bola ity ny tanora vehivavy any ambanivohitra. 

Ho an’ny tale jeneraly (DG) ny banky BOA Madagasikara, Otchmane Alaoui, “efa fantatry ny rehetra 
misandrahaka manerana ny Nosy ny BOA, indrindra any ambanivohitra. Miasa amin’ny fampindramam-bola 
ka manamafy ny fampandrosoana ny firenena amin’ny sehatra rehetra ity fifanarahana natao ity”. 

Nilaza ny tale jeneraly (DG) ny Sonapar, i Woel Lala Herilaza, fa “efa maro ireo nisitraka ny famatsiam-bola 
anatin’ny Fihariana”. Tsiahivina fa miisa 3.210 ny tetikasa nankatoavina hatramin’ny faran’ny 
septambra 2019 teo. Efa nitombo io isa io ary manodidina ny 1.200.000 Ar hatramin’ny 180 tapitrisa 
ny famatsiam-bolan’ny tetikasa iray. 



Les commentaires sont fermées. 

