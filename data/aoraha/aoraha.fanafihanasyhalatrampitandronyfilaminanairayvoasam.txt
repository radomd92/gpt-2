FANAFIHANA SY HALATRA :: MPITANDRO NY FILAMINANA IRAY VOASAMBOTRY NY POLISY • AORAHA

Ravan’ny polisy, tamin’ny herinandro lasa teo, ny fikambanan-jiolahy mpanao fanafihana mitam-basy 
halatra môtô niseho teto an-drenivohitra. Fantatra fa mpitandro ny filaminana ny iray tamin’ireo 
enina voasambotra. Efa nisazy tany am-ponja ny ankamaroany tamin’izy enin-dahy ireo. 

« Maro ny olona efa lasibatr’ireto jiolahy ireto ka teratany vahiny no tena niharan’izany. Ohatra, 
fanafihana trano fisakafoanana tantanan’ny teratany sinoa teny Analamahitsy. Ilay niseho teny 
tamin’ny avrily 2018 sy halatra fiara teny Ivato. Môtô nangalarina teto an-drenivohitra ihany 
entin’izy ireo manao ny fanafihana », hoy ny fanazavana. 

Ny polisy ao amin’ny borigady misahana ny heloka bevava (Bc) etsy Anosy no nahatratra an’ireto 
ho olon-dratsy ireto. Ho famongorana ny asan-jiolahy miseho eto an-drenivohitra no nahatonga 
ireo nanao ny hetsika. Nohamafisana ny paik’ady niatrehana izany. Taorian’ny fanangonam-baovao 
nahatrarana an’ireto lehilahy enina. 









Enregistrer mon nom, mon e-mail et mon site web dans le navigateur pour mon prochain commentaire. 



