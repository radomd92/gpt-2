FANAOVAM-BELOMA ZANDARY MATY :: NANAFATRA MAFY AN’IREO MPITANDRO FILAMINANA NY MINISITRY NY FOLOALINDAHY • AORAHA

Miantso fahatongavan-tsaina. Tonga nanome voninahitra farany ny vatana mangatsikan’ilay zandary 
ny ainy, tany Tsaratanàna, teny amin’ny Tobin’ny hery vonjy taitran’ny Zandarimaria (Fign) eny 
Duchesne, ireo minisitra tompon’andraikitra voalohany amin’ny fitandroana ny filaminana, 
jeneraly Rakotonirina Léon Richard, minisitry ny Fiarovam-pirenena. Niantso ireo mpitandro 
mba tsy hiray tsikombakomba amin’ny jiolahy izy tamin’ny lahateniny. “Mamono antsika sy mamono 
rahalahintsika izany”, hoy izy. 

“Ny asa fampandriana fahalemana ny tany, ny fiarovana ny ain’ny vahoaka sy ny fananany dia mety 
aman’aintsika mpitandro filaminana. Noho izany, dia hanafarana ny mpitandro filaminana rehetra 
pôlisy ary tafika mba tsy hiray tsikombakomba amin’ireo jiolahy na dahalo toy ny fanomezam-baovao 
fampindramana basy fa indrindra ny fivarotana bala”, hoy ny ampahany tamin’ny lahatenin’ny jeneraly 
Léon Richard. 

Ny eo anivon’ny Zandarimaria kosa manamafy hatrany fa tsy handeferana mihitsy ny zandary voarohirohy 
tsikombakomba amin’ireny olon-dratsy ireny. “Raha mbola misy ihany ny sahy manao izany dia efa 
izy hiala amin’ny fianakaviamben’ny zandarimaria”, hoy ireo lehiben’ny Zandarimaria teny Fort 
omaly. Ankoatra ny fampiakarana galona dia nomena mari-boninahitra ihany koa ity zandary namoy 
ainy teo am-perinasa ity. 









Enregistrer mon nom, mon e-mail et mon site web dans le navigateur pour mon prochain commentaire. 



