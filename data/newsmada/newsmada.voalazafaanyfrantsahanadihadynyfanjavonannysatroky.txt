VOALAZA FA ANY FRANTSA: HANADIHADY NY FANJAVONAN’NY SATROKY NY MPANJAKA NY FANJAKANA | NEWSMADA

Par Les Nouvelles sur 14/09/2018 

Niparitaka tany anaty tambajotran-tserasera fa misy mahita any Frantsa ny satroboninahitra 
mpanjakavavy Ranavalona, very ny taona 2011. Manoloana izany, mangataka ny hamerenana ny fanadihadiana 
ity raharaha ity ny minisiteran’ny Kolontsaina sy ny Vakoka… 

Resabe teto Madagasikara hatrany ivelany ny momba ity satroboninahitrana mpanjaka nanjavona 
amin’ny Lapan’Andafiavaratra, ny taona 2011 ity. Efa nisy ihany ny fanadihadiana momba ity raharaha 
teo aloha, ary efa nisy mihitsy aza ireo olona naiditra am-ponja noho ny fahaverezan’ity satroka 
Mangataka ny hamerenana fanadihadiana momba ity raharaha satroboninahitra ity ny minisitry 
kolotsaina sy ny vakoka, i Johasy Eléonore. « Nahatsikaritra tany anaty tambajotran-tserasera 
ity vaovao ity izahay fa hoe hita any Paris ny satroboninahitry ny mpanjaka Ranavalona. Ny 7 septambra 
lasa teo no niparitaka izany. Rehefa naheno izany ny teto amin’ny minisiteran’ny vakoka dia namotopototra 
tena misy ve io vaovao io? nandray fepetra avy hatrany ny minisitera taorian’ny fiparitahan’ity 
ity tany anaty tambajotran-tserasera”, hoy izy. Nohamafisin’ny minisitra hatrany fa taorian’ny 
satroboninahitra io, ny taona 2011 dia nanao fampahafantarana mba hitadiavana izany vako-pirenena 
ny fanjakana. Nampahafantarina momba ity raharaha ity koa ny teo anivon’ny Unesco, raha ny fanazavany 
Tsiahivina fa somary nahavariana ihany ny fanjavonan’ity satroboninahitry ny mpanjakavavy 
ny taona 2011. Mihevitra ireo mpangalatra fa hoe volamena ranoray iny satroka iny, saingy ampahany 
ihany no misy volamena amin’iny raha ny fampitam-baovao voaray. Very anjavony ny fanadihadiana 
na efa niditra am-ponja aza ny sasany tamin’ireo mpiasa. Nahavariana aza fa efa nahavita dika mitovy 
satroboninahitra very ny fanjakana dia nijanona hatreo, kanjo izao misy milaza ho mahita any Frantsa 
ity satroky ny mpanjaka ity. 



Les commentaires sont fermées. 

