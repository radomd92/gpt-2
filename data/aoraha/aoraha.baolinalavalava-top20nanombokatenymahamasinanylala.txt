BAOLINA LAVALAVA - “TOP 20” :: NANOMBOKA TENY MAHAMASINA NY LALAO SIVANA • AORAHA

Tontosa teny amin’ny kianjaben’i Mahamasina ny andro voalohany eo amin’ny lalao sivana hiakarana 
fiadiana ny ho tompondakan’i Madagasikara na ny “Elite Fédéral Top 20”. Niatrika izany ireo ekipa 
amby roapolo raha toa ka efa miandry amin’ny dingana manaraka ireo valo voalohany tamin’ny fifaninanam-pirenena 
taon-dasa. 

“Mizara vondrona enina ireo ekipa ireo. Miakatra amin’ny dingana manaraka ireo ekipa roa voalohany 
ny vondrona izay manome an’ireo ekipa roa ambin’ny folo ambiny. Hanomboka any amin’ny 29 septambra 
izany Top 20 izany”, hoy Andrianorosoa Antsoniandro, tale teknika nasionalin’ny Malagasy Rugby. 

Nanomboka izany lalao sivana izany ny fandresen’ny VTMA Antsalovana nanoloana ny ASA, tamin’ny 
19 noho 18. Nivoaka ho mpandresy teo anatrehan’ny FBM Bemasoandro ihany koa ny TFMA Ankasina tamin’ny 
mavesatra 24 noho 05. Niady ny lalao teo amin’ny Matadore Anosimpatrana sy 3F5 Amboditsiry. Lavo 
anefa ity farany ka nisaraka tamin’ny isa 25 noho 24 ny lalao. Nanakatona izany andro voalohany 
ny fandresen’ny FTBA nanoloana ny Hiza 17 (23 noho 15). Hitohy amin’ny faran’ny herinandro indray 
andro faharoan’izany lalao sivana izany. 











Enregistrer mon nom, mon e-mail et mon site web dans le navigateur pour mon prochain commentaire. 



