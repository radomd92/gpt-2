BAZARIBE TOAMASINA : MPITONDRA POSY TSY AMPY “VERSEMENT”, NIVADIKA MPANENDAKA – MIDI MADAGASIKARA

Tsy vao izao no naharenesana fa misy manendaka sy mangalatra entan’olona nentiny ireo mpitondra 
eto Toamasina, indrindra ireo mpandeha amin’ny taksibrosy tonga hariva sy vao maraina eo amin’ny 
fiara mpitatitra ao Tanambao V sy Ambolomadinika ary Ankirihiry. Saingy ity tranga tao bazary 
ny sabotsy teo ity no hafa kely satria tsy ampy ny “versement” amin’ny hofan’ny posy nentiny anefa 
hariva ny andro, dia nivadika mpanendaka ity mpitondra posy iray ity ka sahy nanendaka ny findain’ity 
iray avy nirava niasa hamonjy fodiana. Avy hatrany dia niantso vonjy ity vehivavy voaendaka ity 
raikitra avy hatrany ny fifanenjehana teo amin’ny sy ireo olona sendra nandalo nahita ny zava-nisy, 
lavitra teo ihany koa nisy mpitandro filaminana manao fisavana an-dalam-be, ka tsy lasa lavitra 
tratra ity mpitondra posy nivadika mpanendaka ity. Nihaiky ny fanendahana nataony izy satria 
tratra tany aminy ny finday nendahiny, ka raha nisy ny fiakaran’ny fitsarana araka ny fitorian’ilay 
voaendaka, dia miandry fitsarana am-ponja ity mpitondra posy ny alatsinainy teo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

