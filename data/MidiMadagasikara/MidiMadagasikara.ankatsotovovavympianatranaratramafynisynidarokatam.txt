ANKATSO : TOVOVAVY MPIANATRA, NARATRA MAFY NISY NIDAROKA TAMIN’NY HAZO – MIDI MADAGASIKARA

Sotasota, fanakorontanana sa asan-jiolahy tsotr’izao ? Tovovavy mpianatra iray eo anivon’ny 
mivohy ny serasera eny amin’ny Anjerimantolo no naratra mafy, ka tsy maintsy nalefa haingana tany 
hôpitaly omaly, teny Ankatso. Araka ny fantatra, dia nisy nively tamin’ny hazo ny lohany, raha 
an-dàlana hamonjy ny toeram-pianarany iny izy. Omaly antoandro tokony ho tamin’ny 10 ora teo ho 
no nisian’ity trangana herisetra, teo amin’ilay lalan-kely manamorona ilay toerana fantatry 
maro hoe “sous bois”. Tsy fantatra mazava ny isan’ireo olon-dratsy, raha ny filazan’ireo teny 
Somary lavidavitra, tany akaiky ny kianja fanaovam-baolina tany ho any no nisy ny trano fianaran’ity 
ity, ka nindrana an’iny làlana mangina iny izy, hamonjeny ny fianarany. Tamin’izay indrindra 
no niantefa teny amin’ny lohany ny hazo be. Tsy vitan’izay anefa fa mbola natosik’ireo olon-dratsy, 
anaty hantsana ity mpianatra ity. Raha ny fanazavana azo, ny antso vonjiny no nahataitra ireo manodidina 
namonjena azy, efa reraky ny rà very. Ka nezahina nentina haingana tany amin’ny toeram-pitsaboana. 
mahafantatra an’ity tranga ity ny lehiben’ny fandriampahalemana eny an-toerana, raha nanontaniana 
Saingy mbola tsy nisy, hoy izy, ny taratasy fitarainana tonga tao aminy. Efa fanindroany amin’izao 
no nisy trangana herisetra amin’ny hazo teny amin’iny faritra Ankatso ity, ka velona ahiahy ireo 
sy mpianatra eny an-toerana. 



