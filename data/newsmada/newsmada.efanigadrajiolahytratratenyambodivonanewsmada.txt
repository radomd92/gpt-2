EFA NIGADRA: JIOLAHY TRATRA TENY AMBODIVONA | NEWSMADA

Par Taratra sur 12/12/2018 

Voasambotry ny polisy avy ao amin’ny kaomisaria Antaninandro, ny 10 desambra 2018 teny Ambodivona 
jiolahy roa raindahiny amin’ny fanendahana. Araka ny fanazavan’ny polisy, mpanendaka eny amin’iny 
manodidina an’Ambodivona iny ary ireo mpivezivezy sy mpandeha eny amin’ny fiantsonan’ny taksiborosy 
tena lasibatry ry zalahy amin’izany. Vao maraimbe sy amin’ny hariva no fotoana fanaovan’izy ireo 
asa ratsiny. Nohamafisin’ny polisy fa efa nigadra roa taona teny amin’ny fonjan’Antanimora ireto 
ireto, saingy niverina nanohy ny asa ratsiny indray taorian’ny fivoahany ny fonja, kanjo izao 
polisy izao indray. Tokony hamafisina mihitsy ny sazy homena itony jiolahy mpamerin-keloka itony. 



Les commentaires sont fermées. 

