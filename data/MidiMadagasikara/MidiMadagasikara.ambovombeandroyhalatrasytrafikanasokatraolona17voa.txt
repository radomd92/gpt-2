AMBOVOMBE ANDROY :  HALATRA SY TRAFIKANA SOKATRA, OLONA 17 VOASAMBOTRA NAIDITRA AM-PONJA – MIDI MADAGASIKARA

Mpangalatra sy mpibizina sokatra miisa 17 no voasambotra tany Androy ka nampidirina am-ponja 
hatramin’ny fiandohan’ity taona ity, raha ny fanazavan’ny tonia mpampanoa lalàna ao amin’ny 
ambaratonga voalohany any Ambovombe. Noho ny ezaky ny fokonolona sy tompon’andraiki-panjakana 
an-toerana tamin’ny fametrahana ny dina no nahatratrarana an’ireo fahavalom-pirenena, araka 
fanazavana voaray hatrany, satria tena saro-piaro amin’io harem-pirenena io ireo mponina any 
fady mihinana sokatra. 

Manota fady. Ankoatra ny figadrana dia tsy maintsy manadio ny ota fady nataony ireo mpangalatra 
ka mandoa vola sy mamono omby amin’ny toerana nakan’izy ireo ny sokatra mandeha an-tanety. Na dia 
aza anefa izany ezaka izany, dia mbola an-jatony maro ihany ireo sokatra avy any amin’ny tapany 
nosy iny no tafavoaka ary tafakatra eto an-drenivohitra, izay tsy hitan’ny mpitandro filaminana 
eny an-dalana mandritra fitaterana azy ireny. 




















