BAKALOREA :: MANAHY NY TSY HO AFAKA HIATRIKA FANADINANA IREO MPIADINA JAMBA • AORAHA

Tanora sivy mianadahy manana fahasembanana amin’ny fahitana no hiatrika ny fanadinana Bakalôrea, 
alatsinainy ho avy izao. Avy ao Antsirabe, Ambositra, Farafangana ary avy eto Antananarivo izy 
Manahy ny tsy hahafahan’ izy ireo miatrika izany fanadinana izany anefa ireto mpianatra sembana 
noho ny tsy fahavitan’ny fandikàna ireo laza adina mialoha amin’ny soratra “mivohitra” ka mampitaintaina 
ireo. 

“Fantatra fa tsy mbola voadikan’ny minisitera tompon’ andraikitra mialoha amin’ny soratra mivohitra 
ny laza adin’ izy ireo sady tsy mbola misy olona voatendry hiandraikitra izany ihany koa hatramin’ny 
alakamisy. Raha tsiahivina dia olana efa niseho tamin’ny taon-dasa io ka olona nosamborina no 
namadika ireo laza adina ho amin’ny soratra “mivohitra” tany amin’ireo foibem-panadinana nisy 
jamba tamin’izany. Niteraka olana teo amin’ny lafiny fandaminana sy ara-potoana izany nefa dia 
ahiana hiverina izao indray raha tsy misy ny fandraisana fepetra ao anatin’ ny fotoana fohy”, hoy 
Haingo, mpandrindra ny tetikasa Voatra Asa tantanin’ny Federasionan’ny fikambanan’ny olona 
eto Madagasikara. 

Nanamafy anefa ny avy ao amin’ny minisiteran’ny Fampianarana ambony sy ny fikarohana ara-tsiansa 
“efa misy fifanarahana tamin’ny Ôfisin’ny Bakalôrea isaky ny faritany fa misy olona hanaraka 
mpiadina jamba mandritra ny fanadinana. Manaraka ao amin’ny efitrano fanadinana mihitsy izy 
ka tokony tsy hanana olana izy ireo amin’ny fiatrehana ny fanadinana”, araka ny fanazavan-dRzafimahatratra 
Donné, Talen’ny fampianarana ambony miankina sy tsy miankina amin’ny fanjakana eo anivon’ny 
Ity farany izay nanamafy fa mbola tsy misy aloha ny fahafahana amin’ny fandikana mialoha amin’ny 
mivohitra ny minisitera. 









Enregistrer mon nom, mon e-mail et mon site web dans le navigateur pour mon prochain commentaire. 



