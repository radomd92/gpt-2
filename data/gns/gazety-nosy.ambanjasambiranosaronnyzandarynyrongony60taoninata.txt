AMBANJA SAMBIRANO : SARON’NY ZANDARY NY RONGONY 60 TAONINA TAMINA SAHA 60 HA

Efa maro ihany izay rongony saron’ny mpitandro filaminana teto amintsika izay fa tsy mbola nisy 
tahaka ity angamba. Rongony milanja 60 taonina be izao no saron’ny zandary tao amina sahan-drongony 
hatrany amin’ny 60 hekitara, tao anatin’ny alan’Analabe, any Ambanja Sambirano. Izany dia vokatra 
hetsika manokana hiadiana amin’ny rongony izay ataon’ny kaomandin’ny fari-piadidian’ny Zandarimariam-pirenena 
Antsiranana. Voalaza mantsy fa anisan’ny mampirongatra ny asan-jiolahy any amin’ny Faritr’i 
indrindra fa ao amin’ny distrikan’Ambanja sy Ambilobe ny fahamaroan’ny rongony. Marihana fa 
ity volana okotobra ity ny manatanteraka izany hetsika manokana izany ny kaomandin’ny fari-piadidian’ny 
any Antsiranana. Hatramin’izay dia rongony am-polony na an-jatony kilao foana no saron’ny mpitandro 
fa sambany tamin’ity indray mitoraka ity vao nahatratra taonina maro ny rongony sarona. Vao tamin’ny 
oktobra teo ohatra no tratra tany Ihosy ny lehilahy roa nitondra rongony 791 kilao. Herinandro 
lasa kosa izay dia saron’ny zandary tany Ampitanaky Itampolo ny sahan-drongony 25 ha. Tao anatin’ny 
volana teo ho eo izay dia saika isan-kerinandro no mahatratra rongony amin’ny gony na amin’ny kilao 
ny mpitandro filaminana, ary ny ankamaroan’ireo zava-mahadomelina ireo dia fantatra fa nokasaina 
aty Antananarivo avokoa. Tahaka ireo rongony rehetra saron’ny zandary moa dia nodorana daholo 
tratra tany Analabe Ambanja Sambirano ary nopetahana ihany koa ilay saha mirefy 60 ha. Tsiahivina 
fa raha ny tatitra navoakan’ny ONUDC na ny Sampan-draharahan’ny Firenena Mikambana misahana 
ady amin’ny zava-mahadomelina sy ny heloka bevava, dia mitàna ny laharana faha-14 i Madagasikara 
amin’ny filaharan’ireo firenena mpifoka ny rongony “cannabis” be indrindra. Raha aty Afrika 
eo amin’ny laharana faha-3 kosa no misy an’i Madagasikara, aorian’i Nigeria sy Zambie. 

