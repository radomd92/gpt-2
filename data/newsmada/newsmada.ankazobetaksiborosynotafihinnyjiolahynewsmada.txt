ANKAZOBE  : TAKSIBOROSY NOTAFIHIN’NY JIOLAHY | NEWSMADA

Par Taratra sur 09/01/2017 

Notafihin’ny andian-jiolahy miisa 11 nirongo fitaovam-piadiana mahery vaika teny Ankazobe, 
asabotsy teo, ny taksiborosy iray avy any avaratra. Araka ny fanazavan’ny mpandeha, nosakanan’ireo 
vatobe ny lalana ka norahonan’izy ireo tamin’ny basy ny mpamily sady voakapoka vodibasy. Nentin’ireo 
hatreo amin’ny sampanana mankany Talatan’Angavo ny fiara ka norobain’izy ireo avokoa ny mpandeha 
tao anaty fiara. Vokany, lasan’ireo jiolahy ny vola mitentina 2 tapitrisa Ar mahery, firavaka 
finday rehetra. Lasa nitsoaka avy hatrany ry zalahy rehefa avy nahazo izay nilainy. Mihorohoro 
ny ankamaroan’ireo mpandeha eny amin’ny lalam-pirenena, tato ho ato, amin’ny fisian’ireo andian-jiolahy 
sakana sady mandroba. Na eo aza ny fiarahana miainga eo am-piaingana, tsy mitovy ny tanjaky ny fiara 
mifanary eny an-dalana ny mpamily. Mitohy ny famotorana ataon’ny zandary ao Ankazobe momba ity 
fanafihana ity. 



Les commentaires sont fermées. 

