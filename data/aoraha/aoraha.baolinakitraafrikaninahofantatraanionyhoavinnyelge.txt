BAOLINA KITRA – AFRIKANINA :: HO FANTATRA ANIO NY HO AVIN’NY ELGECO PLUS SY NY CNAPS SPORT • AORAHA

Handingana ny sakana voalohany eo amin’ny fifaninanana Afrikanina ny ekipan’ny Elgeco Plus sy 
Cnaps Sport, solontena malagasy amin’ity taom-pilalaovana ity. Hotanterahina anio ireo lalao 
ho an’ireto ekipa roa ireto ka any Zimbaboe no hanafika ny tompondakan’i Madagasikara, raha any 
Equatoriale kosa no hiady ny Elgeco Plus. 

Anio amin’ny 4 ora hariva (amin’ny 6 ora eto Madagasikara) no hiakatra ny kianjan’ny Estadio de 
ny ekipan’ny Elgeco Plus, tompon’ny amboaran’i Madagasikara. Manana tombony tamin’ny fandresena 
isa 3 noho 1, nandritra ny lalao mandroso, ny ekipan’i Robson Hubert na i Bob, mpanazatra ny Elgeco 
“Fandresena no tanjonay amin’ity dia ity. Salama avokoa ireo mpilalao ary isan’ny antony nandehananay 
ny mba tsy handreraka ireo mpilalao. Ny ampitson’io lalao io (ndlr: alakamisy) no hitodi-doha 
ary mino aho fa fandresena no hoentina mody”, hoy i Robson Hubert. 

Mila mitady fandresena kosa ny Cnaps Sport Itasy amin’ny lalaon’izy ireo sy ny FC Platinium avy 
Zimbaboe ao amin’ny kianjan’ny Zvishavane, any Mandawa, 250 km miala an’i Hararé. “Nahafaty baolina 
ireo taty amintsika. Nahoana no tsy hahafaty ihany koa isika any amin’izy ireo? Azo atao tsara ny 
fandresena hiakarana eo amin’ny dingana manaraka”, hoy i Patrick Randriambololona na i Tipeh, 
ny Cnaps Sport. 









Enregistrer mon nom, mon e-mail et mon site web dans le navigateur pour mon prochain commentaire. 



