TOAMASINA : JIOLAHY SADY NAMAKY TRANO NO NANOLANA – MIDI MADAGASIKARA

Ao anatin’ny tsy filaminana tanteraka ireo mponina mipetraka ao Morafeno ankehitriny. Tsy vitan’ny 
trano no ataon’ireo jiolahy, fa aolan’izy ireo hatramin’ireo tovovavy ao anatin’ny trano idirany 
koa. Tranga iray no niseho ny alahady hifoha, ny alatsinainy teo tokony tamin’ny 01ora maraina. 
iray tao Morafeno P/elle 14/33 no novakian’ireto jiolahy 4 tsy nisaron-tava ary nitondra fitaovana 
sy famakiana trano. Lasan’izy ireo tamin’izany ireo entana mora nobataina sy ny vola tao an-trano 
ireo firavaka sarobidy an’ireto fianakaviana. Tsy vitan’izany ihany, fa tovovavy mbola 16 taona, 
virijiny, ihany koa nanaovan’ireto jiolahy tamba-be tamin’ny fanolanana azy, tovovavy mpianatra 
famaranana eo anivon’ny Lycée Rabemananjara; taorian’izay vao nandeha tsy taitra nitondra ny 
azony ireto jiolahy. Simba tanteraka ilay tovovavy araka ny fizahan’ny mpitsabo azy; 30 minitra 
fahalasan’ireo jiolahy kosa vao tonga ny FIP Valpinson. Ny alatsinainy maraina tonga ihany koa 
zandary nitondra alika mpitsongodia, ka tovolahy iray ahiana ho isan’ny naman’ireto jiolahy 
voasambotra mandalo fanadihadiana, hahalalana ny tena marina sy izay mety ho namany raha izy isan’ireto 
tokoa. Ankoatra izay, tao Valpinson kosa jiolahy nangalatra bateria ana fiara amin’ny andro antoandro 
nanahary ny sabotsy teo. Nesorin’ireto jiolahy ny vy miaro ny Tanana mipetraka amin’ny fefy, ka 
tamin’izy ireo no niditra tao anatin’ilay tokotany. Tsy tafiditra tao an-trano kosa ireto jiolahy, 
izay no nakan’izy ireo ny baterian’ny fiara nijanona teo an-tokotany; izay tsy naheno na inona 
inona ny tao an-trano nandritra ny zava-nitranga rehetra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

