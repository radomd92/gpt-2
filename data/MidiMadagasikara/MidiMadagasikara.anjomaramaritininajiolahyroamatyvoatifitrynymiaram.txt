ANJOMA RAMARITININA : JIOLAHY ROA MATY VOATIFITRY NY MIARAMILA – MIDI MADAGASIKARA

Jiolahy roa no lavon’ny balan’ny miaramila avy amin’ny DAS tao Mandoto ny faran’ny herinandro 
teo. 

Jiolahy efa-dahy no nikasa hanafika tao amin’ny tanàna antsoina hoe Befanenitra, fokontany Tsaramiakatra, 
Anjoma Ramaritinina. Tsikaritry ny fokonolona anefa ny teti-dratsin’izy efa dahy ireto ka nampandre 
tany amin’ny mpitandro filaminana ny vahoaka. Tsy niandry ela fa avy hatrany dia nandefa miaramila 
amin’ny fokontany ny DAS vantany vao naharay ny antso. Teny am-pandehanana ireo miaramila dia 
ireo jiolahy nanamorona ny renirano antsoina hoe Mahajilo, tokony ho tamin’ny 5 ora maraina raha, 
fanazavana. Raikitra teo avy hatrany ny fifampitifiriana, fantatra mantsy fa nirongo fitaovam-piadiana 
vaika koa ireo jiolahy. Maty voatifitra teo amoron-drano ny roa tamin’ireo olon-dratsy fa ny roa 
tafatsoaka. Voalaza fa nentin’ireo jiolahy roa tafaporitsaka ny basy calibre 12 nampiasany nandritra 
fifandonana ka mbola karohina hatramin’izao. Antsy lava miampy ody gasy maromaro kosa no sisa 
niaraka tamin’ireo roa voatifitra. Mbola mitohy ny fanadihadiana amin’izao fotoana, angatahan’ny 
any an-toerana kosa ny hisian’ny “ opération coup d’arrêt”, any amin’ny distrkan’i Mandoto, fa 
loatra ny asan-dahalo. 



