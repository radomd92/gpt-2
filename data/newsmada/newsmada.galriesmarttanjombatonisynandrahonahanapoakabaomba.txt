GALÉRIE SMART TANJOMBATO  : NISY NANDRAHONA HANAPOAKA BAOMBA | NEWSMADA

Par Taratra sur 08/06/2018 

Nampisahotaka ny rehetra teny amin’ny Galérie Smart Tanjombato, omaly tolakandro, ny antso an-telefaonina 
fantatra, nandrahona fa misy baomba napetrany ao amin’ny Jumbo Scoire ka raha tsy mahazo vola (tsy 
hoe ohatrinona) izy, apoakany izany. 

Niverina indray ny resaka baomba, saingy amin’ny endriny hafa satria narahina fitakiam-bola 
fampihorohoroana izany. Nisy nametraka baomba tao amin’ny toeram-pivoahana ao amin’ny Jumbo 
omaly tolakandro. Tokony ho tamin’ny 4 ora sy sasany, nisy niantso tamin’ny finday ny mpitantana 
toeram-pivarotana lehibe ity, ary nitaky vola (tsy voafaritra hoe ohatrinona) taminy raha tsy 
apoakany ny baomba. Nampandre ny mpitandro filaminana avy hatrany ny tompon’andraikitra raha 
naheno izany. Navoaka avokoa ny olona mpiantsena sy ny mpiasa tao an-toerana nanoloana izany. 

Tonga teny an-toerana ny mpitandro filaminana, ary nanao ny fisavana avy hatrany. Nahitana ilay 
fa baomba tokoa izy ireo tao amin’ny trano fivoahana. Napetraka tamin’ny toerana somary takontakona 
io. Nitovitovy toy ireo baomba fahita hatramin’izay ihany izy io, nahitana tariby sy tavoahangy 
zavatra tao anatiny. Tsy nafenina tao anaty zavatra na harona solefanina toy ny hatramin’izay 
niharihary teo. 

Tsy nipoaka aloha izy io, saingy noraisina ny fepetra mifanaraka amin’izany. Tonga teny an-toerana 
miaramila manampahaizana manokana momba ny baomba. Raha ny fampihorohoroana nataon’ny olon-tsy 
azo baikoin-davitra izy io izany. Voafehin’ny miaramila ilay voalaza fa baomba ary efa alina vao 
teny an-toerana izy ireo. Mbola nandeha ny feo mantsy fa misy iray hafa ihany koa napetraka ao amin’ity 
ity ka nokarohina izany, io omaly io ihany. 



Rehefa miakatra ny mari-pana amin’ny raharaham-pirenena eto an-tanàna, mitranga avokoa ny karazana 
ratsy rehetra. Fanafihana, kidnapping… izao indray resa-baomba. Tamin’ny andron’ny Tetezamita 
nampalaza ny resaka baomba ka nampidirana olona am-ponja maromaro. Nisy ihany koa tamin’izao 
izao, fa ny tena nalaza, ny toraka grenady, indrindra tamin’ny andron’ny 26 jona 2016, ka nahafatesana 
roa sy nandratrana am-polony maro. Manakaiky indray ity ny 26 jona ka asa raha misy ifandraisany 
ity resa-baomba ity. Miandry ny tohin’ny fanadihadian’ny mpitandro filaminana momba ny raharaha. 
mantsy, maty momoka any ny momba azy itony. Hatramin’izao ny resaka grenady teny Mahamasina, tsy 
vokatra azo. Matimaty foana izay olona ratsy vintana. 



Les commentaires sont fermées. 

