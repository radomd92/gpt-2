NOHO NY FISIAN’NY LAVAKA: AHINA HO RAVA NY EKAR MANDROSEZA | NEWSMADA

Par Taratra sur 08/04/2019 

Manao antso amin’ny tomponandraikitra ny pretra mpitantana ny Ekar Mandroseza, mompera Feno 
ny faran’ny herinandro teo momba ny zava-misy ahina handrava ny fiangonana. Ny volana aogositra 
no vaky ny fantsona mitondra ny rano maloto avy ao amin’ny orinasa Jirama manakaiky ny fiangonana 
Mandroseza ka miparitaka ato anatin’ny tokontanin’ny fiangonana. Rehefa nandeha ny fotoana, 
any ambanin’ny tany tao avaratry ny fiangonana ny rano ary namorona lavaka be. Taorian’ny orana 
nijanona tao anatin’ny roa alina tamin’iny herinandro iny, nitatra ho lehibe ny lavaka ao ambadiky 
fiangonana ary ahina ho rava mihitsy ilay fotodrafitrasa vokatr’izany. 

Ankoatra izay, nandavaka miadana ary nahazo ny arabe koa ilay rano maloto ka mety hitarika ny fahasimban’ny 
mampitohy ny lalana mandeha eny Alasora sy Mandroseza. 

Efa nanao ezaka ny fiangonana sy ny kristianina ao anatin’ny Ekar Mandroseza, efa navily lalana 
rano maloto mivoaka amin’ny fantsona vaky ary lasa mitosaka manakaiky ny farihin’i Mandroseza 
rano maloto, hoy ny fanazavany ihany. 

Noho ireo tranga ireo, ahina ho rava ny fiangonana Ekar Mandroseza sy ny lalana. Raha mbola misy 
maharitra mirotsaka, tsy hahazaka izany ny fotodrafitrasa noho ny fisian’ny lavakabe. 



Les commentaires sont fermées. 

