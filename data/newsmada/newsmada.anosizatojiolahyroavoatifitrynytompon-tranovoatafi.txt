ANOSIZATO : JIOLAHY ROA VOATIFITRY NY TOMPON-TRANO VOATAFIKA | NEWSMADA

Par Taratra sur 15/02/2016 

Sambany, mba ny tompon-trano notafihana indray no nahatifitra ireo jiolahy. Teny Anosizato nitrangan’izany 
asabotsy alina teo. Araka ny vaovao voaray, fito lahy mitondra basy sy fitaovam-piadiana mahery 
nanafika tamina tranombarotra iray, ka teo am-pitaomana ny menaka tamin’ny “bidon” izy ireo no 
tompon-trano. Teny ambony rihana, trano mifanila amin’ny fitoeran’entana no misy ireto farany, 
tazany teny avokoa ireo olon-dratsy teo am-pitaomana entana. Nitifitra ny tompon-trano, noho 
ka voa teo ny roa tamin’ireo jiolahy. Nitsoaka kosa ny namany raha vao nahita izany. « Naparitak’ireo 
nanerana ny lalana ny menaka ka lasa nandositra ry zareo tamin’io fotoana io. Ny iray voan’ny bala 
amin’ny kitrokeliny ary ny faharoa teo amin’ny tongony », hoy ny olona teny an-toerana. Tonga teny 
ny polisy rehefa nantsoin’ny manodidina ary nanao ny fanarahan-dia avy hatrany. Tsy nisy tratra 
ireo jiolahy tafatsoaka fa ireo voatifitra kosa no fantatra fa naratra mafy ka taraiky teo. Nentina 
tao amin’ny hopitaly HJRA izy roa lahy. Nampidirina « bloc » ny iray noho ny ratra mahazo azy. Nentin’ny 
hatao famotorana kosa ny namany faharoa rehefa nahazo ny fitsaboana sahaza azy. Mandeha ny fikarohana 
namany. 



Les commentaires sont fermées. 

