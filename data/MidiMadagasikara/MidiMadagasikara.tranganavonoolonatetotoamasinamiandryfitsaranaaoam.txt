TRANGANA VONO OLONA TETO TOAMASINA : MIANDRY FITSARANA AO AMBALATAVOAHANGY INGAHY TSILAVINA SY TANTELY – MIDI MADAGASIKARA

Taorian’ny herinandro nanaovan’ny polisy misahana ny heloka bevava ny famotorana ny raharaha 
olona tao Analakininina hopitaly be Toamasina, dia ny alatsinainy tolakandro teo no niakatra 
ny raharaha. Tsy nisalasala ny tonia mpampanoa lalana ny fitsarana ambaratonga voalohany Toamasina, 
famonjana vonjimaika ny roa lahy noho ity raharaha vono olona ity. Voarohirohy tamin’ny vono olona 
natao sy efa nomanina i Tsilavina, voarohirohy ho mpiray tendro sy isan’ny nanomana ny famonoana 
kosa Ingahy Tantely. 

Vaovoa isan’ny narahan’ny maro akaiky ity raharaha ity, satria zaza 04 taona sy vehivavy bevohoka 
novon’ny olona ity. Efa nisy mihitsy aza ny fitakiana fitsaram-bahoaka mikasika ireo nahavanona 
vono olona feno habibiana izao. Izay no nahatonga ny polisy nisahana ny raharaha nangina nandritra 
famotorana sy ny fisamborana ary ny fitondrana azy teny amin’ny fitsarana. Nandritra ny fahatrarana 
Tsilavina, 20 taona, ihany koa no nivoahan’ny marina rehetra, satria tsy nanana eritreritra ny 
ny mpampiasa azy teo aloha ny tenany, fa ilay Tantely mpiara-monina tamin’ireto tokantrano ireto 
nahatonga azy nanana ny hevitra ny hamono azy ireo izao. Ny alatsinainy 18 marsa antoandro no nanomany 
fomba nanomonoana azy ireo, soa ihany fa tsy tao ny raim-pianakaviana nandritra izany. Ingahy 
ihany no tsara resaka tamin’ilay ramatoa tao an-trano, nefa nandritra izany no nandrarahany fanafody 
ny sakafon’ilay ramatoa tompon-trano. Ny talata 19 marsa maraim-be amin’ny 02 ora no nodarohany 
am-patoriana ilay ramatoa bevohoka. Raha nitomany nahita izany ny zanany 04 taona dia notsindroniny 
ihany koa. Vidina finday roa an’ilay ramatoa novonoiny izay namidiny 28.000 ariary sy vola 10.000 
tamin’Ingahy Tantely no nentiny nitsoaka tany Ilaka Est, avy eo tany Antanambao Manampontsy, 
alarobia 20 marsa; nefa izao tratra izao raha natao ny fanarahan-dia. 

Vonona hatrany ny polisim-pirenena hisambotra ireo mpanao ratsy sy mpamono olona na aiza na aiza 
Madagasikara no misy azy ireny, hoy ny kaomisera Raelison Gérvérain, misahana ny polisy momba 
heloka be vava eto Toamasina. Ilaina ao anatin’izany ny fiaraha-miasan’ny fianakavian’ny mana-manjo, 
ny fokonolona, ary ireo manam-baovao rehetra… 



tena mba ratsy ny olona zany ah ! Tsisy vidiny ntsony ny ain’olombelona @ dry zalahy ! 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

