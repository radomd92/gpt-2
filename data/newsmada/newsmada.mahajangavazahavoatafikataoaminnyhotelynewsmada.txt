MAHAJANGA  : VAZAHA VOATAFIKA TAO AMIN’NY HOTELY | NEWSMADA

Par Taratra sur 20/05/2017 

Vazaha telo indray naratra mafy vokatry ny fanafihan-jiolahy mitam-piadiana tao amin’ny trano 
iray ao Belobaka Mahajanga II, afakomaly. Araka ny loharanom-baovao voaray, jiolahy tsy voafaritra 
sady nisaron-tava sy nirongo fitaovam-piadiana mahery vaika no indray niditra an-keriny tao 
trano fandraisam-bahiny nitoeran’ireto vazaha ireto. Norahonan’ireo jiolahy avy hatrany ireo 
raha vantany vao tafatsofoka tao an-trano ry zalahy. Nandrahona ny hamono izy ireo rehefa tsy hanome 
vola izay misy any aminy izy ireo. Nilaza ho tsy manambola anefa ireo vazaha ka nodarodarohan’ireo 
Vokany, naratra mafy ireo niharam-boina. Nendahin’ireo olon-dratsy ny peratra volamena roa 
30 000 euros, niampy firavaka sarobidy hafa ary entana izay nobataina tao an-trano. Lasan’ireo 
ny vola 3 hetsy Ar. Lasa nitsoaka avy hatrany ireo olon-dratsy taorian’izay. Nalefa nihazo ny hopitaly 
ireo vazaha niharam-boina. Tonga teny an-toerana kosa ny zandary nanao ny fanadihadiana momba 
raharaha ity. 



Tsy misy dikany ny anamboarana hôtel lazaina fa manara-penitra raha ny sécurité hoan’ireo vahiny 
tsy hifantohana dieny mialoha. Miresaka anie ireo vahiny ireo e! lany andro manao dokam-barotra 
ny tompon’andraikim-panjakana raha tsy mahafehy ny fandriampahalemana. 

Les commentaires sont fermées. 

