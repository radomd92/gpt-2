ANOSIBE : KARANA VOAENDAKA 3 TAPITRISA ARIARY, OLONA TELO VOASAMBOTRA – MIDI MADAGASIKARA

Mirongatra ny asa fanendahana amin’ny faritra maro eto an-drenivohitra 

Nametraka fitoriana tany amin’ny polisy ny teratany karana iray manana fivarotana eny Anosibe 
fa nisy nanendaka izy tamin’ny 30 septambra lasa teo. Very tamin’izany ny vola 3 tapitrisa ariary. 
niandry ela ny polisy avy ao amin’ny boriborintany faha-5 Mahamasina fa andro iray taty aoriana 
olona telo no nosamborina. Voatondro izy ireo ho nanao ny asa fanendahana. Ny iray mpiambina tsena 
Hajamanana, 30 taona. Ny faharoa mpibata entana eny an-toerana antsoina hoe Jean de Dieu, 20 taona, 
ny fahatelo dia izany R. Jean Claude izany, tsy ampy taona. 

Tamin’ny fanadihadiana natao azy ireo no nahafantarana, fa i Hajamanana sy ireo mpiara-miasa 
no naniraka roalahy mpibata entana, mba hanendaka ilay karana. Tsy nijanona teo ny raharaha, voalazan’ny 
fa nosavoritahan’ireo mpiambina ny tsena izay naniraka azy roalahy indray ilay vola avy eo. Amin’izao 
izao, mbola misy mpiambina hafa tadiavina. 

Jiolahy telo hafa. Ankoatra ny fisamborana ireo nanendaka eny amin’ny tsenan’ Anosibe, misy olona 
hafa koa tratran’ny polisy amin’ny asa fanendaha sy fisolokiana. Mbola tamin’ny 30 septambra 
tratran’ny polisy ny olona roa manendaka eny amin’ny fiantsonan’ny taxi-be eny Anosibe, Ankadimbahoaka 
eny amin’ny Fasan’ny Karana. Lehilahy iray hafa koa no nosamborin’ny polisy tamin’ny alarobia 
Mahamasina. Zavatra roa loha no nisamborana azy. Voalohany, misandoka ho mpiasan’ny fokontany 
ary manana karatra maha tompon’andrikitra azy. Hita tany aminy koa ny fitomboka sandoka. Faharoa, 
vaovao koa fa manendaka eny akaikin’ny WC Anosy izy io. 

Omaly no natolotra ny Fampanoavana izy enina ireo. 



