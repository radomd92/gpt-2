ADY AMIN’NY TSY FANDRIAMPAHALEMANA: HIVIDY HELIKOPTERA MIISA DIMY NY FITONDRANA | NEWSMADA

Par Taratra sur 09/02/2019 

Tapaka, tamin’ny filankevitry ny minisitra, fa hividy helikoptera miisa dimy ny fanjakana entina 
amin’ny tsy fandriampahalemana amin’ny endriny rehetra. Afaka roa volana eo ny hahatongavan’izany 
amintsika. Voalaza tao amin’ny filankevitry ny minisitra fa ilaina ny hetsika manokana, hampiasaina 
mihitsy izany na eto an-dRenivohitra na any ambanivohitra. Noraisina ohatra tamin’izany ny firongatry 
kidnapping eto an-tanàna sy ny any Tsaratanàna. 

Hanamafisana izany koa ny fanampiana ny fiara fampiasan’ny mpitandro filaminana ka jerena ny 
ampy sy ny efa tranainy eny amin’izy ireo. Tsy hadino koa ny fanomezana fitaovam-piadiana vaovao 
an’ny mpitandro filaminana. Ankoatra ireo ny fametrahana ny paik’ady maharitra amin’ny ady amin’ny 
fandriampahalemana. Miandry fatratra izany rehetra izany ny rehetra. Efa halohalika ny ranombary 
ny asan-jiolahy no resahina. 



Les commentaires sont fermées. 

