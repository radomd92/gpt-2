TAFIKA MALAGASY  : NAMPITANDRINA HAINO AMAN-JERY MIRAY TENDRO AMIN’NY DAHALO

Maro ireo olona very tombotsoa rehefa manao ny asany araka ny tokony ho izy mpitandro filaminana, 
fa ireo miaramila ao anatin’ny ZRPS na ny « Zones rurales prioritaires de sécurité » izay manao asa 
any amin’iny faritra atsimon’ny Nosy iny. Rehefa voakitikitika ny tombotsoan’ireo mpanao ratsy 
tsy maintsy mitady ny fomba rehetra izy ireo mba hitohizan’ny asa ratsiny. Raha ny fanazavana nomen’ny 
ambony eo anivon’ny Tafika Malagasy, nandritra ny famaranana ny fiofanan’ny RECAMP ny faran’ny 
teo, dia misy haino aman-jery eto amintsika no miray tsikombakomba amin’ny dahalo ambony latabatra 
tsy manao afa-tsy ny manenjika sy manaratsy ireo miaramila ao anatin’ny ZRPS. Manoloana izany 
nilaza ireo tompon’andraikitra ambony eo anivon’ny Tafika fa tsy manaiky ary manameloka tanteraka 
ireo an’izany haino aman-jery lasa mpitondra tenin’ny dahalo ambony latabatra izany. Nambaran’izy 
fa ny fiarovana ny ain’ny vahoaka sy ny fananany no imasoan’ny Tafika andro aman’alina, noho izany 
tsy afaka ny hangina fotsiny izy ireo satria maro amin’ny fianakaviam-ben’ny Tafika izay manatanetraka 
asany no mamoy ny ainy. Ny mpiray tendro amin’ny dahalo sy ny dahalo ambony latabatra dia sikajiana 
ny dahalo mpangalatr’omby ihany ary voasokajy ho isan’ireo fahavalom-pirenena. 

