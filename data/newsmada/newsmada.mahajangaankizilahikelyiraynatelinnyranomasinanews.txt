MAHAJANGA : ANKIZILAHIKELY IRAY NATELIN’NY RANOMASINA | NEWSMADA

Par Taratra sur 07/09/2017 

Ankizilahikely iray 15 taona, natelin’ny ranomasina tao Mahajanga, omaly antoandro. Araka ny 
avy any an-toerana, mpiala sasatra avy aty an-dRenivohitra ity niharam-boina ity ary hamonjy 
baolina kitra “tournoi” ny tena anton-diany any Mahajanga. Fito mirahalahy izy ireo no niaraka 
omaly, saingy tsy mbola hita kosa ity ankizilahikely ity hatramin’ny omaly hariva. 

Niharam-boina natelin’ny ranomasina ao Nosikely koa ny tovolahy iray 19 taona, niala sasatra 
Morondava, ny alatsinainy lasa teo. Tany amin’ny torapasik’i Kimony vao hita ny fatiny, afakomaly 
Nifanome tanana tamin’ny fikarohana ny fatiny ny fokonolona tao an-toerana, nampian’ny mpitandro 
sy ny polisy kaominaly. 

Zanaka mpiasan’ny minisiteran’ny Jono ity tovolahy niharan-doza ity. Niala tany Morondava nihazo 
afakomaly ny razana. 

Fotoan’ny fialan-tsasatra izao ka tokony ho mailo hatrany ireo tia milalao sy milomano eny amin’ny 
“Izay mahay rano ihany ny maty an-drano”, hoy ny fitenenana. Samia mitandrina. 



Les commentaires sont fermées. 

