INTY SY NDAY : AHOANA IHANY ITY VIDIM-PIAINANA ITY E?

Ny fahakelezan’ny fahafaha-mividin’ny olom-pirenena no teboka voalohany itarafana ny fahantrany. 
lavitry ny fanombanana ny fanadihadian’ny rafitra iraisam-pirenena hoe “raha mandray latsaka 
dôlara isan’olona isan-taona amin’ny ankapobeny ny olona ao anatin’ny firenena iray dia mbola 
lazaina ho ao anatin’ny fahantrana ilay olom-pirenena.” Tsy ilaina mitaratra an’izany vao hita 
endrika ny fahantrana. Ny tsy fahafahan’ny olona mividy izay farafahakeliny ilainy amin’ny fiainany 
dia mampibaribary an’ilay fahantrana, ary tsapan’ny isan-tokonam-baravarana izany amin’ny 
Amin’izao fotoana dia tsy misy tsy miakatra ny vidin’ny kojakoja ilain’ny olona andavanandro, 
ny menaka, siramamy, vary, ny anam-bazaha, sy ny hafa e! 

Ilay fepetra nambaran’ny fitondrana hoe 200.000 ariary ny karama farany ambany dia mbola maro 
tsy mandray ny antsasak’izany akory. Dia hahazoana inona, hono izany? Ny saram-pianaran’ny mpianatra 
efa fantatra fa niakatra koa. Hisondrotra afaka herinandro vitsivitsy koa ny vidin-tsolika raha 
fantatra. 

Dia tsy re izay fepetra na fanazavana avy amin’ny fitondram-panjakana fa toa ohatran’ny tsy misy 
mihitsy ankehitriny. Rariny ve izany sa tsy andraikitra ny fanjakana ny miteny na mandray fepetra? 

Tato anatin’ny 30 taona farany mantsy dia havanana ary tena mampiseho ny maha-manampahaizana 
amin’ny fandrebirebem-bahoaka ny mpitondra nifandimby teto ka miala andraikitra hatrany amin’ny 
“efa mampihatra ny fanalalahana isika izao ka ny lalànan’ny tolotra sy ny tinady no mibaiko ny vidin-javatra, 
tsy afaka miditra amin’ny famerana ny vidim-piainana ny fanjakana”. 

Ô rey vahoaka ô! Fanjakana inona re no azo anasokajiana an’izany e? Fa inona ihany no anjara andraikitra 
fanjakana? Ny mitango ny hetra any amin’ny sikinan’ny vahoaka? Ny mitsikombakomba amin’ny vahiny 
fandrobana harem-pirenena? Ny mampanjaka ny gaboraraka sy ny fanodinkodinana ny volam-panjakana? 
fanararaotana ny fananam-panjakana izay ny volam-bahoaka no nenti-nanana azy ireny ? 

Tsorina ny resaka. Tsy afaka andraikitra amin’ny fitsinjovana ny vahoaka ny fanjakana, ka tafiditra 
anatin’izany ny fiahiany ny vidim-piainana. Endrika iray hifehezana ny vidim-piainana ny fanaraha-maso 
fampidirana ireo entana eto ireo, satria ilaina ny mametraka fepetra amin’izy ireny. Fantatra 
fa isan’ny miteraka izao fidangan’ny vidim-piainana izao ny fitotonganan’ny sandam-bola ariary, 
lasa avotan-dafo eo amin’ny tsena iraisam-pirenena ny entana afarantsika. Io fanafarana entana 
izany raha tsy misy fepetra dia zary miditra eto daholo ny entana tsy misy sivana, ary mandany ny 
ivelany izany. Izay fihenan’ny tahirim-bola ivelany izay no isan’ny miteraka koa ny fitotonganan’ny 
vola ariary. 

Anaovana azafady fa ny tranga toa izao no hiatahan’ny vahoaka amin’ny mpitondra satria izay fandavorariana 
tetik’asa lavitr’ezaka mbola tsy ho hainy na rahoviana na rahoviana, satria mbola mitoetra hatrany 
hoe “aleo maty rahampitso toa izay maty anio”, ary tsy azo hamaivanina ilay hoe “raha ho faty aho, 
rahavana, raha ho faty ny havana, matesa ny omby, raha ho faty ny omby….” Noho izany, manaitra anareo 
fanjakana ihany izahay, ento sy tantano amin’ny tokony ho izy ny raharaham-pirenena mba hisitrahan’ny 
ny anjara-masoandrony, sao hanenenana ry zalahy an! 

Izay mpanan-tsaina, aoka izy handinika. 



