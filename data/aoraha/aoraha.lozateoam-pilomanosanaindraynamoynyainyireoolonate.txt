LOZA TEO AM-PILOMANOSANA :: INDRAY NAMOY NY AINY IREO OLONA TELO TAO AMIN’NY TOKANTRANO IRAY • AORAHA

Maizina tanteraka ny andron’ny Paska teo amin’ny fianakaviana iray, tany Fenoarivo Atsinanana, 
Olona telo no niara-namoy ny ainy tao amin’ny tokantrano iray. Mpanampy vavy ny roa sy ny lehilahy 
azy ireo. 

Nilalao ranomasina tany amin’ny toerana hoe “La Piscine”, ao an-tampon-tanànan’i Fenoarivo 
izy roa vavy no nalentiky ny rano. Namonjy azy ireo ilay lehilahy mpampiasa, saingy dobo an-drano 
koa. Vatana mangatsika sisa no nakarina avy ao anaty ranomasina. 

“Tokony ho tamin’ny 12 ora mahery tany ho any no lasan’ny rano izy roa vavy mpiray tampo ireo. Niantso 
izy ireo ka namonjy ny mpampiasa azy ireo sady niditra tao anaty rano. Minitra maro taorian’izay 
hita izy roa vavy saingy vatana efa tsy nisy aina intsony. Ny mpampiasa azy ireo kosa efa tamin’ny 
ora alina mahery, tamin’io andro io ihany, vao hita ny razany”, hoy ny loharanom-baovao avy amin’ny 
any Fenoarivo Atsinanana. 



Araka ny loharanom-baovao hafa dia somary misintaka iray kilaometatra miala ny toerana filalaovan’ 
rehetra ranomasina ity nisian’ny loza ity. Na izany aza, nilaza ihany ny mponina fa tsy mbola nisy 
toy izao teo amoron’io ranomasina nahafaty azy telo mianaka io. 

Manodidina ny 17 taona izy roa vavy namoy ny ainy raha 34 taona kosa ilay lehilahy mpampiasa azy ireo.Nentina 
aty an-drenivohitra, omaly, ny vatana mangatsikan’izy telo mianaka. Izy roa vavy kosa nentina 
Sambaina misy ny fasan-drazany avy hatrany. Avy eto an-drenivohitra ny fiavian’ilay mpampiasa 
ireo. 









Enregistrer mon nom, mon e-mail et mon site web dans le navigateur pour mon prochain commentaire. 



