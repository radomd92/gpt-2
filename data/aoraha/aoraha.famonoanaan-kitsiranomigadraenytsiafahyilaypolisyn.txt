FAMONOANA AN-KITSIRANO :: MIGADRA ENY TSIAFAHY ILAY POLISY NITIFITRA JIOLAHY EFA LAVO • AORAHA

Naiditra am-ponja vonjimaika eny Tsiafahy, omaly, ilay pôlisy nitifitra nahafaty jiolahy efa 
tamin’ny tany, teny Ampefiloha, tamin’ny zoma 23 aogositra lasa teo. Maneho ny fialan-tsininy 
miara-ory amin’ny fianakavian’ny maty ny avy amin’ny Pôlisim-pirenena, araka ny fanambaràna 
contrôleur général Rafanomezantsoa Roger, minisitry ny Filaminam-bahoaka, omaly hariva, tetsy 
birao fiasany eny Anosy. 

Ankoatra ny fampidirana am-ponja ilay pôlisy Inspektora dia misy koa ny fanasaziana azy, izay 
hiafara amin’ny fandroahana tsy ho pôlisy intsony, hataon’ny minisitera. Voampanga ho namono 
an-kitsirano io mpitandro filaminana io. 

Nosamborina ilay pôlisy taorian’ny tranga teny Ampefiloha, tamin’iny zoma iny. Natao famotorana 
amin’ny sampana misahana ny heloka bevava avy hatrany izy. Natolotra ny Fitsarana. Naterina eny 
fonjaben’i Tsiafahy izy, omaly ihany. 

“Tsy miray tsikombakomba amin’ny jiolahy ny ato amin’ny Pôlisim-pirenena. Tsy maintsy hatolotra 
Fitsarana izay pôlisy mandika lalàna. Tamin’ny faran’ny herinandro ihany dia natsahatra tamin’ny 
iny pôlisy nahafaty olona teny Ampefiloha iny”, hoy ny contrôleur général Rafanomezantsoa Roger 


Nisy mpandraharaha iray saika notafihin’ny jiolahy nirongo basy, teny Antsahamanitra, tamin’io 
23 aogositra io. Nifanehitra tamin’ny pôlisy ireo jiolahy. Nisy ny fifampitifirana. Namoy ny 
ny iray tamin’ireo jiolahy taorian’izay. Pôlisy roa naratra. Divi-janahary no tsy nahavoan’ny 
ny pôlisy iray teo amin’ny lohany, araka ny fitantaran’ireo pôlisy namany. 



Tsy vita teo fa nitohy hatreny Ampefiloha ny fanenjehan’ny pôlisy an’ireo jiolahy sasany mbola 
nitsoaka. Tra-tehaka teo ny iray rehefa nianjera tamin’ny tany. Vory maro ny olona nijery ilay 
nianjera sady efa voahodidina pôlisy misaron-tava. Tsy fantatra izay antony fa mbola notifirin’ny 
tamin’ireo pôlisy nisaron-tava teo amin’ny lohany io jiolahy lavo tamin’ny tany io, teo imason’ireo 
marobe. Nitsamboatra indray mandeha izy dia tapitra tanteraka ny ainy, taorian’izay. 

Nisy nahazo horonantsary ny zava-nisy. Vetivety foana dia niely tamin’ny pejy tambajotran-tserasera 
ny rakitsary nahitana ny fomba namonoana an-kitsirano an’ilay lehilahy voalaza fa isan’ireo 
Tezitra mafy ireo tompon’andraiki-panjakana ambony maro nahita ny zava-niseho, araka ny loharanom-baovao. 
ny baiko, tsy maintsy hatao famotorana sy hatolotra ny Fitsarana io pôlisy nitifitra nahafaty 
io. 









Enregistrer mon nom, mon e-mail et mon site web dans le navigateur pour mon prochain commentaire. 



