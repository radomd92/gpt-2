TIFITRA TENY TANJOMBATO :: HAMPANANTSOINA NY FIANAKAVIAN' ILAY KARÀNA MATY • AORAHA

Ho tohin’ny fanadihadiana dia voalaza fa hampanantsoin’ny pôlisy etsy amin’ny Borigady misahana 
heloka bevava (BC) etsy Anosy ny fianakavian’ilay Karàna namoy ny ainy voatifitra tao anaty fiara, 
Tanjombato, tamin’ny alakamisy hariva lasa teo. Hoezahin’ny mpanao famotorana hofantarina 
ny mombamomba an’ilay namoy ny ainy, toy ny asany, ny namany sy izay rehetra heverina ho mifandray 
ka mety hahitana hirika momba iny fanafihana narahina fitifirana azy ho faty iny. 

Fantatra fa mbola vao niatrika fandevenana ny fianakaviana mana-manjo, ny zoma lasa teo. Tsy mbola 
tamin’ny mpanao famotorana izy ireo. 

Efa manaraka fitsaboana kosa ilay Karàna iray, rahalahin’iry namoy ny ainy. Tifitra indray mandeha 
no nataon’ireo andian-dehilahy nitondra môtô izay efa niandry ny fahatongavan’ny fiara nisy 
teratany vahiny, tetsy Tanjombato. Tsy mbola misy olona voasambotra tamin’ity fitifirana teratany 
ity. 









Enregistrer mon nom, mon e-mail et mon site web dans le navigateur pour mon prochain commentaire. 



