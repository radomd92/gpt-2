ZAVA-MAHADOMELINA: MPIFOKA SY MPIVAROTRA RONGONY 15 NAMPIDIRINA AM-PONJA – MIDI MADAGASIKARA

Olona 15 no indray naiditra am-ponja eny Antanimora noho ny fidorohana sy fivarotana rongony rehefa 
natolotra ny Fitsarana, omaly 28 jolay. Nandritra ny fisafoana nataon’ny polisy avy ao amin’ny 
misahana ny ady amin’ny zava-mahadomelina etsy Anosy teny amin’ny faritra mafampana toa an’Anosibe, 
IVO, sy Manarintsoa, ny alakamisy 27 jolay no nisamborana azy ireo. Ny efa-dahy voasambotra teo 
rongony teo amin’ny “canal Andriantany” teo amin’ny toerana atao hoe vorondamba. Ny 11 lahy kosa 
teny Antohomadinika IVO ka ny iray amin’izy ireo dia mpivarotra rongony ka mbola nahatratrarana 
850 fonosana. Ny ambiny kosa dia mpividy sy mpifoka daholo. Tamin’ny fanadihadiana dia niaiky 
helony izy ireo. Tamin’ny fanadihadiana ihany koa no nahafantarana fa avy any Atsimo ireo rongony 
ireo ka 300 hatramin’ny 500 Ariary ny fonosana iray, ary alaina 100.000 ny iray sachet lehibe. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

