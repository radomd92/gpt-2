FANAFIHANA MITAM-BASY :: NIARAKA VOASAMBOTRA NY MPIASA AN-TRANO SY OLONA TELO MPIHAVANA • AORAHA

Firaisana tsikomba- komba. Nisambotra olona efatra ny polisy, taorian’ny fanafihana mitam-pidiana 
tao amina trano lehibe iray tetsy amin’ny «village des jeux» Ankorondrano, ny marainan’ny alahady 
teo. Misy mpihavana, izay ahitana mpivady sy mpirahalahy amin’ireo nosamboina ireo. Voarohirohy 
koa ny vehivavy iray mpanampy an-trano. Olona efatra nitondra basy poleta roa no nanao ny asa ratsy, 
alahady io, tokony ho tamin’ny efatra ora maraina. Norahonana, nambanana basy sady nodarohana 
tompon-trano izay Karàna mizaka ny zom-pirenena malagasy. Very tamin’io fotoana io ny firavaka 
niaraka tamin’ny solosaina roa sy finday ary vola dimy tapitrisa ariary. Nametraka fitoriana 
lasibatra. Nanomboka teo ny fanadihadiana lalina. Voatery notazonina sy nalaina am-bava ny vehivavy 
an-trano. Nambaran’ny mpanao famotorana fa io vehivavy io no mpanome vaovao an’ireo jiolahy hanafika. 
ny fikarohana. Nosamborina ihany koa ny vehivavy iray hafa izay voalaza fa nampiditra an’ilay 
hiasa tao amin’io trano io. «Niray tsikombakomba izy roa vavy satria anisan’ny nandray anjara 
fanafihana ny vadin’ilay vehivavy faharoa. Voasaringotra ihany koa ny rahalahin’ny vadiny ka 
taminy teny Ankorondrano, tamin’ny talata lasa teo», hoy ny polisy eo anivon’ny sampana heloka 
na BC. 



Ny valin’ny famotorana nataon’ny mpitandro ny filaminana ihany no nahafantarana fa voatondro 
anisan’ireo jiolahy nirongo basy nanafika toeram-pisakafoanana lehibe iray tetsy Ivandry, 
zoma 22 febroary lasa teo, ny iray tamin’izy efatra voasambotra ireto. Vola an-tapitrisany maro 
voaroba, tamin’io zoma io. Olona roa no namoy ny ainy, mpiasa iray sy ny tompon’ny toeram-pisakafoanana. Mbola mitohy ny fanadihadiana ataon’ny polisy momba an’iny fanafihana teny Ivandry iny. 









Enregistrer mon nom, mon e-mail et mon site web dans le navigateur pour mon prochain commentaire. 



