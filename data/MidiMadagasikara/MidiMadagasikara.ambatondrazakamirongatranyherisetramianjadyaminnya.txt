AMBATONDRAZAKA : MIRONGATRA NY HERISETRA MIANJADY AMIN’NY ANKIZY ,HANDRAY ANDRAIKITRA NY POLISY – MIDI MADAGASIKARA

Taorian’ny fanararaotana ara-nofo nianjady tamin’ilay zazavavy kely vao 12 taona tany Antsahalava 
sy ny herisetra mianjady amin’ny ankizy izay irahin’ireo ray amandreny sasany mangalatra sy mangataka 
an-tsena ,ny tranom-bahiny mampiditra zaza tsy ampy taona, ny eny amin’ny karaoke zaza tsy ampy 
omena toaka, sy ny maro hafa ,dia handray andraikitra hentitra ny polisim-pirenena tarihan’Atoa 
Divisionera Ramilison Céléstin fa hisy ny fisavana tampoka ireny toerana ireny. Nentaniny ihany 
ny ray aman-dreny mba samy hanara-maso ny zanany tsy hampiasa azy ireny raha mbola tsy ampy taona 
Tovolahy vao 15 taona indray mantsy no saron’ny polisy tamin’ny halatra finday sy ny harom-paosy 
amin’ny tsenan’Ambatondrazaka ny faran’ny herinandro teo. Finday maromaro no sarona tany amin’ity 
kely ity, izay nambarany fa nangalariny tamin’ny olona avokoa. Betsaka mantsy ireo ankizy mangalatra 
amin’ny tsenan’Ambatondrazaka amin’izao fotoana izao. misy amin’izy ireny ny ray amandreny 
no maniraka azy, vokatry ny tsy fisiana. Misy ihany koa noho ny ditran’ilay zaza mihitsy, eo ihany 
ny fivarotantena. Noho ireo herisetra maro mianjady amin’ireo ankizy aty Ambatondrazaka dia 
antso ny lehiben’ny polisy mba samy handray andraikitra avokoa ny rehetra ary hampilaza ny mpitandro 
filaminana raha mahatsikaritra zazavavy tsy ampy taona misy mitondra amin’ireny tranom-bahiny 
Nentaniny ihany koa ireo tompon’ny tranombahiny ny tsy hampiditra zaza tsy ampy taona fa maha-voasazy. 




















