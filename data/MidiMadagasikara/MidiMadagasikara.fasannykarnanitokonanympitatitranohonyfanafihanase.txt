FASAN’NY KARÀNA : NITOKONA NY MPITATITRA NOHO NY FANAFIHANA SESILANY AMIN’NY RN7 – MIDI MADAGASIKARA

Samy gaga ny rehetra omaly, indrindra ny mpandeha, fa nanao hetsika fitokonana fanairana ireo 
amin’ny zotra nasionaly mianatsimo, tetsy amin’ny Fasan’ny Karàna. Raha ny fanazavan’ny iray 
ireo dia mba hanairana ny sain’ny mpitondra amin’ity fanafihana fiara mahazo laka amin’ny lalam-pirenena 
toa tsy misy fanafany ity no antony. Nanoloana izany, betsaka ireo mpandeha no nimenomenona. Raha 
loharanom-baovao azo farany dia mety ho ny asabotsy izao vao hisy fiara hiainga ho an’i Toliara 
sy Tolagnaro (RN13). Tsy ny amin’ny RN7 ihany no lasibatry ny jiolahy mpanakan-dalana sy mpadroba 
mpamono, fa faritra maro eto amin’ny nosy amin’izao no lasibatry ny asan-jiolahy, miaina ao anaty 
sy horohoro ny mponina tototry ny adim-piainana. 

Tsiahivina fa tao anatin’ny roa herinandro izay, nisesy ny fanakanan-dalana ataon’ny jiolahy 
lalana iny. Vao afak’omaly, « camion » nitondra kisoa no voatafika teny Ambohimahasoa. Jiolahy 
basy no nanao izany. Tsy mifidy intsony izany ireo andian’olona fa izay fantatr’izy ireo fa misy 
na vola azo alaina dia ataony mitondra faisana avokoa. Andro vitsy talohan’izany, fiara marobe, 
sy « camion » no niharan’ny fanakanan-dalana. Teo ihany koa ny voatoraka vato. Tena leo araka izany 
mpampiasa iny lalam-pirenena faha-7 iny. 



