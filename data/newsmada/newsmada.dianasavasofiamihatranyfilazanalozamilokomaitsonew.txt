DIANA, SAVA, SOFIA: MIHATRA NY FILAZANA LOZA MILOKO MAITSO | NEWSMADA

Par Taratra sur 06/12/2019 



Lasa dépression tropicale ilay rivodoza miforona ao avaratry ny Nosy. Omaly, tany amin’ny 650 km avaratra somary avaratra atsinanan’Antsiranana no nisy ny foibeny. Nahitana fivoarana izy tao anatin’ny 12 ora lasa ka heverina ho lasa Tempête Tropicale Moderée, 
55 Km/ora ny rivotra entiny, arahina tafiotra 75 Km/ora. Tombanana hitombo hery izy ao anatin’ny telo na efatra andro ho avy. Manambana ny tapany avaratra 
avaratra andrefan’ny Nosy iny, amin’ny faran’ny herinandro na ny fiandohan’ny herinandro manaraka. 

Noho izany, mbola mihatra ny filazana miloko maitso ho an’ny faritra Sava, Diana ary Sofia. Manoloana 
fivoaran’ny vinavina kosa dia iangaviana ny mponina amin’ny faritra Boeny sy Melaky mba hiomana 
hampiatra ihany koa ny fepetra mikasika ny loko maitso. 

Ny mpampiasa ranomasina amin’ny morontsiraka avaratra dia entanina mba tsy hiandriaka intsony, 
anio tolak’andro fa hihamafy ny fitsoky ny rivotra. 

Efa miomana ireo mpirotsaka an-tsitrapo any amin’ireo rantsa-mangaikan’ny Croix-Rouge Malagasy 
amin’ireo faritra telo amin’ny fiatrehana ny loza. Apetraka ireo paika enti-miatrika ny loza 
koa ny fampahafantarana ireo fokontany any an-toerana. 



Votre adresse email ne sera pas rendue publique 















