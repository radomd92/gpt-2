SAFIDY AN-JAMBANY • AORAHA

Vao miainga dia efa feno fanakianana sy tsy fahatomombanana ary tsy fanarahan-dalàna ity fifidianana 
hatao amin’ny 27 mey ho avy izao ity. Mirarakompana sahady ny fitarainana ataon’ny kandidà sy ireo 
samihafa. Ny efa voaporofo aloha izao dia ny fikasana hanao hosoka,hampitombo ny isan’ny mpifidy 
anaty lisi-pifidianana, izay nampigadra ny mpikambana iray eo anivon’ ny Ced, rantsamangaikan’ 
Ceni, tany Ihosy. Mbola vao ny any Ihosy fotsiny aloha io fa ny any ambany ravinkazo rehetra any tsy 
fantatra izay zava-misy. 

Hatramin’izay nanombohan’ny praopagandy izay, dia hita tetsy sy teroa fa ireo kandidà manam-bola 
tena misongadina amin’ny fandresen-dahatra vahoaka. 

Miraradraraka ny vola hanaovana ireo fihetsiketsehana sy fisehosehoana samihafa. Manginy fotsiny 
fanamba- tambazana ny mpifidy amin’ny fizaran-javatra tsy mahavita taona. Hita taratra fa “hijabaka” 
ny mpifidy amin’ny androm-pifidianana! Iaraha-mahalala mantsy fa ireo mpamadibadika palitao 
tena tompon’ny “pista” sy ampy traikefa amin’ny fanangolena ny mpifidy. 

Izy ity moa tsy maintsy hirosoana satria tsy vitan’ny hoe efa lany daty ry zareo eny Tsimbazaza fa 
mpanao lalàna vaovao ihany koa ny mpanatanteraka hahafahany mamita ny veliranony. Izay rahateo 
efa voalazan’ny Lalàm-panorenana. Saingy na izany aza, toa mampiahiahy ny mety ho vokany. Ary 
tena loza, maro amin’ireo olom-pirenena no tsy mahalala akory ireo kandidà hofidiana, ao anatin’ny 
misy azy, indrindra ny eto an-drenivohitra, izay midadasika dia midadasika tokoa. Atao ahoana 
dia tsy maintsy hifidy an-jambany indray izany ny vahoaka atsy ho atsy e! 









Enregistrer mon nom, mon e-mail et mon site web dans le navigateur pour mon prochain commentaire. 



