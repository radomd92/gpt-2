ZANDARIMARIAM-PIRENENA : NANAIKY ARY NANAO SONIA NY FANAJANA NY ZON’OLOMBELONA – MIDI MADAGASIKARA

Notanterahana ny alarobia lasa teo, tetsy amin’ny foiben’ny Croix Rouge International (CICR), 
ny fanaovan-tsonia ny fifanarahana ny amin’ny fanajana ny zon’olombelona, teo amin’ny Vokovoko 
iraisam-pirenena sy ny Ministeran’ny fiarovam-pirenena ; izay nosoloin’ny Sekreteram-panjakana 
ny zandarimariam-pirenena eo anivon’ity ministera ity, ny Jeneraly Paza Didier. Nanambara moa 
farany, fa raha ho an’ireo zandary manokana, izay eo ambany fifehezany, dia vonona tanteraka izy 
ny hampihatra izay fanajana ny zon’olombelona izay. Voatonontonona matetika mantsy ny zandary 
aloha teo, hoy hatrany ny Jeneraly Paza, ny amin’ny fanosihosena ny zo maha-olona izay. Manomboka 
anefa ,dia tsy maintsy asiam-panovana ary nanome toky izy fa, tsy hisy intsony izany. Hampianarina 
hampidirina ao amin’ny taranjam-pampianarana dieny mbola any amin’ny sekoly ireo miaramilanay, 
hitandro sy hanaja sahady izay zon’olombelona izay, hoy hatrany izy. 



