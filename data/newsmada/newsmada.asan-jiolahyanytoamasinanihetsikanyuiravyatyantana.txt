ASAN-JIOLAHY ANY TOAMASINA  : NIHETSIKA NY UIR AVY ATY ANTANANARIVO, EFA-DAHY VOASAMBOTRA | NEWSMADA

Par Taratra sur 24/04/2017 

Nanao hetsika niaraka tamin’ny polisy tany Toamasina ny UIR avy aty Antananarivo amin’ny ady amin’ny 
mahazo vahana any an-toerana, ka nahasamborana efa-dahy voalaza fa jiolahy raindahiny. 

Ny alakamisy 20 avrily teo, niara-nanatanteraka fidinana tao amin’ny tanàna antsoina hoe Ambalambe, 
fa lapaben’ny andian-jiolahy mahery vaika any Toamasina, ny polisin’ny Fip avy etsy Ankirihiry 
ny UIR avy any Antananarivo. Nirefodrefotra ny basy, efa nisy rahateo ny loharanom-baovao marim-pototra 
tamin’ny tsara sitra-po ka tsy nahasarotra ihany koa ny hetsika. 

Tamin’izany no tratra ireo efa-dahy izay ahina tamin’ny famonoana ireo Karana roa sy teratany 
roa hafa tao Andranomadio sy Mangarano. Tsy nisy fitaovam-piadiana tratra tany amin’ireo. Voalaza 
anefa fa basy hofaina amina mpitandro filaminana no hanaovana ny fanafihana. Hatreto ny loharanom-baovao 
ny nahalalana fa tsy manana adiresy mazava amina fokontany any Toamasina ireto efa-dahy ireo, 
kara-panondrom-pirenena malagasy avy any Ambovombe Androy kosa no amin’izy ireo. 

Mbola mitohy ny hetsiky ny polisy amin’ny ady amin’ny asan-jiolahy any Toamasina, fa tsy mijanona 
akory. Manangona ny mombamomba ireo raindahiny any an-toerana ny polisy. 



Les commentaires sont fermées. 

