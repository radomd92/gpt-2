VONO OLONA :: NITOMBO IRAY NY MPAMILY MPITONDRA MPIZAHA TANY MATY VOATIFITRA • AORAHA

Loakan’ny bala avokoa teo amin’ny tendany, ny fihirifany, ny tarehiny ary ny sofiny. Ireo no hita 
ny vatana mangatsiakan’ny mpamily mpitondra mpizaha tany iray namoy ny ainy, tany Mahabo-Morondava, 
hariva. 

Ahiana ho valifaty manokana no nihatra tamin’ity mpamily ity noho ny mbola nahitana an’ireo zavatra 
vidy maro tao anatin’ny fiarany. 

52 taona katroka omaly io mpamily niandaosin’ny fahafatesana io. “Nikasa hihazo an’i Morondava 
sy ny fiarany marika “Hyundai Starex”. Nandeha irery izy. Rehefa tonga teo amin’ny toerana iray 
tokony ho 20 kilaometatra tsy hiditra an’i Mahabo no nisy nitifitra. Tafavily nivoaka ny lalana 
ny fiara, taorian’izay, tokony 20 metatra miala ny arabe. Olona mpivavaka nandeha fiara marika 
205 sendra nandalo no nahita azy, ka niantso ny zandarimaria”, hoy ny loharanom-baovao avy any 


“Andeha haka mpizaha tany any Morondava izay nateriny tany, herinandro lasa izay, no anton-dian’io 
io. Raha ny diam-bala tamin’ny vatany dia hita fa olona efa niomana ny hamono azy ary tsara toerana 
nitifitra. Nahitana diam-bala hatrany amin’ny valin-tafon’ny fiara. Manahy izahay fa tsy asan-jiolahy 
nahazo azy. Mbola hita tao anaty fiara avokoa mantsy na ny findain’ilay mpamily izay raitra tokoa, 
ny vola tao anaty paoketrany mitentina iray hetsy ariary, na ny solosaina finday sy fitaovana elektronika 
hafa izay samy naverina amin’ny fianakaviany avokoa”, hoy kosa ny teo anivon’ny zandarimaria. 

Vao herinandro vitsy izay no nisy mpamily mpitondra mpizaha tany toy izao nodimandry voatifitra 
Beravina. 









Enregistrer mon nom, mon e-mail et mon site web dans le navigateur pour mon prochain commentaire. 



