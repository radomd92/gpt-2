BAOLINA KITRA – AFRIKA ATSIMO :: LASAN’I DAX NY LAHARANA FAHENIN’NY KAIZER CHIEFS • AORAHA

Natolotra an’i Arohasina Andriamirado na i Dax, ny alarobia lasa teo, ny fanamiana mitondra ny 
fahenina ao amin’ny ekipan’ny Kaizer Chiefs, any Afrika Atsimo. Nambaran’ny filazam-baovao 
any amin’ity firenena ity fa “efa afaka milalao ao amin’ity klioba goavana any Afrika Atsimo ity 
i Dax”. 

Noentin’ny klioba Kaizer Chiefs teo anivon’ny Federasiona iraisam-pirenena ho an’ny taranja 
kitra (Fifa) ny raha­raha, taorian’ny tsy namelan’ny klioba nialany, Fosa Juniors, azy hifindra. 
nojeren’ity rafitra maneran-tany ity izany dia tsapan’izy ireo fa tsy manana fifanarahana amin’ny 
mpilalao matihanina azy i Dax. “Noho izany, afaka mifindra amin’izay izy ary efa miatrika fanazarantena 
amin’ireo mpilalaon’ny Kaizer Chiefs izy. Mety hilalao amin’izay izy ato ho ato”, araka ny voalaza 
amin’ny tranonkalam-pifandraisana, Timeslive.com.za. 

Isan’ireo nantsoina handrafitra ny ekipam-pirenena malagasy, tamin’ny fihaonantsika tamin’i 
i Dax saingy tsy isan’ireo niatrika ny fampivondronana. Niteraka resa-be teo amin’ny tontolon’ny 
kitra malagasy izany. Io olana eo amin’ny famelana na tsy famelana azy hilalao any ivelany io no 
nahatonga izany tsy fitovian-kevitra izany. Andro vitsy taorian’izany dia nanao fanambaràna 
fa “hijanona tsy handrafitra ny ekipam-pirenena intsony” ny lehilahy. 









Enregistrer mon nom, mon e-mail et mon site web dans le navigateur pour mon prochain commentaire. 



