FANADIOVANA TOERAM-PITSABONA :: MIOFANA AMIN’NY FITANTANANA NY FAKO NY ENY ANIVON’NY HÔPITALY • AORAHA

Misy ny fanofanana ireo mpiasa misehatra amin’ny fanadiovana mikasika ny fitantanana ny fako 
anivon’ ny tobim-pahasalamana sy ny fampihenana ny fiparitahana iniana atao an’ireo singa mandoto 
tontolo iainanana ny “POPs”, izay tanterahina eo anivon’ny hôpitaly Befelatanana. Nandritra 
roa andro ny fiofanana ary hifarana androany. “Anisan’ny tanjon’ny tetikasa dia ny fitantanana 
ny fako mba tsy hanimba ny tontolo iainana amin’ny alalan’ny fampiasana ny teknôlôjia vaovao sy 
tsy fandorana fako intsony”, hoy ny fanazavan’ ny tompon’andraikitra iray eo anivon’ity tobim-pahasalamana 


Efa misy rahateo ny fitaovana manokana napetraka natao hanadiovana ireo fako mety hamindra aretina 
hahatonga izany ho madio ka azo ariana amin’ny dabam-pako mahazatra. 

Tsiahivina fa mbola nisy ny fandorana ny fako indray mandeha isan-kerinandro teo anivon’ity tobim-pahasalamana 
Ireto fako tsy azo ariana any anaty dabam-pako no dorana mandritra izany. Manara-dalàna tanteraka 
ny izany fandoroana fako hataon’izy ireo izany ary tsy misy fiantraikany amin’ny marary tsaboina 
“Nandritra ny fiparitahan’ny valanaretina pesta no tsy maintsy nametrahana ny toerana fandoroana 
anivon’ny hôpitaly. Tsy ny eto irery nefa fa ireo rehetra nandray marary nandritra nandritra izany 
nahazo izany avokoa. Ny governemanta sy ny mpiara-miasa aminy no nametraka izany ”, hoy hatrany 
fanazavan’ny tompon’andraikitra. 









Enregistrer mon nom, mon e-mail et mon site web dans le navigateur pour mon prochain commentaire. 



