PESTA ETO TOAMASINA : MARARY NITSOAKA TETO TOAMASINA MATY TANY VAVATENINA – MIDI MADAGASIKARA

Ny tolakandron’ny alatsinainy 16 oktobra teo dia tovolahy iray 30 taona no matin’ny pesta tao amin’ny 
Anbolofotsy, telo kilometatra miala ny tampon-tananan’i Vavatenina. Raha ny angom-baovao natao 
efa hita miabo teto Toamasina ity tovolahy ity ny alakamisy 12 oktobra saingy nitsoaka tsy nanaraka 
fitsaboana azy ka izao nandositra tany Vavatenina maty izao no niafarany. Nahalala tsara izany 
havany sy ny fianakaviany saingy samy nanafina avokoa ary tsy nisy namporisika azy mba hitsabo 
fa ny hampitsoaka azy hody an-tanindrazana noho tahotry ny “very faty” no nataon’izy ireo, nefa 
mitatao amin’izy mianakavy izao ny valan’aretina pesta izay mety hamindra amin’ny mpiara-monina 
ireo ao amin’ny distrikan’i Vavatenina ihany koa. Ireo ekipan’ny mpitsabo misahana ny pesta avy 
Toamasina no tonga tany Vavatenina nijery ity raharaha ity, ka avy hatrany nandray an-tanana ny 
azy araka ny lalan’ny fahasalamana amin’ny valan’aretina pesta tahaka izao. Avy hatrany koa dia 
fitsaboana sahaza avy avokoa ireo olona nifanosiosy tamin’ity tovolahy matin’ny pesta ity rehetra; 
sy nanaovana antso avo koa ny taksibrosy sy ireo olona niray fiara taminy, mba hozahana ara-pahasalamana 
homena ny fanafody mifanaraka amin’izany ihany koa. Vokatra ity tranga na pesta tao Vavatenina 
dia nandray fanapahan-kevitra nampitsahatra ny fampianarana rehetra misy any an-toerana ny 
ny Vavatenina isorohana ny mpianatra any an-toerana. Ankoatra izay dia nohamafisin’ny faritra 
ihany koa ny barazy ara-pahasalamana napetrany ho fanaraha-maso ireo mpampiasa ny lalam-pirenena 
ka tsy maintsy savaina sy araha-maso ara-pahasalamana avokoa na fiara mpitatitra na fiara manokana 
ireo mpandeha moto sy bisikileta miditra ny faritra Analanjirofo taorian’ity tranga tao Vavatenina 





















