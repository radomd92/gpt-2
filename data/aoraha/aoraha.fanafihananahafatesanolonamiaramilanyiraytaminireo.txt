FANAFIHANA NAHAFATESAN’OLONA :: MIARAMILA NY IRAY TAMIN'IREO NAMONO KARÀNA TENY TANJOMBATO • AORAHA

Dimy volana aty aoriana, fantatra ny tompon’antoka sy nandray anjara mivantana tamin’ny fanafihana 
fitifirana Karàna nandeha fiara, teny Tanjombato, tamin’ny volana janoary lasa teo. Nahitana 
am-perinasa iray sy miaramila iray efa voaroaka tamin’ireo olona enina voasambotry ny polisy, 
faran’ny volana jona teo, araka ny tatitra voaray. 

Efa nisazy tany am-ponja noho ny raharaha fanafihana sy vono olona kosa ny lehilahy roa. Voatondro 
niti­fitra sy nahafaty an’ilay Karàna voatafika ny lehilahy iray ary mpiasan’ireo lasibatra 
ny iray farany. 

Niara-natolotra ny Fampanoavana izy enin-dahy, omaly, ka samy voatazona vonjimaika eny amin’ny 
Tsiafahy. «Nikasa handroba ny volabe noentin’ ireo Karàna ireto andian-jiolahy, tamin’iny fotoana 
Narahina tamin’ny môtô ny fiara nitondra an’ireo Karàna roa lahy. Tsy azo ny vola ka izany no nahatonga 
fitifirana. Namoy ny ainy sy naratra ireo voatafika. Ny valin’ny fanadihadiana no nahafantarana 
mpiasan’ireo Karàna no nanome vaovao an’ireo jiolahy momba ny volabe ao anaty fiara», hoy ny kaomisera 
Hercule, lehiben’ny Sampandraharaha misahana ny heloka bevava eo anivon’ ny Polisim-pirenena, 
Anosy. 

Efa nisy lehilahy iray voa­tazona am-ponja vonjimaika tamin’ity raharaha ity, tamin’ ny volana 
lasa teo. Tsy nijanona ny fanadihadiana sy ny fitadiavana ny namany hafa, toy ny fikarohana tamin’ny 
finday sy ny fanampiana avy tamin’ny olon-tsotra. «Teto Antanana­rivo no nahatrarana azy dimy 
ireo. Niaiky ho nanao ny fanafihana ny efa-dahy. Nanda kosa ilay voatondro ho nitazona basy sy nitifitra. 
mbola hita ny basy nampiasainy », hoy ihany ny kaomisera Seraly Hercule. 

Manamafy ny mpanao famotorana fa olona efa voafonja sy avy namita sazy ny ankamaroan’ireo jiolahy 
amina asa ratsy. Maniry fiaraha-miasa amin’ny tsirai­ray ny mpitandro filaminana amin’ny fahitana 
na olona mampiahiahy toy izao. 









Enregistrer mon nom, mon e-mail et mon site web dans le navigateur pour mon prochain commentaire. 



