OLANA TEO AMIN’NY MPISOLOVAVA: TSY TONTOSA NY FITSARANA IREO TANTSAMBON’NY FLYING    | NEWSMADA

Par Taratra sur 22/08/2019 

Niseho indray ny olana izay tsy voavaha mihitsy, ny lafiny fandikan-teny nandritra ny fotoam-pitsarana 
tantsambo momba ilay “Raharaha sambo Flying” tao Toamasina, omaly. Tsy afaka handika ny tenin’ireo 
miteny anglisy ny mpandika teny izay nalain’ireto voampanga fa ny teny sinoa mandarin ihany izay 
neken’ny fitsarana… 

Tsy tontosa hatramin’ny farany indray ny fotoam-pitsarana ireo tantsambo teratany sinoa sy pakistaney 
15 momba ilay “Raharaha sambo Flying”, efa nahazoan’izy ireo didy famonjana 5 taona an-tranomaizina 
anivon’ny fitsarana ambaratonga voalohany ao Toamasina ka nanaovan’izy ireo fampiakarana eo 
sampam-pitsarana ambony. Raha ny zava-nisy, omaly, efa tamin’ny 10 ora maraina no efa nigadona 
amin’ny fitsarana ireo tantsambo. Tsy afa-nandeha anefa ny fitsarana noho ny olana eo amin’ny 
mpisolovava ka nahemotra tamin’ny 4 ora tolakandro indray izany. Tsy nisy anefa ny vahaolana sy 
marimaritra iraisana momba ity olana eo amin’ny samy mpisolovava ity. Fantatra fa efa nisy mpisolovava 
avy ao Toamasina efa nifanaraka tamin’i Yu Tian Cai, kapitenin’ny sambo Flying, ary raha ny nambarany, 
nanao izay rehetra hiarovana azy ireo hatreny amin’ny fitsarana ambaratonga voalohany ireto 
ireto, araka ny nambarany. “Raha ny mety aminay amin’ny maha kapitenin’ny sambo ahy, ireo mpisolovava 
ireo dia ny Me Ken sy Me Berthieu satria izy roa lahy ireo no efa nikarakara sy nihaino anay hatrany 
fonja sy hatreo amin’ny fitsarana fa tsy fantatray hoe hiaro anay avy taiza io mpisolovava fahatelo 
hoy hatrany i Yu Tian Cai. Tsy afaka hiditra eo amin’ny raharahan’ny fiarovana ny mpitsara mpamoaka 
ka aleo mifanaraka any ianareo, araka ny fanazavan’ny mpitsara. Vokany, voatery niato kely ny 
tamin’ny 4 ora sy 22 mn. Nitohy indray izany tamin’ny 4 ora sy 26 mn, saingy mbola niseho ihany ny olana 
amin’ny samy mpisolovava. 



Les commentaires sont fermées. 

