FITANDROANA NY FILAMINANA : PÔLISY MIISA 1350 NO HAHETSIKA ETO ANTANANARIVO

Andro manan-tantara ho an’ny firenena Malagasy ny androany satria sambany no hiatrika ny lalao 
amin’ny fiadiana ny amboaran’i Afrika eo amin’ny taranja baolina kitra i Madagasikara. Raha mivoaka 
amin’io lalao goavana io ny Barean’i Madagasikara, inoana fa mbola ho betsaka lavitra noho ny isan’ireo 
nifaly an-dalambe taorian’ny lalao ampahavalon-dalana tamin’ny alahady lasa teo no hifaly, 
alina. Manoloana izany indrindra, ho fisorohana ny zavatra ratsy tsy ampoizina mety hiseho, na 
ho fitandroana ny filaminana, dia handray fepetra manokana ny avy eo anivon’ny pôlisim-pirenena. 
anatin’izay fepetra raisina izay ny fanaparitahana pôlisy miisa 1350 eran’Antananarivo, indrindra 
amin’ireo toerana heverina fa mety ho be olona mivezivezy, toa ny eny Analakely, Anosy, 67ha, sns 
Marihana fa tamin’ireo lalaon’ny Barea teo aloha dia tsy nisy ny fepetra manokana noraisin’ny 
filaminana. Na izany aza dia nilamina ny tanàna tamin’ny ankapobeny na dia vahoaka an’hetsiny 
no naneho hafaliana eran’ny lalana. Nanao antso avo ho an’ny Malagasy rehetra moa ny minisitra 
Filaminam-bahoaka mba hahay haneho hafaliana ao anatin’ny filaminana raha toa ka mandresy sy 
amin’ny dingana manaraka ny ekipam-pirenena Malagasy. Ho samborina avy hatrany kosa ireo izay 
mandika lalàna na mitady hamboly korontana. 

