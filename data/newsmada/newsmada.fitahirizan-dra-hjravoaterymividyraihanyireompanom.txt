FITAHIRIZAN-DRA-HJRA  : VOATERY MIVIDY RA IHANY IREO MPANOME RA | NEWSMADA

Par Taratra sur 14/05/2018 

Anisan’ny mahakivy ireo mpanome ra etsy amin’ny HJRA ny “bizina” ataon’ireo mpiasa ao amin’io 
io. Vidiana aman’aliny ny paosin-dra iray ho an’ireo marary mila izany, eny fa na ireo olona efa 
ra aza no mila vonjy sy tsy maintsy hampidirana ra maika noho ny fahasalamany. 

Vokany, kivy ireo mpanome ra. Lasa fitadiavam-bola tafahoatra satria voatery tsy maintsy manarama 
mpiasan’ny hopitaly sasany hanome ra ho solon’ny ra nalaina ny fianakavian’ny marary vao mahazo 
hanavotana ny havany. 

Tsy vitan’izany, manginy fotsiny ny havonavona sy tsy fahaizana mandray ireo fianakaviana efa 
adin-tsaina vokatry ny fahasahiranana amin’ny tsy fahasalaman’ny havany hataon’ireo mpiasan’ny 
fitahirizan-dra. Tsy misy ny fiovana na efa an-taona maro aza ny fitarainana ataon’ireo marary. 

Na izany aza, misy ihany ireo mbola tsara sitrapo manome ra maimaimpoana. Manantena anefa izy ireo 
hahazo ra maimaimpoana ihany koa raha sendra mila izany tampoka eny amin’ny hopitaly. 

Nisy ny hetsika fanomezan-dra natao tetsy amin’ny kaominina Ivato ny zoma teo, izay nokarakarain’ny 
iray eny an-toerana. Navitrika ny mpiasan’ny kaominina sy ireo mpitandro filaminana ary ny mponina 
an-toerana. 



Les commentaires sont fermées. 

