RAHARAHA SAMBO « LUMINA » : NAMPIANA 30 VOLANA NY « MD » AN’IREO MPIRAY TSIKOMBAKOMBA – MIDI MADAGASIKARA

Na heverina fa mangina aza ny raharaha sambo Lumina tratra ambodiomby nitondra andramena tao amin’ny 
« cap Masoala » Maroantsetra ny volana febroary ny taona lasa, dia tsy izay ny zava-misy fa lasa vao 
misy “kolikoly” sy “fampiasam-bola maloto” be ao ambadika noho ny zava-misy amin’ny fihemorana 
amin’ny fitsarana raharaha, nefa efa ny volana jona ny taona lasa no efa nikatona ny antontan-taratasin’ady 
ny raharaha, ary efa in-03 tokony hiakatra fitsarana ny raharaha, saingy in-03 koa nihemotra noho 
voarain’ny mpitsara. 

Efa ny 17 febroary izany, efatra andro taorian’ny fahatrarana sy nitondrana azy ireo tao amin’ny 
Toamasina, izay ny praiminisitra teo aloha Mahafaly Solonandrasana mihitsy no niatrika izany 
Toamasina tamin’izay fotoana izay, no nahiditra fonja vonjimaika eny Tsiafahy ireo tatsambo 
ny komandan’ny sambo 12 mirahalahy. Nanomboka teo dia nivezivezy teo anivon’ny fitsarana misahana 
raharaha tao Antananarivo nanaovana ny fakana am-bavany azy ireo, ka izay no nahatonga ny antontan-taratasin’adin’izy 
ny volana jona ny taona lasa ihany dia nikatona ary miandry ny fitsarana sisa ny raharaha. 18 volana 
aoriana anefa tsy izay fitsarana izay no miseho fa taratasy milaza fa nampitomboina 30 volana indray 
« MD » ho azy ireto, izay tsy mazava ny anton’ny fanapahan-kevitra ny fitsarana. 

Ny tena nanaitra ny maro anefa amin’ity raharaha andramena nentin’ny sambo Lumina tratra tao Maroantsetra 
dia ireo voalazan’ny antontan-taratasy fa tompo-marika, ny tompon-tsambo mivady izany, indray 
nomen’ny fitsarana fahafahana vonjimaika, fa ireo ambaran’ny antontan-taratasy fa mpiray tsikombakomba 
no giazana am-ponja, na mangataka « LP » aza lavina hatrany. Izao ihany koa fantatra fa efa ampiasain’ireo 
tompo-marika tamin’ilay andramena tratra tao « cap Masoala » ity sambo Lumina ity ary efa mitatitra 
Toamasina – Maroantsetra – Antalaha – Vohemar – ary Antsiranana izy ankehitriny. 



Tsy misy justice eto Dago fa resaka maloto sy aferafera ho any reo mahitahita.Tsy mahagaga raha 
mandroso ny firenena noho ny justice eto amintsika zay tsy mampiatra ny fahamarinana ho any reo 
ny tsy mety. 


















