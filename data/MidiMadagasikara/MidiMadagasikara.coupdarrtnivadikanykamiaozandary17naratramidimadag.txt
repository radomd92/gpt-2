« COUP D’ARRÊT » : NIVADIKA NY KAMIAO, ZANDARY 17 NARATRA – MIDI MADAGASIKARA

Nivoaka ny tetezana ary nivadika ny kamiao nitondra ny zandary maromaro. Folo kilaometatra alohan’ny 
an’i Tsivory no nitranga izany lozam-pifamoivoizana izany, ny zoma lasa teo. Tapaka tampoka ny 
transmission » ary nivoaka ny tetezana ilay fiara, talohan’ny nilatsahany tany anaty hantsana. 
araka ny loharanom-baovao eo anivon’ity vondron’ny mpitandro ny filaminana ity dia naratra avokoa 
zandary nentiny, niisa 17 izy ireo. Ny roa tamin’ireo no tena voa mafy. “Ny iray nisaoty teny ambony 
dia nidona tamin’ny tetezana nony avy eo. Tapaka ny tanany. Ny faharoa kosa nianjeran’ny barika 
‘gas oil’ tao anatin’ilay kamiao ary naratra mafy”, raha araka ny loharanom-baovao. Manoloana 
rehetra izany dia nandray fanapahan-kevitra ny fanjakana foibe ka naniraka ny Sekreteram-panjakana 
ny zandarimariam-pirenena, Didier Paza, mba hijery akaiky ny zava-misy. Omaly dia fantatra fa 
fanapahan-kevitry nandefa faran’izay haingana ireo naratra aty an-drenivohitra tamin’ny alàlan’ny 
io tompon’andraiki-panjakana io. Efa nanaraka fitsaboana sahaza ireo naratra ary nisy ihany 
ny fandidiana natao. 



