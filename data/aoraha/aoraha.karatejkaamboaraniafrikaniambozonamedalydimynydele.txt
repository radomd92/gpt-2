KARATE JKA – AMBOARAN’I AFRIKA :: NIAMBOZONA MEDALY DIMY NY DELEGASIONA MALAGASY • AORAHA

Vokatra tsara no noentin’ ireo delegasiona malagasy niatrika ny fiadiana ny ambo­aran’i Afrika 
Karate Association (JKA), tany Afrika Atsimo, tamin’ny 1 septambra lasa teo. Niisa fito ireo mpikatroka 
izany ka medaly volamena telo no azon’i Antema Fanantenana Raherisoa (latsaky ny 15 taona) sy Mitojo 
Andrianaho (kumité -15 taona) ary Daddou Rafiarenana (kata veteran 50 – 59 taona). 

Niambozona medaly volafotsy kosa teo amin’ny kata latsaky ny 15 taona i Tojo Toavina sy i Perle Razafi­mihary 
amin’ny kata ho an’ny sokajy vétéran 50 – 59 taona. Mpikatroka telo kosa no tafatoetra teo amin’ny 
fahefatra dia i Mael Razafindrakoto (Kata -13 taona) sy Lucie Rabakomalala (Kata veterans vehivavy) 
manda Maharavo (kata 11 taona). 

“Nanana tombony teo amin’ny katrok’ady ireo mpifanandrina tamintsika noho ny habeny sy ny haavo 
teknikan’izy ireo. Teo amin’ny Kata kosa isika no nanjaka”, hoy i Tojo Toavina, isan’ireo nitondra 
medaly volamena teo amin’ny katrok’ady sy medaly volafotsy teo amin’ny kata. Nahatratra fitonjato 
mpi­katroka karate avy amin’ireo firenena iraika ambin’ny folo nandray anjara. 









Enregistrer mon nom, mon e-mail et mon site web dans le navigateur pour mon prochain commentaire. 



