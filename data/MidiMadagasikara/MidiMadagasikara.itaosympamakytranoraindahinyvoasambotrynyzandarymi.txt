ITAOSY : MPAMAKY TRANO RAINDAHINY VOASAMBOTRY NY ZANDARY – MIDI MADAGASIKARA

Roalahy fanta-daza amin’ny famakiana trano no voasambotry ny zandary teny amin’iny faritra Itaosy 
ny voalohan’ny volana novambra teo, tokony ho tamin’ny iray ora maraina. Araka ny fampitam-boavao 
tra-tehaka teo am-pitaomana ireo entana vao nangalarina tamina trano iray teny an-toerana izy 
tamin’io fotoana io. « Nandritra ny fisafoana fanaon’ny zandary isaky ny alina no nahatratrarana 
ireo nitondra entana amin’ny gony rehefa nosavaina ka hita fa mizana telo miaraka amin’ny vatomizana, 
maromaro sy fitaovan-dakozia isan-karazany no tratra teny amin’izy » hoy ny vaovao. Tato ho ato 
dia isan’ny nampikaika ny mponina ny resaka famakian-trano teny amin’iny faritra Itaosy ny manodidina 
Izy roalahy ireto, raha ny fantatra no anisan’ny tompon’antoka tamin’ny ankabeazan’ireo asa 
ireo, araka ny filazan’ireo mpitandro filaminana. Inoana araka izany fa mba hilamindamina amin’ny 
vaky trano iny faritra iny amin’izao fahatratrarana azy roalahy ireto izao. Etsy andanin’izay, 
mitsahatra ny manentana ny mponina ireo mpitandro filaminana ny amin’ny fampilazana azy ireo 
hatrany raha vao misy tranga mampiahiahy. « Manentana ny rehetra amin’ny fiaraha-miasa indrindra 
fanomezam-baovao mba hisorohana ny ratsy ka hisian’ny fandriam-pahalemana » hoy ny fanazavana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

