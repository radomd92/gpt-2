TRAFIKANA ANDRAMENA : MISY SAMBO SINOA MIHAODIHAODY AO CAP MASOALA

Manararaotra ny savorovoro pôlitika misy eto amintsika amin’izao fotoana izao ireo mpanao tantely 
ny harem-pirenena. Fantatra ankehitriny araka ny loharanom-baovao nomen’ny fikambanana mpiaro 
tontolo iainana iray fa misy, tato anatin’ny andro vitsy izao, ny sambo sinoa iray mihaodihaody 
amin’iny faritra ny ranomasin’ny Cap Masoala iny. Raha ny omaly ohatra dia tany amin’ny 50 km miala 
sisin-tanin’ny nosy Sainte Marie no niantsona ity sambo sinoa ity. Voalazan’io fikambanana io 
fa efa naka andramena tao anelanelan’ny tanànan’Ifao sy Vinanivao ity sambo sinoa ity, ny andron’ny 
tamin’ny 7 novambra teo. Mbola misy anefa ny andramena tokony halainy ao amin’io faritra io ihany 
izay no antony mahatonga azy mbola mihaodihaody tsy lavitra ny nosy Sainte Marie, tato anatin’ny 
vitsy. Raha ny fantatra dia mahazaka entana hatrany amin’ny 5 arivo taonina ity sambo ity, izany 
afaka mitondra bolabolana andramena maro. 

