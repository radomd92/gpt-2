IVATO  : NAHAZO FITAOVANA IREO TANTSAHA | NEWSMADA

Par Taratra sur 06/03/2017 

Tonga teny amin’ny kaominina Ivato ny minisitra eo anivon’ny fiadidiana ny Repoblika misahana 
fambolena sy ny fiompiana, Rakotovao Rivo, ny asabotsy teo, nitondra fitaovana ho an’ireo tantsaha 
an-toerana. Borety hitaomana zezika sy daba fanangonan-dronono no natolotra tamin’izany. 

« Miantoka ny famahanana antsika rehetra ny tantsaha ka mila tohana hahafahany mamatsy ara-tsakafo 
hoy ny minisitra. 

Ho an’ny kaominina Ivato, nilaza ny lehiben’ny fikambanan’ny tantsaha, Atoa Jean Pierre fa tsara 
voka-bary tamin’ity taona ity na teo aza ny tsy fahampian’ny orana satria tafakatra 6 taonina isaky 
hekitara izany. 

Nisaotra ny ben’ny tanàna, Randrianarisoa Penjy ihany koa ireo tantsaha amin’ny fiaraha-miasa 
amin’ny mpitantana ny tanàna sy ny tantsaha amin’ny tohana ara-pitaovana sy ara-teknika. 

Tetsy andaniny, nanazava ny minisitra Rakotovao Rivo nanoloana ny fitarainan’ny tantsaha mahakasika 
tany izay nohajariny, fa mila fantarina ny lalàna ka tsy tokony hivaon amin’ny lalàna ny rehetra. 

Tsy tokony hodongina ny tany manan-tompo. Na misy tompony aza anefa ny tany ka tsy misy manajary 
avelany ho lavavolo eo, alain’ny fanjakana izany. Tokony hamokarana ny tany fa tsy avela hanirian’ny 
fotsiny. 

Nampanantena ny hamatsy zezika sy masomboly ho an’ny tantsaha ihany koa ny minisiteran’ny Fambolena 
ny fiompiana ka ho avy amin’ny volana jona izao izany mba hanaovana voly avotra. 



Les commentaires sont fermées. 

