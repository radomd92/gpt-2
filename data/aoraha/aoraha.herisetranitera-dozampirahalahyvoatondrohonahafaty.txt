HERISETRA NITERA-DOZA :: MPIRAHALAHY VOATONDRO HO NAHAFATY LEHILAHY IRAY • AORAHA

Lehilahy roa mpirahalahy no ahiana ho tompon’ antoka tamin’ny fahafatesan’ ilay lehilahy hita 
tao anaty tranohazo teny Mangarano Andoharanofotsy, tamin’ny talata 4 desambra lasa teo. Efa 
ny zandary ny iray amin’izy roalahy. Mbola karohina kosa ny iray. 

Nambaran’ny loha-ranom-baovao akaiky ny famotorana fa « fantatra fa nisy ady teo amin’ny lehilahy 
sy izy mirahalahy ireto. Naratra teo amin’ny lohany vokatr’izany ny iray. Noezahin’izy ireo noentina 
mpitsabo teo an-tanàna ilay naratra. Nozairina ny lohany, saingy tsy vita tao ny fitsaboana azy 
tokony hoentina haingana any amin’ny hopitaly». 

Tsy fantatra ny zava-nisy taorian’ny nialan’izy ireo tao amin’ny mpitsabo fa ny vatana mangatsiaka 
tao anaty tranohazo kely ao anatin’ny trano lehibe iray an-dalam-panorenana no nisy nahita, ny 
talata lasa teo. Notohanana tamin’ny hazo avy ety ivelany ny varavaran’ny tranohazo. Izany no 
ny mpitandro ny filaminana nanomban-tombana ny hoe nisy nanafina tao ny fatin’ilay lehilahy. 

Taorian’ny fanangonam- baovao rehetra sy ny fanadihadiana no naha-fantarana an’ireo voarohirohy 
tranga ity. Voasambotra, omaly, ny lehilahy iray. 









Enregistrer mon nom, mon e-mail et mon site web dans le navigateur pour mon prochain commentaire. 



