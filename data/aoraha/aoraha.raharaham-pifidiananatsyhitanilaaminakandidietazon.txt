RAHARAHAM-PIFIDIANANA :: TSY HITANILA AMINA KANDIDÀ I ETAZONIA • AORAHA

Hijanona no mpanara-maso fotsiny ihany. Notsindrian’i Stuart Wilson, mpiandraiki-draharaha 
anivon’ny Masoivohon’i Etazonia eto amintsika fa « tsy mihevitra ny hanohana kandidà amin’ny 
filoham-pirenena hotanterahana eto Madagasikara izy ireo ». « Manaja ny Lalàm-panorenana sy 
rafitra ara-demôkratika kosa anefa izahay », hoy izy, nandritra ny fanamarihana ny fankalazana 
Fetim-pirenena amerikanina teny Andranomena, omaly. 

Nisongadina tao anatin’ny lahateny nataony ny mbola fahavononan’i Etazonia hanohana sy hanampy 
Madagasikara amin’ireo fandaharanasam-pampandrosoana efa natomboka teto amintsika. Nomarihany 
mitentina 200 tapitrisa dôlara ny vola hatokan-dry zareo Amerikanina hanampiana an’i Madagasikara 
taona 2018 ity, raha nahatratra 100 tapitrisa dôlara izany tamin’ny taon-dasa. 

Nambaran’i Stuart Wilson ihany koa fa maro ireo ezaka nataon’i Etazonia teo amin’ny fitakiana 
fametrahana ny demôkrasia sy ny tany tan-dalàna teto Madagasikara. Noresahany ny tantsoroka 
an’ny Tafika malagasy eo amin’ny fiahiana ny fandriampahalemana. 









Enregistrer mon nom, mon e-mail et mon site web dans le navigateur pour mon prochain commentaire. 



