HJRA : MAMPIJALY NY TOERAM-PIVAROTAM-PANAFODY

Izay marary andrianina, hoy ny teny filamatry ny tobim-pitsaboana sy h^ppitaly maro eto amintsika. 
dikan’izany dia ezahina karakaraina araka izay tratra ny marary. Ny lalàna rahateo dia manameloka 
olona mijery fotsiny ny olona tra-pahavoazana ka isan’ny lohalaharana amin’izany tra-pahavoazana 
ny marary sy ny maratra. Tokony hisy mandrakariva, noho izany ny ezaka mba hanamaivanana ny fahasahiranan’ny marary na 
havan’ny marary eo ampikarakarana sy eo ampitsaboana ny tsy salama. 

Antoka iray mifanandrify amin’izany fanamaivanana ny marary sy ny havan’ny marary izay indrindra 
antony nametrahana toeram-pivarotam-panafody eny amin’ireny hôpitalim-panjakana ireny, 
ahitana an’izany etsy amin’ny hôpitaly Joseph Ravoahangy Andrianavalona (Hjra) etsy Ampefiloha. Saika hita ao avokoa tokoa aloha ny fanafody sy kojakoja ilaina amin’ny fitsaboana, na ny hiteraka 
ny hodidiana. Azo ambara fa manamaivana ny mpiandry marary na ny havany raha mety ho voatery mitady 
any ivelan’ny hôpitaly. Tsy dia mahavaly loatra an’ilay fitenenana hoe “Izay marary andrianina” kosa anefa ny fomba fiasa 
amin’ireo toeram-pivarotam-panafody ao amin’ny hopitalin’Ampefiloha (Hjra) ireo. Misy varavarana 
miisa dimy (5) amin’ireo fivarotam-panafody ao fa tena mampikaikaika sy mampijaly e! Indraindray 
maharitra antsasak’adiny ny olona iray vao afaka eo ampividianana fanafody. Mikenona loatra 
azo ambara ho tsy rototra mihitsy ireo olona misahana ny fivarotam-panafody ao. Marina fa ilaina ny fahamalinana ary vola rahateo no kirakiraina miaraka amin’ny fanafodim-panjakana 
tsy tokony hihazakazahana na hikoropahana, saingy diso tafahoatra loatra ny fikirakirana e! 

Tsy misy tsy mikaikaika ireo havan’ny maary hividy fanafody amin’ireo toerana 5 ireo. “Ho faty 
ny marary”, hoy ny sasany. “Efa mivava be ilay fery nandidiana ny havanay nefa dia lany andro miandry 
rariny amin’ny tsy fahatairan’ny mpikirakira fanafody ao”, hoy ny hafa. 

Ilàna fanarenana sy fanatsarana ary fanovana ny zava-drehetra. Aza raisinareo ao amin’ny hôpitaly 
ho tsy fitiavana anareo na fanakianana bontolo ny lahatsoratra entina etoana fa hevero ho toy ny 
sy fanampiana anreo mba hiezaka hanome fahafaham-po ny marary fa tsy mety e! 



