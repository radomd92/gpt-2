FIFANDONANA TANY AN'ALA :: DIMY LAHY MATY VOATIFITRA TEO AM-PIOMANANA HANAFIKA • AORAHA

Mbola teo am-pikirakirana ireo karazana fitaovana hoentin’izy ireo hanao ny asa ratsy no tratran’ny 
filaminana ireto andian-dehilahy voalaza fa dahalo tany Manerinerina Fenoarivobe, Faritra 
afak’omaly hariva. Nisy ny fifampitiifirana teo amin’ny roa tonta. 

Lavon’ny bala ny dimy tamin’ireo ahiana ho olon-dratsy. Afaka nandositra ny iray ambiny. Noraofim-potsiny 
ny fitaovam-piadiana nampiasain’izy ireo, toy ny basy vita gasy miisa efatra sy basim-borona 
ary moara maromaro. 

Tany anaty kirihitr’ala somary lavidavitra ny tanàna no nahatrarana an’ireo voalaza fa dahalo. 
nampandre ny zandary any an-toerana fa misy andian-dehilahy miomana hanao fanafihana mialokaloka 
anaty ala. Nohamarinina avy hatrany izany. Tifitra variraraka no nasetrin’ireo tao anaty kirihitra, 
vao nahatazana ny zandary, araka ny voalazan’ny fampitam-baovaon’ny mpanao famotorana. Tsy 
lembenana ny an-daniny fa namaly avy hatrany. 

Noentina any an-tanàna ny vatana mangatsiakan’ireo dimy lahy. Nitangorona nizaha izany ny olona 
tsy nisy nilaza ho mahafantatra azy ireo. Efa eo am-panaovana ny fanadihadiana sy fikaroham-baovao 
famantarana an’ireto namoy ny ainy ny mpitandro filaminana. Hotadiaviana ihany koa ilay tafatsoaka 
izay mbola mety ho naman’izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



