ATLETISMA - LALAO AFRIKANA :: TSY MIANDRY FAMPIVONDRONANA ATAON’NY MINISITERA IREO ATLETA • AORAHA

Isan’ny delegasiona malagasy nandrobaka medaly volamena betsaka indrindra ny taranja atletisma 
ny Lalaon’ny Nosy 2019, tany Maorisy farany teo. Ireo atleta efa-bavy niaro ny voninahi-pirenena 
ihany no handeha hifaninanana amin’ny Lalao Afrikana, amin’ny 26 ka hatramin’ny 30 aogositra 
avy izao any Maraoka, dia i Embony Elodie, Vanessa, Razanamalala Olga, Fiadanantsoa Sidonie ary 
Nomenjanahary Claudine. Mihemotra hatrany ny fampivondronana nataon’ny minisitera ka tsy niandry 
izy ireo. “Tokony efa tamin’ny alarobia lasa teo ny fanombohan’ny fampivondronana. Nolazaina 
fa amin’ny sabotsy ho avy izao. Izahay tsy miandry fa efa manomboka ny fanazarantena avy hatrany. 
herinandro mahery teo ny fakàna aina taorian’ny Lalaon’ny Nosy. Efa ao anatin’ny fiomanana tanteraka 
Lalao Afrikana izahay amin’izao fotoana izao”, hoy i Nomenjanahary Claudine, isan’ny atleta 
any Maraoka. 











Enregistrer mon nom, mon e-mail et mon site web dans le navigateur pour mon prochain commentaire. 



