ATSINANANA : AMBATOVY ; NAHITANA KARAZAM-BITSIKA VAOVAO NOMENA ANARANA HOE “AMBATOVY” – MIDI MADAGASIKARA

Isan’ny mampiavaka ny firenena malagasy ny fananany haivoaary maro, na ara-javamaniry izany, 
ara-java-mananaina samihafa. Izany no nahatonga ny orinasa Ambatovy, raha nanangana ny orinasa 
sy ny orinasa fanodinana ny vokatra nikela sy kobalta ataony eto amintsika, nanokana vola be amin’ny 
ireo haivoaary malagasy misy ny toeram-piasan’izy ireo sy ny manodidina azy rehetra ary ireo faritra 
andalovan’ny asa ataony ihany koa. Mirefy 1.600Ha ny toerana hitrandrahan’Ambatovy ny nikela 
kobalta ataony, tsy maintsy nanokana toerana avo efatra heny amin’izany koa izy ireo hiarovana 
haivoaary malagasy voakitika ao anatin’izany asa ataony izany. Izay no mahatonga ny orinasa manana 
sampan-draharahany manokana misahana ny resaka tontolo iainana ho fikajiana ireo haivoaary 
tafiditra ao anatin’ny toeram-pitrandraharany izay napetraka ao Ampandriantrandraka Moramanga. 
211 ireo karazana zavamaniry, miisa 225 kosa ireo “orchidées” hita tany an-toerana amin’ireo 
1.000 misy eto amintsika, ka ny 09 tamin’izany dia tsy fahita eto ambonin’ny tany afa-tsy any an-toerana 
Miisa 344 ireo karazam-biby efa voaisa hatreto, ka isan’ny tafiditra tamin’izany ity karazana 
tsy hita afa-tsy ao Ambatovy Moramanga. Nomena ny anarana hoe “Ambatovy” izany taorian’ny fikarohana 
azy. Nambaran’Atoa Rasamoelina Fanomezana misahana ity sampan-draharahan’ny tontolo iainana 
fiarovana ireo haivoaary eo anivon’ny toeram-pitrandrahan’Ambatovy ity, fa miditra amin’ny 
tsikelikely ireo ala tsy maintsy nosimbain’ny orinasa izy ireo izao, ka toerana 22ha no efa vita 
amin’izao nefa efa manana tanjona 24ha isan-taona izy ireo manomboka izao mba hiverina toy ny endriny 
aloha ireo faritra nosimbainy. Maharaka tsara ny toeram-pambolena zanakazon’Ambatovy izay 
01ha, izay hifanampiany koa amin’ireo vondron’ny vahoaka ifotony miisa enina any an-toerana. 
olana anefa ireto ekipan’ny tontolo iainan’Ambatovy ireto amin’ireo zava-boahary hafa tafiditra 
anatin’ireo toerana arovana ireto, ka isan’izany ny fisian’ireo radriaka sy ny goavy entin’ireo 
ary ny fozaorana. Efa manaisotra azy ireo tsikelikely ireto mpiasa ireto. 




















