FARITRA ATSINANANA: NANJAKAN’NY VONOAN’OLONA NY FETY | NEWSMADA

Par Les Nouvelles sur 03/01/2019 

Nanjakan’ny vonoan’olona ny fetin’ny faran’ny taona sy taom-baovao, ho an’ny faritra Atsinanana. 
marain’ny alarobia 2 janoary, raim-pianakaviana iray tokony ho 45 taona monina ao Andranomadio, 
11/45, no hita faty teo amin’ny sisin-dalana manamorona ny Ekar St Paul Mangarivotra sy ny Bazary 
Ankirihiry, Toamasina. Nambaran’ny fianakaviana fa avy niasa alina, ny 1 janoary ary hamonjy 
izy izao tratran’ny hetraketraky ny olon-dratsy izao. Miasa manao fiambenana amin’ireny orinasa 
miankina misahana fiambenana ireny izy io. Nohamafisin’ny mpitsabo misahana ny BMH fa maty nisy 
izy ary nahitana tombok’antsy tokoa teo amin’ny kibony sy tendany. Nendahina sy nampijaliana 
nialoha ny famonoana azy. 

Tao amin ny fokontany Ambalamanasy indray, nisy namono tamin’ny tombok’antsy ny raim-pianakaviana 
50 taona. Hita faty ny marain’ny 2 janoary hatrany izy io. Tany Vatomandry kosa, tovolahy iray ihany 
nisy namira antsy ny marain’ny talata 1 janoary tao amin’ny toerana ipetrahany. Tapaka ny sandriny 
tongony havia. Hatramin’ny nanoratana, mbola miady amin’ny fahafatesana ao amin’ny hopitaly 
izy io. 



Les commentaires sont fermées. 

