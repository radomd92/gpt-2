ANTSIRABE : AM-POLONY MARO TSY MANAN-KIALOFANA VOKATRY HAIN-TRANO – MIDI MADAGASIKARA

Tsy nisy noraisina intsony fa lasa lavenona avokoa ny fananana nohariana an-taonany maro niampy 
biby fiompy sy ny entam-barotra rehetra. Tokantrano miisa 5 no lasa traboina tampoka vokatry ny 
niseho omaly alina. Tao Mahazoarivo avaratra no nisehoan’ny loza omaly tokony ho tamin’ny 1 ora 
sasany maraina. Tsy nisy nahalala izay mety niavian’ny afo fa araka ny fitantaran’ny iray tamin’ireo 
dia afo avy ety ivelan’ny trano no nitaraika ny fahamaizana. Tokantrano iray tamin’izy ireo avy 
mariazy no voalaza fa be vahiny ka ireto farany no taitra voalohany raha nahita ny firedaredan’ny 
teny ivelan’ny trano. Tsy nisy azo natao anefa fa vetivety dia nitatra ny afo ka tsy voafehy intsony, 
hazo avokoa rahateo ny manodidina rehetra. Fantatra fa mpivarotra avokoa ireo tokantrano dimy 
ao ny mpivarotra arina fandrehitra, hani-masaka, kafé sy mofo ary nisy garazy iray. Fiara iray 
tao amin’ity farany no may kila tanteraka fa ny sasany kosa tafavoaka ihany. Fantatra fa kisoa fiompy 
5 ihany koa no maty kilan’ny afo. Ny fokonolona teo amin’ny manodidina no nifamonjy namono ny afo 
tsy hitaran’izany, nampiasa ireo fitaovana kely teo an-tanany. Tonga teny an-toerana ihany ny 
mpampono afo an’ny groupe Socota, hany tokana eto Antsirabe, saingy tsy nahavita ny asany akory, 
nitsoaka nandositra fa voatora-bato noho ny hatezaran’ny olona tamin’ny fahatarany. Ny tanan’Antsirabe 
hatramin’izao tsy mbola manana fiara mpamonjy voina na dia tanana lehibe faharoa eto amin’ny Nosy 
Zary lasa kobaka am-bava ny filazanan’ny fiadidiana ny tanana fa efa ho avy ny fiara be mpamonjy 
an-taonany izay fa hatramin’izao dia tsy hita taratra akory izany. Niaiky rahateo ny ben’ny tanana 
nifona teo imasaom-bahoaka raha nijery ireo traboina fa tsy tanteraka ny fampanantenany nilaza 
ho avy ilay fiara mpamonjy voina. Nambarany anefa fa ho avy amin’ity herinandro ity io fiara io ka 
eo indray izany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

