TSY MISY MIRAHARAHA IZAY DGCF IZANY EO

Niaraha-nahita sy nandre ny fanambarana ampahibemaso nataon’ny tale Jeneralin’ny fanamarinana 
fampiasam-bolam-panjakana (Directeur général du contrôle financier) ny talata faha 23 jolay 
lasa teo. Araka ny fanambaran’ingahy Gilles Rabearinosy dia vola mitetina 2 910 438 447 839,83 
na 3000 miliara ariary latsaka kely no voahodinkodina tao amin’ny volam-panjakana tamin’ny taona 
lasa iny. Nitranga tamin’ny fitondran’ingahy Hery Rajaonarimampianina iny izany. Mbola hafa 
tamin’ny taona 2018 izay mety ho henontsika ihany raha toa ka tsy ho roahina na ho tenenina tsy hamoaka 
intsony ity DGCF Gilles Rabearisoa ity. Matetika ny olona manao ny asany toa itony dia maro fahavalo 
misy manao haza lambo azy toa ny mpanao gazety mpanao fanadihadiana ny zava-miafina na « investigation 


Isaorana be dia be ny fahasahian’ity DGCF ity izay sahy nilaza ny marina hitany io na dia nampiany 
aza fa mbola ny 15% ny asa ihany no vitany. 

Minisitra mpikambana ao amin’ny governemantan’i Hery Rajaonarimampianina, ny praiminisitra 
governemanta tamin’izany fotoana izany dia ingahy Solonandrasana Mahafaly Olivier, mpiasam-panjakana 
maro, toa ny mpiandraikitra ny « marchés publics », ny mpanao fisafoana na « contrôle » ny asa vita, 
olona nandray ny asa « bénéficiaire » izay nanao sonia ny asa vita tsy araka ny fifanarahana, hatramin’ireo 
izay nanao ny asa « entrepreneurs » no voakasik’ity raharaha ity. Efa tena tambazotra lehibe tanteraka 
misy azy ireo ary matanjaka be. 

Araka ny voalazan’ingahy DGCF Gilles Rabearinosy teo anatrehan’ny mpanao gazety dia sokajin’olona 
300 mahery no voakasik’ity halatra bevava ity tao amin’ny volam-panjakana. Ireo no mpanan-karena 
volam-bahoaka izay nisy tamin’ny taona 2017. 

Raha nanao ity fanambarana ity nefa ingahy Gilles Rabearinosy tale jeneralin’ny fanaraha-mason’ny 
na DGCF dia hoy ny mpanaraka ny raharaham-pirenena hoe “io indray ny sinema ataon’ny mpitondra 
Mba hanaitairana ny sain’ny vahoaka dia mody milaza izao fitakiam-bahoaka izao indray amin’ny 
amin’ny kolikoly”. 

Impiry moa ny fanjakana ity no milaza ny hiady amin’ny kolikoly sy ny fangalaram-bolam-panjakana? 
raha toa ka kely indrindra ny fanambarana. Tsy hatramin’izao fitondran’i Andry Nirina Rajoelina 
efa hatrany aloha lavitra saingy resaka fotsiny no betsaka eto. Iza no tsy mahita sy mahalala fa 
mitazona toerana ambony ny Malagasy dia manan-karena tampoka noho ny halatra amin’ny volam-panjakana? 
no antony iadiana ny ho lasa filoham-pirenena, na mpikambana ao amin’ny governemanta, senatera 
depiote ary ben’ny tanàna. 

Iza no tsy mahalala fa nanao kolikoly avo lenta teto amin’ny firenena i Voahangy Rajaonarimampianina 
filoham-pirenena teo aloha. Fantatra tsara ny raharaha fanendrena olona ho minisitra sy toerana 
teto amin’ny firenena fa raha tsy mandalo any amin’i Voahangy izany dia tsy azo raisina ary tsy maintsy 
“malety” feno vola izay te hahazo toerana. Tadidin’ny rehetra ny fanesorana an-dRavelonarivo 
tsy ho praiminisitra tamin’ny taona 2016. Tsy nety nody teto Madagasikara i Voahangy raha tsy tonga 
amin’ny toerany ny Praiminisitra Solonandrasana Olivier. 

Voalaza tamin’ireny fotoana ireny fa isan’ny lehiben’ny tambazotra nanodinkodina ny volam-panjakana 
ity ramatoa ity niaraka tamin’i Claudine Razaimamonjy. Nisy ny tsy fifanarahana taty aoriana 
izy ihany no isan’ny nandetika ity ramatoa ity. Toa izany koa ny raharaha Mbola Rajaonah ary mbola 
voateniteny matetika koa i Voahangy Rajaonarimampianina. Raha miteny Voahangy nefa dia tsy afa-miala 
Hery Rajaonarimampianina vadiny satria ny fahefan’ny filohan’ny repoblika no nampidingin-drambo 
tamin’izany fotoana izany. 

Dia ho sahy hampanao fanadihadiana ny filoham-pirenena teo aloha ve ny fanjakana misy ankehitriny? 

Izany no ilazanay fa tsy misy miraharaha izay DGCF izany eo. 

Mahakasika ny fanodinkodinam-bola teto amin’ity firenena ity dia namoaka fanambarana miezinezina 
nanomboka ny taona 2014 na ny antsoina hoe “Cour des comptes” na ny Fitsarana manokana mahakasika 
fampiasam-bolam-panjakana. Tamin’ny taona nisehoany voalohany dia ny taona 2014 io na 2015 teo 
dia nitsara ny fampiasam-bolam-panjakana teto Madagasikara nanomboka ny taona 2004 izy ireo. 
dia hatramin’ny andro nitondran’ingahy Ravalomanana Marc ny firenena. Mba avadiho ny boky navoakan’izy 
mahakasika izany fa tsy hay tenenina intsony no vola nahodinkodin’ny mpitondra fanjakana teto 
ka hatramin’izao. Raha izany fotsiny no nanaovana asa fampandrosoana dia tsy nila nisambo-bola 
ivelany intsony ny fanjakana Malagasy. Hatram’ny orinasa Tiko sy Magro avy no nampihodinin’ity 
ity tamin’ny volam-panjakana. Tsy tenenina intsony ny mahakasika ny JIRAMA.Tao anaty 8 taona 
Ravalomanana Marc sy ny orinasany tsy nandoa vola na ariary aza. Dia nigadra ve ingahy Ravalomanana 
Mbola mirehareha mihitsy ankehitriny ary ingahy Benja Razafimahaleo izay minisitra ny Vola tamin’ny 
2009-2011 indray no noroahina tamin’ny toerany fa nosoloina maika an’ingahy Hery Rajaonarimampianina 
rain-dahin’ny asa kolikoly hatramin’ny taona 2011 tamin’ny andron’ny fanjakana Tetezamita 
ka hatramin’ny taona 2018 teo. Lasa nampitondrany an’i Voahangy vadiny any ampitan-dranomasina 
vola sy haren’i Madagasikara. Migalabona toa ny mpanjakavavin’i Angletera mihitsy ity ramatoa 
ankehitriny noho ny fanodinkodinana volam-panjakana sy harena teto Madagasikara. 

Manahy mafy ny mahakasika an’ingahy Gilles Rabearisoa izahay amin’izao fisehoany milaza ny marina 
fa mety hoesorin’olona amin’ny asany izy io toa ny nahazo an’i Benja Razafimahaleo iny. 

Aiza ny Bianco sy ny Samifin ary ny PAC amin’io fanambaran’ingahy DGCF io? Ho sahy handray ny “dossiers” 
voalazan’ny DGCF Gilles Rabearisoa ve izy ireo ka hitsara araka ny lalàna sy ny feon’ny fieritreretany 
Ho hitantsika ny tohiny. 



