TOAMASINA: RAVA NY TAMBAJOTRANA MPANGALATRA MOTO | NEWSMADA

Par Taratra sur 18/02/2019 



Ravan’ny polisy avy amin’ny boriborintany faharoa Mangarano Toamasina indray, ny alin’ny alakamisy 
ireo andian-jiolahy miisa fito, samy mpangalatra moto. Raha ny fanazavan’ny kaomisera Rakotondrazaka 
misahana ny boriborintany faharoa, niainga tamin’ny loharanom-baovaon’ny tsara sitrapo ny 
nataon’ny polisy ka nahitana trano ao amin’ny cité Haras. Rehefa natao ny fisavana, saika hita 
avokoa ireo moto marobe very nahazoana fitarainana. Ny famotorana no nahalalana fa misy fizarana 
miavaka tsara ny tambajotra voasambotra ireto. Misy ny tompon’ny trano fanaterana moto halatra 
mitahiry azy. Ny efatra kosa, mpangalatra eny rehetra eny fotsiny asany. Roa lahy ny mpivarotra 
efa miova loko sy piesy. Ny iray, mpitahiry piesy sy mpanamboatra ny antontan-taratasy eny amin’ny 
izay mbola karohina. 

Nohamafisin’ny kaomisera Razafindahy Manitra Fleurys, misahana ny polisy “centrale”, fa natao 
ny fomba hanatsarana ny fomba fiasan’ny kaomisaria ka nanendrena olona hisahana ity faritra somary 
ity. Nandritra ity fihaonana ity ihany koa ny nilazan’ny kaomisera Rakotovao Christian fa niampy 
ka lasa valo mianandahy amin’ireo ny nahatrarana basy Kalacknikov ary natolotra ny fampanovana 
talata 12 febroary lasa teo. Ny enina tamin’ireo valo no naiditra vonjimaika am-ponja ka vehivavy 
roa ary lahy ny efatra. 





Les commentaires sont fermées. 

