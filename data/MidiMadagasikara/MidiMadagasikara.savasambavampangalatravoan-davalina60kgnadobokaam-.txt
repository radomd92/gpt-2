SAVA : SAMBAVA MPANGALATRA VOAN-DAVALINA 60KG  NADOBOKA AM-PONJA – MIDI MADAGASIKARA

Araka ny tatitry ny mpamokatra lavanilina iray avy ao amin’ny fokontany Andilambe- Firaisana 
distrikan’i Sambava, ny herinandro teo, dia nidiran’ny mpangalatra voan-davanilina ny alan-davaniliny 
alina. “ Any ho any amin’ny 60 kilao eo ho eo, hoy izy, ny voan-davaniliny no lasany”. Mbola nambaran’ny 
fokontany koa fa “ raha nihodidina ny alan-davaniliny tany izy tamin’io maraina io dia hitany tetsy 
« tricot » ary hitany teroa ( mbola ao anatin’ny tannin-davaniliny ihany ) ny « briquet à gaz » iray. 
Misy soratra BSR eo ivelan’ity « briquette » ity”, hoy izy nampiseho ireo zavatra rehetra hitany 
tamin’ny filohan’ny fokontany. Nefa, akory ny hagagany raha nampisehoin’ny Filohan’ny fokontanin’izy 
azy ny fiantsoan’ireo zandary azy ka nampandalovina tany aminy ny andron’io. Nony tonga tany amin’ny 
iry mpamokatra lavanilina iry dia nohazavain’ireo zandary ny antony niantsoan’izy ireo azy. 
fitoriana azy ho nangalatra voan-davanilina. Koa rahefa nohazavainy tamin’ireo zandary ny zavatra 
tao anaty alan-davaniliny voalaza etsy ambony dia nilaozany ny zandary fa nankany amin’ny Polisy 
Sambava izy ary nametraka ny fitoriany momba ny fahavezezan’iry voan-davaniliny iry. Raha nalain’ny 
tany amin’ny zandary izy hofotorin’izy ireo dia nanontaniana azy hoe ” An’iza iry tricot sy briquet 
” ? Tonga dia niaiky izy fa “ azy avokoa na ny tricot na ny briquet à gaz”. Nohazavainy tamin’ny famotorana 
fa “ fanalavana ny anarany izay voasoratra ao amin’ny kara-panondrom-pireneny io soratra BSR 
ivohon’ny briquette io”. Teo izy vao nanome ny anaran’ny namany roalahy niara-nangalatra ireo 
ireo taminy. Rahefa natolotry ny Polisy tam-pelatanan’ny Fitsarana Ambaratonga Voalohany ao 
izy ireo dia samy nadoboky ny fitsarana any am-ponja avokoa izy telolahy amin’izao fotoana anoratanay 






Lavanila manta milanja 147 kg indray no tra-tehaka tao Antsirakiaka 

Mirongatra hatrany ny halatra lavanila any amin’ny Distrikan’ i Vohémar, Faritra Sava, ka miaina 
anaty horohoro sy fitaintainana hatrany ireo tantsaha mpamboly. Vokatry ny fiaraha-miasa matotra 
teo amin’ny Zandary sy ny Fokonolona, dia lavanila manta milanja 147 kg indray no tra-tehaka tao 
Fokontany Antsirakiaka any amin’ny Kaominina ambanivohitra Antsirabe-Avaratra, afak’omaly. 
ny Fitsarana tsy hoela ireo olona roa mianadahy voasambotra. Toy ny mahazatra moa dia nopotehina 
hatrany ireo lavanila tsy matoy sarona. Manoloana ny firongatry ny halatra lavanila, dia ny fanamafisana 
andrimasom-pokonolona sy ny fandaniana ny Dina izay mbola alefa hankatoavin’ny fitsarana ihany 
vahaolana, hoy ny Filohan’ny vovonam-paritra momba ny lavanila, nampita ny vaovao taminay. Raha 
misy ny fepetra hentitra sy henjana raisina ho an’ireo mpividy lavanila halatra tsy manaja ny fenitry 
kalitao, hoy ity tompon’andraikitra ity, dia ho ratsy endrika eo amin’ny tsena iraisampirenena 
lavanila Malagasy. 




















