BONGATSARA : FITOLAHY NANAFIKA TOKANTRANO, OLONA EFATRA VOAKAPA FAMAKY, IRAY VOATIFITRA – MIDI MADAGASIKARA

Nandriaka indray ny rà, nirefotra ny basy teny Bongatsara, Atsimondrano ny alin’ny talata hifoha 
lasa teo. Tokantrano iray no notafihana fitolahy nitondra basy sy zava-maranitra. Vokany naratra 
voakapa famaky ny olona efatra tao amin’ity trano ity, araka ny fanazavana azo avy amin’ny zandary 
an-toerana. Nisy tamin’ireo ihany koa no voatifitr’ireo olon-dratsy. Vola iray alina sy iray 
ariary no lasan’ireo jiolahy niampy finday sy entana sarobidy maromaro. Araka ny fantatra dia 
ho tamin’ny iray 12 ora tany ho any no niseho ity fanafihana ity. Avy hatrany dia nanao amboletra 
tao amin’ity tokantrano ity ireo jiolahy mitam-piadiana. Nandrahona sy ny nitaky ny vola avy hatrany. 
dia tsy navelan’ireto olon-dratsy nijery azy ireo ireto voatafika. Tsy nisaron-tava mantsy izy 
raha ny fanazavàna azo, ka mba tsy hamantaran’ireo olona ireto ny endriny no antony nanaovan’izy 
an’izany. Tsy nisalasala ny nandratra izay rehetra nijery azy ireo ireto olon-dratsy. Kapa famaky 
tifitra avy hatrany no niantefa tamin’izany olona izany. Azon’izy ny vola sy ny entana dia lasa 
ireo mpanafika. Samy naratra avokoa ireo tompon-trano fa ny iray tamin’izy ireo no tena voa mafy, 
efa naratra tamin’ny kapa famaky no mbola voatifitra teo amin’ny feny. Eo anatrehan’ny toe-javatra 
moa dia saika mirindrina any an-tranony avokoa ny fokonolona fa efa lasa ireo olon-dratsy vao sahy 
Nentina novonjena haingana tany amin’ny toeram-pitsaboana moa ireto naratra ireto. Io alina 
ihany koa dia efa nanao ny savahao ny manodidina sy ny fikarohana ireo olon-dratsy ireo zandary 
an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

