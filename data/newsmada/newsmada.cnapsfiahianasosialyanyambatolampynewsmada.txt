CNAPS: FIAHIANA SOSIALY ANY AMBATOLAMPY | NEWSMADA

Par Taratra sur 07/11/2019 

Notohizana any Ambatolampy, ny herinandro lasa teo, ny fiofanana mikasika ny fiahiana sosialy, 
Tahirim-pirenena misahana ny fiahiana sosialy (Cnaps) sy ny sampandraharaha asa fahasalamana 
sosialy (SASS). Nahitana mpandray anjara, miisa 26 mpampiasa, 60 mpiasa avy amin’ny sehatra tsy 
ao anatin’ny kaominina 19, distrika Ambatolampy. Anisan’ny niompanan’ny fiofanana ny fanampiana 
mpiasa hiatrehany ny sedram-piainany (fahasoavana, haratsiana, fahanterana). Nilaza ny lehiben’ny 
Cnaps Vakinankaratra, Rtoa Rajaonarivelo Rindra Niriana, fa « ain’ny firenena ny fiahiana sosialy 
adidin’ny Cnaps ny mitaona ny mpiasa sy ny mpampiasa ho mpikambana ao aminy. Lohalaharana amin’izany 
fandoavana ny latsakemboka isam-bolana, aloa isaky ny telo volana. 

Miantefa mivantana amin’ny mpiasa sy ny ankohonany ny fanampiana, toy ny vola ho an’ny bevohoka, 
ho an’ny tera-bao sy ny mitaiza kely, ny ho an’ny zaza, ny fitsaboana. Eo koa ny saram-pitsaboana 
sendra tra-doza am-perinasa na marary, ny fisotroan-dronono, sns. Ho an-dRasoanaivo Tojo, avy 
sampandraharaha SST (Santé et sécurité au travail), « mampitombo ny harinkarena ny mpiasa salama 
Nohamafisin-dRandrianarijaona Charles Emilson, lehiben’ny SASS, fa « masoivoho vaovaon’ny 
ireto mpiofana ireto hitaona ny mpiara-miasa aminy sy ny mpampiasa tsy mbola mpikambana ao amin’ny 
». Baikom-panjakana rahateo ny hisitrahan’ny mpiasa tsy ankanavaka ny fiahiana sosialy. 



Les commentaires sont fermées. 

