FIFAMONOANA TENY AM-PITRANDRAHANA :: MPIHADY VOLAMENA NANDRATRA OLONA FITO • AORAHA

Raikitra ny fifampikasihan-tanana teo amin’ireo antokon’olona mpihady volamena roa samy hafa 
Ampianonana-Betsiaka any Ambilobe, afak’omaly hariva tokony tamin’ny 6 ora. Olona fito no naratra 
vokatr’izany, ka ny enina avy amin’ny an-daniny ary iray avy amin’ny an-kilany. 

Zava-doza no nitranga tany amin’io toerana io raha tsy tonga haingana ireo zandary avy any Ambilobe, 
ny fitantaran’ ireo mponina any an-toerana. Nampiasain’ny an-daniny sy ny an-kilany avokoa ireo 
fitondran’izy ireo amin’ny fangadiana volamena. Nisy ireo naratra tany amin’ ny lohany, ny vatany 
ny tanany sy ny tongony. 

Nampitsahatra ny ady ny fahatongavan’ireo zandary. Taorian’izay no nitondrana ireo naratra 
amin’ny toeram-pitsaboana. Misy ny famotorana ataon’ireo mpitandro filaminana momba ity tranga 
Tsy fantatra izay antony marina nahatonga ny ady fa araka ny tsilian-tsofina dia olana teo amin’ny 
hitan’ny an-daniny nefa nalain’ny an-kilany no nitarika ny fifandirana teo amin’ireto vondron’olona 
samy mpitrandraka volamena ireto. 









Enregistrer mon nom, mon e-mail et mon site web dans le navigateur pour mon prochain commentaire. 



