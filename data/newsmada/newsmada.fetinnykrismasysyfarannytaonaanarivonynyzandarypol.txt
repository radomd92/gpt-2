FETIN’NY KRISMASY SY FARAN’NY TAONA : ANARIVONY NY ZANDARY, POLISY, MIARAMILA HAHETSIKA | NEWSMADA

Par Taratra sur 21/12/2017 

Fanamafisana ny fijerena akaiky ireo faritra mafana amin’ny asan-jiolahy, ireo toerana fanaovana 
fandrindrana ny fifamoivoizana… Ireo ny hiompanan’ny asa ataon’ireo mpitandro filaminana (zandary, 
miaramila) arivo mahery, ao anatin’ny OMC, faritra Analamanga, amin’izao fetin’ny Krismasy 
faran’ny taona izao. 

Fantatra fa hahetsika ny mpitandro filaminana miisa 1.000, mandritra ny fety roa miantoana, ny 
Krismasy ny faran’ny taona ary ny taom-baovao eto Antananarivo sy ny manodidina, taorian’ny fivoriana 
OMC (Organe mixte de conception) sy ny faritra Analamanga teny Androndra. « Ho fanamafisana ny 
ny filaminna mandritra ny fety sy hanaovan’ny olona fety am-pitoniana izao hetsika izao », hoy 
fanazavana. 

Anisan’ny hosahanin’ireo mpitandro filaminana ihany koa ny fandrindrana ny fifamoivoizana, 
ireo faritra mafana sy ny misy fety rehetra. « Mila fiaraha-miasa amin’ny vahoaka hatrany anefa 
mba hampirindra antsakany sy andavany ny asa hiandraiketana », hoy ny fanamafisana. 

Mazava ho azy, ahitana ireo mpitandro filaminana mitambatra ireo izany ny toerana rehetra eto 
sy ny manodidina. Hiparitaka any amin’ireo tena be asan-jiolahy izy ireo, ary heverina fa hiasa 
aman’alina. Maro ireo toerana isehoana asan-jiolahy matetika, eny fa na fanendahana aza, izay 
mampikaikaika ny olona rahateo. 

Ireo mpanendaka rahateo, efa mivatsy fitaovam-piadiana ary misy aza ny mitana basy mihitsy sady 
mamono olona. Mety hihena izany ny asa fanendahana na ho foana mihitsy mandritra ny fety, sady fanararaotan’ireo 
hanendahana sy hanafihana mihitsy. 



Hetsika efa fanao isan-taona ihany ny toy ity, mitovy amin’ny Paska sy Krismasy ieren-doza hatramin’izay. 
ireo mpitandro filaminana ireo ny vahoaka, noho izany, indrindra fa amin’ny asan-jiolahy. Hita 
manao sesilany hatrany ny asa ratsin’izy ireo ary manaporofo izany ny fanafihana nahafatesana 
iray teny Andriantany Ambohitrimanjaka afakomaly alina. Teny Manjakaray izay nitifirana olona 
avy eny ambony moto. Ohatra ihany ireo fa ny mpitandro filaminana no antenain’ny olona mba hiaro 
ireo. Andrasana ny fahitana ireo mpitandro filaminana anarivony ireo eny an-tsena na eny amin’ny 
mafana, indrindra fa amin’ny alina. 



Les commentaires sont fermées. 

