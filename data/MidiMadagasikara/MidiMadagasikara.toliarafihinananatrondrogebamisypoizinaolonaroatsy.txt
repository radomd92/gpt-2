TOLIARA : FIHINANANA TRONDRO « GEBA » MISY POIZINA, OLONA ROA TSY MAINTSY NAIDITRA HOPITALY – MIDI MADAGASIKARA

Olona roa avy amina fianakaviana samihafa izay nihinana trondron-dranomasina misy poizina “Geba” 
tsy maintsy nampidirina hopitaly tao Toliara, ny zoma teo, ka ny iray ankizy, raha olona tsy mahafantatra 
trondro ity kosa ny marary faharoa. Rehefa nandoa sy nivalana tsy nisy fiarafarany ireto olona 
izay efa nalemilemy zara raha nahazaka tena, dia nentin’ny havany haingana namonjy tobim-pahasalamana 
hanavotana ny ain’izy ireo. Rehefa nandre ny tranga ny tompon’andraikitra avy ao amin’ny sampan-draharaham-paritry 
jono sy ny fahasalamana ao Toliara, ny andro zoma io ihany, dia nanao fidinana ifotony ary raikitra 
eran’ny tanàna, ka trondro “Geba” izay voararan’ny lalàna efa nomanina saika aondrana any Sakaraha 
Ilakaka izay nafatratra tao anaty garaba roa lehibe no sarona. Sazy henjana ho an’ izay tratra. 
ny fanazavana azo, rehefa vanim-potoana mafana tahaka izao, dia mamelana ireo lomotra misy poizina 
toxique) any an-dranomasina, ka hohanin’ny karazana trondro toy ny Geba, ny Pepy, sy ny Lohambato, 
mamono ireo olona mihinana ireo trondro avy eo, hoy ny mpitsabo, ary tapahana tsy azo hohanina kosa 
lohan’ny trondro Aloalo, Lanora, Lamatra, ary ny Tsaboto. 




















