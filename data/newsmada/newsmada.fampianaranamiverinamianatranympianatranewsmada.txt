FAMPIANARANA :  MIVERINA MIANATRA NY MPIANATRA | NEWSMADA

Par Taratra sur 08/01/2018 

Taorian’ny fandalovan’ilay rivodoza Ava izay nandravaratra tany atsinanan’ny Nosy, nilaza 
minisitry ny Fanabeazam-pirenena, Rabary Paul, omaly, fa miverina mianatra avokoa ny mpianatra 
manerana ny Nosy manomboka anio. 

Tsy tafiditra ao anatin’izany kosa ny mpianatra ao anatin’ny Cisco Miandrivazo, Mananjary, Nosy 
ary Tsaratanàna. Eo koa ireo sekoly mandray traboina. 

Efa mijoro ny « cellule de crise » ao amin’ny minisiteran’ny Fanabeazam-pirenena manara-maso 
mandray ny tatitra avy amin’ireo fari-piadidiam-pampianarana nitondra takaitra vokatry ny 
rivodoza. 

Fantatra fa potika amin’ny ampahany ireo efitranon-tsekoly 162 ary simba tanteraka kosa ny 52. 
13 ao anatin’ny Dren dimy no tena voa mafy tamin’ny fandalovan’iny rivodoza Ava iny. 

Tsiahivina fa mitsahatra indray ny fampianarana, ny alarobia 10 janoary izao, noho ilay fanadiovana 
ikirizan’ny fitondram-panjakana hatao. 



Les commentaires sont fermées. 

