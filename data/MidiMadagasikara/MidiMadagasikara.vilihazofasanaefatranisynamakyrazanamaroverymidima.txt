VILIHAZO : FASANA EFATRA NISY NAMAKY, RAZANA MARO VERY – MIDI MADAGASIKARA

Omaly maraina, olona sendra nandalo no nahatsikaritra zavatra fahafaha teo amin’ny fasana iray 
amin’ny toerana antsoina hoe Fanamaro, kamonina Vilihazo eny Avaradrano. Io no nampilaza tany 
tompon’andrikitry ny fokontany. Nampilazana koa ny ben’ny tanànan’i Vilihazo ary dia samy nandeha 
teny an-toerana ny rehetra. Tonga ny rehetra ka tamin’izay vao fantatra fa fasana telo no indray 
namaky. Nojerena ka lasa avokoa ny taolan-dava rehetra tamin’ireo razana. Ny karandoha sisa navelan’ireo 
Avy hatrany moa dia samy nandray ny handraikitra tadrify azy ny tompon’ny fasana koa dia nofonosina 
karana sisa tavela ary nampidirina am-pasana. Tsy nijanona teo anefa ny fahitana fasana vaky fa 
ho 2 km niala an’i Vilihazo, fantatra koa fa nisy fasana iray vaky. Nojerena koa ny tao anatiny ka 
nakorotan’ireo mpanimbazimba ny razana rehetra. Voalaza fa ny faty maina ihany no nalain’ireto 
ireto fa ny faty lena navelany teo. Hatramin’izao, tsy fantatra ny fotoana marina namakian’ny 
an’ireo fasana ireo. Efa nampandrenesina ny mpitandro filaminana. 




















