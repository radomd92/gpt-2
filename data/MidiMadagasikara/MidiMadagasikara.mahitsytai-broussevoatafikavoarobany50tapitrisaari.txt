MAHITSY : TAXI-BROUSSE VOATAFIKA, VOAROBA NY 50 TAPITRISA ARIARY – MIDI MADAGASIKARA

Miverina indray ny fanafihana eny amin’ny lalam-pirenena faha-4. Taxi-brousse iray nitondra 
maromaro avy any amin’ny distrikan’Ambatomainty no voatafika tamin’iny làlana iny, ny zoma 12 
teo tokony ho tamin’ny 5 ora sy sasany hariva. Jiolahy telo nanao taingin-telo tamina “scooter” 
nitondra basy poleta iray no nanakana ity fiara ity tamin’io fotoana io teo Ampanotokana . Tonga 
nanapoaka basy ireo jiolahy mba hampihorohoroana ireo rehetra tao anaty fiara. Ireto farany izay 
afa-nanohitra, fa dia nanaiky mora foana izay nataon’ireo jiolahy nisava ireo mpandeha rehetra 
teo. Vokany, voaroba nandritra izany ny vola 50 tapitrisa ariary. Rehefa azon’izy ireo ny vola, 
nitsoaka nihazo ny làlana mankaty Antananarivo ireo mpanafika ary nandray fiara Peugeot 309; 
napetrak’izy ireo tao an-tanànan’i Mahitsy. Raha vao nandre izany fanafihana izany ny zandary 
ao Mahitsy, dia nanao ny fanenjehana avy hatrany. Nametraka sakana ihany koa ny zandary avy ao amin’ny 
ka azo sambobelona tamin’izany, tao amin’ny toerana atao hoe Ambavarano tsy lavitra an’Ambohidratrimo, 
iray tamin’ireo dahalo. Sarona teny aminy ny basy poleta vita gasy iray izay nampiasain’izy ireo. 
tratra tao anatin’ilay fiara nampiasain’izy ireo ihany koa ny vola 15 300 000 ariary tamin’ireo, 
nangalarina. Mitohy ny fikarohana ireo jiolahy sisa mbola tafatsoaka. 



Misaotra an’ireo mpitandro filaminana izay manao ny asany tsara; ary mamporisika anareo mpitandro 
izay mbola hanao ezaka betsaka 


















