VOINA AN-KALAMANJANA :: MATY ITY LEHILAHY VOATIFITRA TENY AN-DALANA • AORAHA

Nindaosin’ny faha- fatesana, minitra vitsy taorian’ny voina nahazo azy, ny lehilahy iray, roa 
efapolo taona. Notifirin’ny andian-jiolahy teo an-tsisin’arabe teny Ampefiloha izy, omaly 
ka voa teo amin’ ny tratrany. Nieren-doza ny olona teo amin’ny manodidina sy ny vehivavy iray niara-dalana 
Voaroban’ireo olon-dratsy kosa ny vola dimy alina sy efatra hetsy ariary niaraka tamin’ny finday 
tao anaty sakaosy teny amin’ilay lehilahy voatifitra. 

Mpivarotra sy mpikirakira amin’irony toerana fandefasana sy fakana vola amin’ny finday irony 
lasibatra tamin’ny fanafihan-jiolahy ireto. Nandeha môtô ireo mpivarotra, lehilahy sy vehivavy 
tonga namoha tsena teny Ampefiloha toy ny efa fanao isan’andro. Nigadona teny an-toerana izy ireo, 
ho tamin’ny fito ora maraina. Namoha ny varavaran’ny tsena ilay vehivavy. Naka ny sakaosy teo amin’ny 
nijanona teo amoron’arabe kosa ilay lehilahy. 

«Naheno feon-javatra nipoaka mafy indroa aho. Noheveriko ho kodiarana fiara vaky izany. Tampoka 
nandady namonjy ahy niantso vonjeo sady namikitra ny tongotro ilay namako teo amin’ny môtô. Naratra 
izy», araka ny fitantaran’i Tiana, ilay mpivarotra lasibatra. 

Taitra ny olona teo amin’ ny manodidina izay samy nihevitra fa zavatra hafa no nipoaka fa tsy poa-basy. 
fiara sy noentina haingana hamonjy hopitaly ilay lehilahy maratra. Tsy tana anefa ny ainy. 

«Lehilahy efatra tsy nisaron- tava no tazako, tamin’ny fotoana nisehoan’ny tifitra. Nalain’izy 
ny sakaosy nisy vola sy finday teo amin’ny môtô. Nandeha an-tongotra niadana izy ireo, taorian’ 
Tsy nisy sahy nanenjika ny olona», araka ny fitantarana hatrany. Nambaran’ireto niharam- boina sy ny olona mipetraka eny amin’io faritra nisehoan’ ny poa-basy 
fa misy polisy mpandrindra fifamoivoizana foana eo an-toerana, isan’ andro. Tsy nahitana izany 
tamin’io maraina io. Efa eo am-pelan-tanan’ny polisy ao amin’ny borigady misahana ny heloka bevava 
etsy Anosy ny fanadihadiana tamin’ity raharaha ity. 









Enregistrer mon nom, mon e-mail et mon site web dans le navigateur pour mon prochain commentaire. 



