BEKILY : DAHALO EFA-DAHY AZO SAMBO-BELONA, SAIKA MATIN’NY FITSARAM-BAHOAKA – MIDI MADAGASIKARA

Taorian’ny fanafihan-dahalo nahery vaika nitranga tao an-tanànan’i Sonjorano, fokontany Bemelo, 
ambanivohitra Tanambao Tsirandrany, distrikan’i Bekily, ny alin’ny asabotsy teo, izay nahaverezana 
miisa folo, dia nanao ny fanarahan-dia avy hatrany ny tompon’omby. Raha vao naheno an’ ity halatra 
ity ny solombavambahoaka voafidy tao Bekily, dia nandeha nanara-dia niaraka tamin’ ireo Kalony 
Afak’omaly, tokony ho tamin’ny iray ora tolakandro, nifanena teo amin’ny tendrombohitra iray 
Mieba, any amin’ny kaominina ambanivohitra Beraketa ny mpanara-dia sy ireo dahalo, ka raikitra 
fifampitifirana teo amin’ny roa tonta. Tsy nahatanty ny feom-basy nirefodrefotra ny dahalo efatra 
nilavo lefona. Tratra teny amin’ireto malaso azo sambo-belona ireto ihany koa ny basim-borona 
calibre 12 » iray sy basy vita gasy iray, ary ody gasy maro miisa 16. Rehefa voasambotra ireto dahalo, 
nangataka ny hitifirana azy ireo avy hatrany atao « au poteau » ny mponina izay matahotra ny valifaty 
malaso ireto. « Raha sanatria ka votsotra eo indray ireo malaso ireo, dia tsy maintsy hamaly faty 
», hoy ny fokonolona. Nanda mafy izany fihetsika mamoehatra izany Ingahy Depiote, ary nanamafy 
anatrehan’ny vahoaka fa hanara-maso akaiky ny raharaha, hatreny amin’ny Fitsarana mba tsy hahavotsotra 
ireto dahalo. Efa natolotra ny zandary ao Beraketa atao fanadihadiana lalina ireo olon-dratsy 
tamin’ireo fitaovam-piadiana tratra teny amin’izy ireo. Tafaverina soa aman-tsara any amin’ny 
kosa ireo omby norobain’ny dahalo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

