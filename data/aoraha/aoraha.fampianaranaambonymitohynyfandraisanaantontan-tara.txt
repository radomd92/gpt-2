FAMPIANARANA AMBONY :: MITOHY NY FANDRAISANA ANTONTAN-TARATASY FIDIRANA ENY ANKATSO • AORAHA

Efa maro ireo mpianatra afa-panadinana bakalorea fihodinana voalohany sy ny bakalorea teknika 
tonga naka fandaharam-potoana hidirana taona voalohany eny amin’ny oniversiten’Antananarivo 
Ankatso, nanomboka tamin’ ity herinandro ity. Efa tamin’ny 21 oktobra lasa teo no nisokatra ny 
ny antontan-taratasy sy ny fisoratana anarana hidirana eny, toy ny an’ny lalam-piofanana Soratra 
siansan’ny mahaolona. “Vao nahafantatra fotsiny fa afaka bakalorea dia nieritre­ritra indray 
hidirana eny Ankatso. Lalam-piofanana roa no hanaovako fifaninanana, dia ny Toekarena sy ny Lalàna. 
hoy i Jacquis, mpianatra vao afaka Bakalorea. 

Hanomboka amin’ny 18 desambra ho avy izao kosa ny fifaninanana hidirana amin’ny taona voalohany 
Ankatso. 40 000 ariary ny saram-pisoratana anarana ho an’ny fanadinana rehetra. Ny fifaninanana 
lalam-piofanana Toekarena no mandeha aloha, izay hatao amin’ny 18 desambra ho avy izao. Hifarana 
13 desambra ny fara-fisoratana anarana ho an’io lalam-piofanana io. Amin’ny 21 janoary 2020 kosa 
fara-fanaterana ny antontan-taratasy ho an’izay liana amin’ny lalam-piofanana Soratra sy siansa 
Amin’ ny 28 janoary 2020 no hanaovana ny fifaninanana an-tsoratra. 









Enregistrer mon nom, mon e-mail et mon site web dans le navigateur pour mon prochain commentaire. 



