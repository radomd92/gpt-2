FIFANINANANA ARA-PAHASALAMANA :: TOBIM-PAHASALAMANA FITO AMBIN’NY FOLO VOAHOSOTRA HO MENDRIKA INDRINDRA • AORAHA

Tobim-pahasalamana fototra na CSB miisa iraika ambin’ ny folo, tobim-pahasalamana an-tanàn-dehibe 
telo ary tobim-panentanana ny fampihenana ny taham-paha- fatesan’ny reny sy ny zaza aty Afrika 
Carmma miisa telo, amin’ireo rehetra manerana an’i Madagasikara no voasafidy ho mendrika indrindra. 

Nisongadina tamin’ireo tobim-pahasalamana ireo na eo amin’ny fotodrafitrasa na eo amin’ny fikarakarana 
ny fandraisana an-tanana ireo marary. Notoloran’ny Filoham- pirenena Rajaonarimampianina 
mari-pankasitrahana ireo tobim-pahasalamana mendrika indrindra manerana ny Nosy ireo, omaly 
amin’ ny Lapan’ny Kolontsaina Mahamasina. 

Ny CSB II Antsatsaka, distrikan’ Ambanja sy ny CSBU Maevatanàna ary ny Toby Carmma eny Sabotsy Antongona 
nahazo ny laharana voalohany tamin’ izany. Anisan’ny mendrika ihany koa ny CSB Ambohimena, Faritra 
Mangoro sy ny CSB Antanambao, Faritra Atsinanana. 

Nambara, omaly ihany koa fa fongotra tanteraka ny aretina lefakozatra eto amintsika ary notolorana 
ho fanamarihana ny fandresena ity aretina ity ny firenena. Tsy nikely soroka ny fitondram-panjakana 
ny fitsinjovana ny fahasalamam- bahoaka, indrindra ny faha- salaman’ny reny sy ny zaza ary mbola 
hatrany ny ezaka. “Ankasitrahantsika ireto tobim-pahasalamana fototra sy ny Carmma ireto. Nandresy 
aretina lefakozatra ihany koa isika. Ny avy any ivelany no nanome io fanamarihana ny fandresena 
aretina io. Ho taratry ny ezaka izay nataontsika izany”, hoy ny Filohan’ny Repoblika. 

Efa tamin’ny taona 1988 no nanomboka niady tamin’ity aretina ity ny firenena, ka noho ny fiaraha-miasa 
ny fiaraha-mientan’ny rehetra dia tojo tamin’izao fandresena ny aretina izao i Mada- gasikara. 
tanjona dia ny hitazonana an’i Mada- gasikara ho tsy anisan’ny firenena hahitana ity aretina lefakozatra 
intsony”, hoy I Charlotte Ndiaye, solontenamaharitry ny Fikambanana iraisam-pirenena misahana 
fahasalamana na ny OMS. 









Enregistrer mon nom, mon e-mail et mon site web dans le navigateur pour mon prochain commentaire. 



