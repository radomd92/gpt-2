BRICKAVILLE: NIVADIKA NY FIARAN’IREO MPIZAIKA HAMONJY NY 50 TAON’NY FJKM | NEWSMADA

Par Webmaster Two sur 18/08/2018 

Nivadika tao anaty fiolahana mampidi-doza ao Brickaville, afakomaly ny fiara nitondra ireo mpizaika 
ao amin’ny mpino FJKM hamonjy ny faha-50 taon’ny FJKM any Toamasina. Vokany, olona 10 naratra… 

Mpino kristianina hamonjy ny zaikaben’ny FJKM any Toamasina ireto tra-doza tao Brickaville ireto. 
ny fampitam-baovao voaray, teo amin’ny 7 km tsy idirana an’i Brickaville no nitranga ny loza vokatry 
fandehanana mafy. Voalazan’ireo mpino fa nandeha mafy ny mpamilin’ilay fiara nitondra azy ireo 
niditra tao anaty fiolahana ka tsy voafehin’ny mpamily intsony izany ka nivadika ny fiara. Vokany, 
miisa 10 naratra mafy (olon-dehibe valo raha ankizikely kosa ny roa). Nidona tamin’ny vato ny fiara 
vaky ny fitaratry ny fiara. Notsaboina haingana tao Brickaville ireo naratra mialoha ny nitondrana 
ireo any amin’ny Hopitalibe Toamasina. Tsy nisy kosa ny aina nafoy na teo aza ny ratra nahazo ireto 
kristianina tra-doza tao Brickaville ireto. 

Fa taxi-be iray mampitohy an’Ambatofotsy koa no nifandona tamin’ny fiara kely iray teny Tanjombato, 
tolakandro. Nitondra mpandeha hihazo an’Ambatofotsy ilay taxi-be raha hiakatra aty an-drenivohitra 
ilay fiara kely. Voalaza fa nisongona fiara teo alohany ilay fiarakely, kanjo tsy tafasongona 
nifanojo tamin’ilay taxi-be. Niezaka niala ihany ilay vehivavy nitondra ilay fiara ka nivadika 
amin’ny ilany ankavanana ny fiara ary nifatratra tamin’ny tranon’olona. Naratra ny mpandeha 
tao amin’ilay taxi-be ary nentina haingana any amin’ny hopitaly. Nahitana fahasimbana ihany 
ireo fiara nifandona. Tsy nisy ny aina nafoy. Tampoka ny fiavian’ny loza. Tsy misy afa-tsy ny fitandremana 
satria patsa iray tsy omby vava rehefa ho avy ny loza. 



Les commentaires sont fermées. 

