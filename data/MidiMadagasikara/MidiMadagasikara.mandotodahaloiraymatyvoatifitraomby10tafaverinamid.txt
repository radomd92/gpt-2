MANDOTO : DAHALO IRAY MATY VOATIFITRA, OMBY 10 TAFAVERINA – MIDI MADAGASIKARA

Dahalo iray indray no lavon’ny balan’ny mpitandro filaminana tao Mahabo, kaominina Vasiana rehefa 
tamin’ny miaramila. 

Sesilany ny fanafihana ao amin’ny distrikan’i Mandoto ao, tsy mikely soroka koa etsy andananiny 
mpitandro filaminana miady amin’ny dahalo. Nitrangana fanafihana indray mantsy tao Ambatolahimaro, 
Mandoto, ny alin’ny alarobia 12 novambra lasa teo. Dahalo amam-polony mirongo fiadiana no nanafika 
tanàna ka omby miisa folo no lasany tamin’izany. Nampandre ny toby miaramila 109 tao Mandoto ny 
taorian’ny fanafihana, rehefa tafavory ireo vatan-dehilahy niaraka tamin’ireo mpitandro filaminana, 
ny fanarahan-dia. Vokany, tratran’ny mpanaradia tao atsimon’ny kaominina vasiana ireo dahalo 
andron’io ihany, tokony ho tamin’ny 1 ora maraina, raikitra avy hatrany fifampitifirana ka teo 
nahavoa ny dahalo iray ka maty. Nitsoaka nandositra kosa ireo namany ary navelany teo ny omby miisa 
raha toa ka efa maty nangalany hena teny an-dalana ny omby iray. Tafaverina tamin’ny tompony noho 
ny omby miisa 9. 

Fa ankoatra izay, omby fito ihany koa no tafaverina tamin’ny tompony tao Antanambe ny alarobia 
io ihany. Tsy fanafihana no nihatra tamin’ireo tompon’omby fa nisy nanao rainizavona, manao fisoko 
omby tao am-bala. 



