FISAMBORANA NY BEN’NY TANÀNAN’I TOAMASINA : “MBOLA ENY AMIN’NY POLISY NY RAHARAHA” HOY NY TONIA MPAMPANOA LALÀNA – MIDI MADAGASIKARA

Nampiantso mpanao gazety tao amin’ny birao fiasany eo anivon’ny fitsarana ambaratonga voalohany 
ny Tonia mpampanoa lalàna Atoa Lauret Rajaona Thierry, niezaka nanazava ny maahakasika ilay raharaha 
fanadihadiana sy mampisambotra ny ben’ny tanànan’i Toamasina navoakany. Raha ny fanazavany, 
“tsy nisy izany didy mampisambotra” ny ben’ny tanàna izany navoakany; nefa raha ny voalaza tao 
taratasy navoakany ny 03 martsa teo, dia milaza mazava ary voasoratra amin’ny “litera lehibe” 
mbola ao anaty “farango sosona” mihitsy milaza hoe “enquête et arrestation pour violation à domicile 
destruction des biens” na “fanaovana fanadihadiana sy fisamborana noho ny fidirana an-keriny 
sy fanimbana fananan’olona”. Noho ity taratasy nataon’ny Tonia mpampanoa lalàna ity no naha-mailo 
polisy misahana ny raharaha, noho ilay izy misy ity resaka “fisamborana” nefa ny olona asaina samborina 
tsy iza fa ny ben’ny tanànan’i Toamasina sy ny lefiny ary ireo “gros bras” nirahan’izy ireo nahatonga 
raharaha izao. Nomarihan’ny Tonia mpampanoa lalàna tamin’izao fiantsoana mpanao gazety izao 
fa “mbola eny anivon’ny polisy manao ny fanadihadiana ny raharaha hatramin’izao”, koa ho hita 
ny ho tohiny. Ankilan’izay, dia efa tonga eto Toamasina ny ben’ny tanàna raha avy tany ivelany, 
anefa tsy fantatra ny fotoana hihainoana azy araka ity taratasy nataon’ny Tonia mpampanoa lalàna 
fanadihadiana sy mampisambotra azy ity. Ny an’ny lefitra voalohan’ny ben’ny tanàna sy ireo “gros 
sasany voalazan’ny fitoriana kosa, dia efa vita ny alahady tolakandro sy ny alatsinainy teo raha 
fanazavana “marim-pototra” nangonina. Ankoatra izay, dia fantatra ihany koa izao raha ny fanazavan’ny 
mpampanoa lalàna ihany, fa nametraka fitoriana noho ny tsy fanatontosan’ny voakasika tamin’ny 
fanajana ny lalàna manala azy amin’ny tranony koa ny ben’ny tanàna sy ny ekipany. Koa ho hita eo izany 
ho tohin’izao raharaha izao… 




















