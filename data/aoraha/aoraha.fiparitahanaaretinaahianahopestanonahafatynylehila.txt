FIPARITAHANA ARETINA :: AHIANA HO PESTA NO NAHAFATY NY LEHILAHY IRAY TANY MANANDRIANA • AORAHA

Lehilahy iray no ahiana ho matin’ny pesta aretin-tratra tany amin’ny kaominina Ambatomarina, 
Manandriana any amin’ny Faritra Amoron’i Mania, ny alarobia 3 oktobra lasa teo, tokony ho tamin’ny 
ora alina. Efa tao anatin’ny tsy fahasalamana ity lehilahy 57 taona ity no voalaza fa nitranga ny 


“Mbola vao miandry ny valin’ny fanadihadiana ataon’ny avy ao amin’ny “Institut Pasteur de Madagascar” 
tena pesta na tsia no nahafaty azy. Raha ny fanadihadiana tsotsotra natao teto an-toerana nefa 
hita fa pesta no aretina nahazo azy”, hoy Rasamimanana Alexandre, Ben’ny tanànan’Ambatomarina. 

Araka ny fanazavana hatrany, efa nandray fepetra ny tany an-toerana manoloana ity tranga ity. 
Tsy nalevina am-pasandrazana aloha ilay namoy ny ainy fa natao anirotra mandra-pahazo ny valim-panadihadiana 
avy any amin’ny Institut Pasteur”, hoy hatrany Rasamimanana Alexandre. 

Ankoatra ity lehilahy ity, tsy misy marary hafa ahiana any an-toerana hatramin’izao. Tsy maninona 
koa ireo olona manodidina azy. Efa nisy ny famendrahana fanafody tamin’ny toerana nisy ity olona 
ho matin’ny pesta ity. “Trangana pesta aretin-tratra voalohany hita tany an-toerana io niseho 
alarobia teo io”, araka ny fanazavana hatrany. Voalaza fa pesta atodin-tarimo no efa nisy tany 
fa voatsabo ara-potoana. Ny doro tanety sy ny famadihana no ahiana ho manaparitaka ny aretina pesta 
an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



