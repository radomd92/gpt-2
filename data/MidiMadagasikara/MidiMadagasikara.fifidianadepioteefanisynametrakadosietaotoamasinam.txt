FIFIDIANA DEPIOTE : EFA NISY NAMETRAKA DOSIE TAO TOAMASINA – MIDI MADAGASIKARA

Raha ny lalana mifehy ny filantsahan-kofidiana amin’ny fifidianana ho solombavambahoaka ny 
may ho avy izao, dia omaly talata 26 febroary no nisokatra ny fahafahan’ireo mametraka ny filantsahan-kofidiany 
anivon’ny sampan’ny CENI isaky ny distrika hirotsahan’izy ireo avy, izay tsy hifarana izany raha 
ny 12 marsa ho avy izao. Raha ny teto Toamasina dia voalohany nametraka ny filatsahan-kofidiany 
Atoa Mahavimbina Alain avy amin’ny fikambanana politika GAR na Gasikara Antsika Rehetra. « Ho 
andraikitra amin’ny tena maha-solombavambahoaka no antony filatsahan-kofidiako izao, satria 
ho voafitaka ny vahoaka teo aloha tamin’ny zava-nisy nanaratsy endrika ny solombavambahoaka 
hoy Atoa Mahavimbina Alain taorian’ny fametrahana ny firotsahany omaly maraina tamin’ny 11ora 
sasany teto Toamasina I. Atoa Mahavimbina Alain dia efa nikasa ny ho isan’ny kandida ho filoham-pirenena, 
nahintsan’ny fitsarana avo momba ny lalam-panorenana noho ny antony maro tamin’izany. Ankilan’izany 
efa maro ireo te-ho kandida solombavambahoaka eto Toamasina fa samy mbola mandinika sy miandry 
avokoa amin’ny firotsahany ofisialy, ka isan ‘izany Atoa Botozaza Pierrot izay hatolotry ny ZAMI 
Zanaka Ambanivolo Mivoatra, Me Tody Arnaud avy amin’ny fikambanana MIRAMA na MIaro ny RAriny sy 
MArina, Rtoa Ndahimananjara Johanita izay depiote teo aloha, ary Dr Benessy Harison Sébastien 
hatolotry ny fikambanana FIMAMI na FIkambanana MAlagasy MIvoatra; mbola samy miketrika mafy 
ho kandidany kosa ireo antoko matanjaka eto Toamasina ahitana ny TIM sy ny Mapar-Tgv amin’izay 
kandidany. Ankoatra izany nilaza ny teo anivon’ny vaomierana misahana ny fandraisana ny filantsahan-kofidiana 
OVEC, Toamasina, fa manomboka amin’ny 09ora hatramin’ny 05ora hariva isan’andro na ny faran’ny 
dia misokatra hatrany izy ireo araka ny voalazan’ny lalana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

