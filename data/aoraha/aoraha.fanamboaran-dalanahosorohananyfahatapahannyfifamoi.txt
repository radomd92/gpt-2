FANAMBOARAN-DALANA :: HOSOROHANA NY FAHATAPAHAN’NY FIFAMOIVOIZANA MANDRITRA NY ASA • AORAHA

Nanomboka tamin’ity herinandro ity indray ny five­renan’ny asa fanamboarana ny ampahan-dalana 
eny Ampasampito mihazo an’i Besarety, amin’iny lalam-pirenena faharoa iny. Hiezaka mba hisoroka 
fisian’ny fanapahana lalana ny orinasa misahana an’izany mandritra ny fanamboarana. Vahaolana 
ny fampifandimbiasana ny fifamezivezen’ireo fiara. 

“Any amin’ny 10 hatramin’ny 12 jolay no vinavinaina hisy fanapahan-dalana noho ny fanamboarana 
amin’ny fihaonan-dalana eo Ampasampito. Na izany aza, mbola hitadiavana hevitra ny tsy hahatongavana 
fanapahan-dalana tanteraka io”, hoy ny loharanom-baovao iray avy ao amin’ny Antokon-draharaha 
ny lalana eto Madagasikara na ny ARM. 

Tamin’ny alakamisy lasa teo no nanomboka ny asa raha tokony ho ny talata no nanaovana azy noho ny 
milina iray fampiasan’izy ireo. Tafiditra ao anatin’ny fanamboarana ny lalam-pirenena faharoa 
eny Soarano hatrany Mahazo ity ampahan-dalana ity . Tena fanamboarana tanteraka ny arabe no atao 
ny asa, izany hoe fandravana ny teo aloha ka hosoloina tara vaovao. 











Enregistrer mon nom, mon e-mail et mon site web dans le navigateur pour mon prochain commentaire. 



