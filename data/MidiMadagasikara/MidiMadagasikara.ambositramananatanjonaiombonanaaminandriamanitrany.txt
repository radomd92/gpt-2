AMBOSITRA : “MANANA TANJONA IOMBONANA AMIN’ ANDRIAMANITRA NY POLISIM-PIRENENA…” – MIDI MADAGASIKARA

Toy ny faritra rehetra eto amin’ny Nosy, dia tsy latsa-danja aminy fakalazana ny faha- 55 taonan’ 
polisim-pirenena ny eto Ambositra, renivohitrin’ny faritra Amoron’i Mania. 

“manana tanjona iombonana amin’ Andriamanitra ny polisim-pirenena, ho fitandroana mandrakariva 
fandriampahalemana.’” hoy ny mpitandrina FJKM nandritra ny fotoam-pivavahana iraisam-pinoana 
natao tao amin’ ny fiangonana FLM , andrefantsena-Ambositra, ny 30 septambra lasa teo. Fotoam-pivavahana 
fianakaviam-ben’ ny polisim-pirenena eto Ambositra notarihin’ny “commissaire divisionnaire” 
Joseph, “chef de la brigade regionale de la sécurité publique” sy Rtoa vadiny ho fangataham-pitahiana 
Andriamanitra amin’izao nahatrarana izao faha- 55 taona izao. 

Fitandroana ny fahandriampahalemana. Nohamafisin-dRrtoa Voahangindraibe Ravakiniaina Rasoanaivo 
d’Ambosita” fa tsy mikely soroka ny polisim-pirenena amin’ny fitandroana ny fahandriampahalemana, 
ireo trangan-javatra maro isan-karazany voizin’ ireo haino aman-jery, toy ny gazety, radio sy 
Nosoritan’ny lehiben’ny faritra Amoron’i Mania, Rakotomanankiafarana Joêl manokana ny eto 
distrikan’Ambositra sy ny manodidina : izay tsy dia nahitana trangan-javatra manahirana loatra 
ny tsy fahandriampahalemana vokatry ny fiaraha-miasan’ ny polisim-pirenena sy ireo zandary. 
izay lasa fialofan’ireo olona mitady vonjy avy any ambanivohitra ka ianjandian’ny tsy fahandriampahalemana. 

Modely. Izao fankalazana ny faha- 55 taonan’ny polisim-pirenena eto Ambositra izao, dia fotoana 
ihany koa, nentin’ny “commissaire divisionaire” Razafindravonona Joseph mivady nanamafy orina 
ny fifankatatiavana sy ny firaisankina ny fianakaviambe ny polisim-pirenena eto Ambositra, 
indrindra ny fifanajana ny vady aman-janaka izay loharano mankany amin’ny fampivoarana sy ny 
amin’ny fanatanterahana an-tsaka sy an-davany ny adidy rehetra eto amin’ny firenena, ka ho modely 
anivon’ny fiarahamonina. “Tsy mbola nahazo fanakianana amin’ireo lehibeko aho nandritran’izay 
taona niasako izao” hoy ihany ny “commissaire divisionaire” Razafindravonona Joseph. 

Ankoatra ny fotoam-pivavahana iraisam-pinoana, anisan’ny nanamarika izao fety izao ihany koa 
hetsika ara-panantanjahatena, fiaraha-misakafo, alim-pandihizana nokarakarain’ny fianakaviamben’ 
polisim-pirenena sy ireo mpiara- miombonantoka aminy. 




















