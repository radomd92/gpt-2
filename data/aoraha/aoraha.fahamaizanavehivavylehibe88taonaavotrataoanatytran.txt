FAHAMAIZANA :: VEHIVAVY LEHIBE 88 TAONA AVOTRA TAO ANATY TRANO NIREHITRA • AORAHA

Tafavoaka avy tao amina trano nirehitra teny Faravohitra, tamin’ny alin’ny alatsinainy lasa 
ny vehivavy lehibe iray, valo amby valopolo taona. Nieren-doza izy. Ireo mpamono afo avy amin’ny 
mpamonjy voina no nanavotra io zokiolona io. 

«Naheno izahay, vantany vao tonga teny an-toerana, fa misy olona tavela ao amin’ny rihana faharoa 
trano nirehitra. Ny fanavotana avy hatrany no natao voalohany. Hita tao ny vehivavy lehibe iray 
reraka sy nalemy nefa mbola mahatsiaro tena sy miaina. Avotra izy», hoy ny lietna Ralimbison Yves Helory, tompon’andraikitry ny serasera eo 
sampana mpamonjy voina. Nokarakaraina haingana ilay zokiolona. Tsy nisy atahorana ny ainy sy 
fahasalamany, taorian’izay. Tsy nisy ny olona naratra na namoy ny ainy. 

Trano lehibe iray misy rihana telo miaraka amina efitra maromaro no niharan’ ny fahamaizana teny 
Fifampikasohan’ny herinaratra no heverina voalohany ho antony nahatonga ny afo. Tamin’ny fito 
hariva teo ho eo no niandohan’ny firehetana. Dimy ambin’ny folo minitra tao­rian’izay, tonga 
an-toe­rana ny sampana mpamonjy voina. Efa niezaka namono ny afo, tetsy andaniny, ny fokonolona. 

Kamiao lehibe miisa enina famonoana afo avy eny Tsaralalàna sy Andravoahangy ary Anosivavaka 
nahetsika sy nalefa nankeny an-toerana niaraka tamin’ny vatan-dehilahy dimampolo isa avy amin’ny 
mpamonjy voina. 

Olana iray lehibe sy nampananosarotra ny famo­noana ny afo ny tsy fisian’ny rano teny an-toerana. 

Tamin’ny fotoana nisian’ny fahatapahan-drano no nitrangan’ny hain-trano. Voatery nidina teny 
sy tamina toerana hafa ny mpamono afo naka rano nanohizana ny famonjena. 

«Adiny roa teo vao voafehy ny firehetana. Tamin’ny folo ora sy sasany kosa vao maty tanteraka ny 
Karazan’entana sy fanaka, toy ny latabatra, vata fahitalavitra, kojakojan-dakozia no may tao 
trano lehibe io », araka ny tatitra avy amin’ny sampana mponjy voina hatrany. 











Enregistrer mon nom, mon e-mail et mon site web dans le navigateur pour mon prochain commentaire. 



