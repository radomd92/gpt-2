ODIAN-TSY HITA TOA KOLIKOLY • AORAHA

Hanamarika izao fiandohan’ny fitondran’ny Filoha Andry Rajoelina ny fanoloran’ny Bianco ireo 
kolikoly goavana eny amin’ny Fitsarana misahana izany. Na mety ho fifanandrifian-javatra ihany 
izao dia tokony efa hafatra mipaka any an-tsain’ireo tia kely sy fanetriben’ny firenena, fa tokony 
tapitra amin’izay ny gaboraraka na amin’ny sehatra inona na inona. Ny tsy fahavitrihan’ny mpitoroka 
mety mahatonga ireo karazana kolikoly tsy hiseho masoandro. Re sy mandeha siosio hatrany ny kenonkenona 
momba azy ireny saingy “odian-tsy hita toa kolikoly”. Misy hatrany bitsibitsiky ny lavanify eny 
eny momba ny sora-bola hampidirana ho mpiasam-panjakana ohatra, na amin’ny fanadinam-panjakana 
amina raharaha hafa… Saingy izy mianadahy mpanefoefo ireto aloha izao no malaza sy nisy nitoroka 
ireo aloha no mangana fa raha tsinkafonina isaky ny sehatr’asa na minisitera isan-tokony… dia 
lehibe vaovao vao ho antonona ireo fanetriben’ny firenena. Amin’izao fikasana hitondra fanovana 
an’ny fitondrana vaovao izao dia tsy tokony hisy fanavahana intsony fa “…rehefa vandana dia kary”. 
tsy tokony hisy ho afa-bela, araka izany, ireo nahavita kolikoly na vao hanao kolikoly rehefa misy 
na fantatra sy re ho azy tsy misy mpitati-bolana. 









Enregistrer mon nom, mon e-mail et mon site web dans le navigateur pour mon prochain commentaire. 



