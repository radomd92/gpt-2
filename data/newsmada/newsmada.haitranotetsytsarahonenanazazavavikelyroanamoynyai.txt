HAITRANO TETSY TSARAHONENANA  : ZAZAVAVIKELY ROA NAMOY NY AINY | NEWSMADA

Par Taratra sur 16/03/2018 

Ny olon-dehibe tafavoaka, fa izy roavavikely (Ravaka, 11 taona, sy Sarah Valérie, 4 taona) kosa 
ka namoy ny ainy, vokatry ny haintrano tao amin’ny fonenany, tetsy Tsarahonenana, omaly alina. 

Trano lehibe iray misy rihana sy valin-drihana akaikin’ny toerana filalaovam-baolina eny Tsarahonenana 
nirehitra ity. Samy nanana ny filazany ireo olona nahita ny fitrangan’ny firehetan’ny afo. Teo 
nilaza fa niainga avy amin’ny saribao tamin’ny fatapera ny firehetana ka vain’afo nilatsaka tao 
taimbakona no nitarika ny firehetan’ny trano iray manontolo. Nisy kosa ireo nilaza fa ankasomparana 
avy any ivelany no nampirehitra ny trano. Mikirakira momba ny fandraharahana akoho fakana nofo 
fianakaviana mipetraka ao amin’ity trano nirehitra ity. Ny tao amin’ny valin-drihana no tena 
fahamaizana. 

Raikitra ny fifanjevoana teo amin’ireo niharam-boina raha vantany vao nirehitra ny trano. Nivoaka 
trano niantso vonjy tamin’ireo mpifanolo-bodirindrina aminy ny ray aman-dreninn’ireto ankizikely 
ny ainy ireto, saingy ny fatin-janany sisa no novantanin’izy ireo tao an-trano raha iny niverina 
niantso vonjy iny. Samy nanao izay ho afany tamin’ny famoahana ny entana sy famonoana ny afo ny mponina 
an-tanàna kanefa niitatra hatrany ny afo. Vokany, maty tsy tra-drano ireto roa vavikely (Rakotoarijaona 
sy Rakotoarijaona Dimbiniaina Sarah Valerie) mpiray tampo izay niharam-boina ireto. 

Fotoana fohy taorian’izay, tonga namono ny afo teny an-toerana ny avy ao amin’ny sampana mpamonjy 
ka voafehy ihany ny afo tokony ho tamin’ny 10 ora alina. Soa ihany fa nalaky voafehy ny afo ka tsy niitatra 
trano teo amin’ny manodidina. May kilan’ny afo avokoa ny ankamaroan’ny entana tao an-trano, ankoatra 
tafavoaka ny trano. 

Misaona ny sekoly ianaran’izy roa vavy… 

Mianatra ao amin’ny sekoly tsy miankina iray eny an-toerana ihany ireto roa vavikely niharam-boina 
Nanapa-kevitra avy hatrany ny talen’ny sekoly ianaran’izy ireo fa hampiato ny fampianarana ho 
alahelo amin’ny fianakaviana sy mariky ny fisaonana atao amin’izy roa vavy ireo. Haterina any 
fasan-drazany any Ankadiefajoro Carion, distrikan’i Manjakandriana kosa ny fatin’izy roa vavikely 


Tsy misy afa-tsy ny fitandremana ihany no azo atao mba hialana amin’ny loza tahaka izao indrindra 
an’ireo trano misy zazakely sy ankizikely. Matetika tandrevaka kely eo amin’ilay tokantrano 
pitik’afo kely ny mitarika ny loza ka miafara amin’ny famoizana ain’olona. 

Tokony ho mailo hatrany koa ireo mipetraka amin’ny trano hazo satria fahavalon’ny afo koa ireny 
ireny. Fotoan’ny delestazy koa izao, maro ireo tokantrano mampiasa labozia, saingy mila fitandremana 
izany satria tampoka ny fiavian’ny loza ary ny patsa iray tokoa tsy omby vava rehefa ho avy ny loza. 



Les commentaires sont fermées. 

