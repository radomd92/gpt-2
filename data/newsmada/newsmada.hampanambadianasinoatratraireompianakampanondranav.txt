HAMPANAMBADIANA SINOA: TRATRA IREO MPIANAKA MPANONDRANA VEHIVAVY MANKANY CHINE | NEWSMADA

Par Taratra sur 17/06/2019 

Natolotra ny fampanoavana, ny asabotsy teo ireo mpianaka (52 sy 34 taona) voarohirohy tamina raharaha 
olona mankany Sina. Hitaiza zaza ny asa nifanarahana miala eto Madagasikara, hay hampanambadiana 
rehefa tonga any an-toerana… 

Voasambotry ny polisy miasa ao amin’ny Service central des enquêtes spécialisées et de la lutte 
les frauds documentaires (SCESLFD) Anosy, ny 14 jona 2019 teo teny Sabotsy Namehana ireto mpianaka 
noho ny fanondranana vehivavy mankany Chine. Araka ny fanazavan’ny polisy, nisy ray aman-drenina 
nametraka fitoriana tao amin’ny SCESLFD Anosy, momba ny zanany vavy nalefa hiasa any Chine, ny 
2017. Tamin’ity taona 2019 ity, nifandray tamin’ny telefaonina niresaka tamin’ireo ray aman-dreniny 
zanany vavy io ary nitaraina fa mijaly tanteraka izy. Ny antony mampijaly azy dia tsy araka ny resaka 
ny nialany teto Madagasikara, ny taona 2017, ny asa ataony any an-toerana. Voalaza fa hoe hitaiza 
no nifanarahan’izy ireo talohan’ny niaingana ary mikarama 1 200 000 Ar isam-bolana, kanjo nony 
tany an-toerana dia nogiazan’ireo Malagasy mpiray tsikombakomba amin’izy mianaka sy teratany 
mipetraka ao Chine ary nalainy avy hatrany ny pasipaoro sy ny kara-panondrony. Nampanambadiana 
sinoa avy hatrany izy rehefa tonga tany Chine. 

Efa nahazoana 2 tapitrisa Ar… 

Fantatra nandritra ny fanadihadian’ny polisy hatrany fa misy vehivavy malagasy mipetraka any 
ka izy no mampitady tovovavy ny reniny sy ny rahavaviny mipetraka eto Madagasikara. Ireto olona 
indray avy eo no nahitana ilay vehivavy nalefa izay nolazaina fa hitaiza zaza, ny taona 2017 teo, 
tsy mbola tafaverina hatramin’izao. taorian’ny fandraisana andraikitra nataon’ny polisy miasa 
amin’ny SCESLFD Anosy dia voasambotra teny Sabotsy Namehana, ny zoma maraina teo, izy mianaka 
tamin’ny fandefasana ilay vehivavy. Nambaran’ny polisy hatrany fa ny volana mey lasa teo dia efa 
nandefa tovovavy iray hafa indray izy mianaka ireto izay nahazoan’izy ireo vola 2 tapitrisa Ar 
ny antontan-taratasy. Efa noraran’ny fanjakana ity resaka fandefasana olona mankany ivelany 
Misy ihany anefa ireo mahita hirika sy/na lalana ambanin’ny tany na ireo mpanondrana na ireo olona 
Vao haingana ny filoha Rajoelina no nampody ireo vehivavy niharan’ny herisetra niasa tany amin’ny 
Arabo. Izao anefa, efa iharan’ny herisetra any amin’ny tany hiasany any ivelany ireo tovovavy 
vao fantatra hoe hay ve ka mbola mitohy ihany ity raharaha fanondranana tovovavy hiasa any ivelany 
e! Manjaka ny kolikoly sy ny gaboraraka? Efa fantatra izany izao fa misy tambajotra goavana amin’ity 
ity ao Chine. Aiza ny tompon’andraikitra amin’izany? 



Les commentaires sont fermées. 

