TSARATANÀNA : MANDRAVARAVA IREO DAHALO MITAM-BASY, OMBY AN-JATONY VOAROBA TAO AMBORIHAZO – MIDI MADAGASIKARA

Nitrangana fanafihan-dahalo mahery vaika indray, tany amin’ny Kaominina ambanivohitr’ Andriamena, 
i Tsaratanàna, Faritra Betsiboka, afak’omaly naraina, ka malaso 12 lahy nitam-piadiana no nanafika 
an-tanànan’ Ambatomitsangana sy tao Amborihazo ao anatin’ny Fokontany Ambohibary, omby an-jatony 
norobain’ireo mpanani-bohitra. Araka ny tati-baovao voaray, nandefa fampilazana mialoha ireo 
fa hanafika. Noho ny tahotra, nitsoaka niala ny tanàna nialoha ny ankamaroan’ny mponina, ka niliba 
fakana ireo omby niampy entana sarobidy zakany ireo tsy mataho-tody, ary nandoro trano maromaro 
ny nialan’izy ireo ny tanàna. Tsy nionona tamin’izay ireo dahalo, fa rehefa niala tao Ambatomitsangana 
ireo, dia nanafika tao Ambonidobo, izay tanàna kely tsy dia lavitra eo. Ary avy eo nandroba andiana 
volamena, vao nanohy ny diany nianatsimo ireo malaso niaraka tamin’ireo remby azony. Nantsoina 
mpitandro filaminana ka raikitra ny fanarahan-dia. 



Maninona moa no tsy mba alefan’ny fitondrana amin’ny toerana toy itony ireo miaramila be dia be 
mpitandro filaminana? Omby an-jatony ve dia azon’ny dahalo entina mandositra fotsiny toy izao? 















Ce site utilise Akismet pour réduire les indésirables. En savoir plus sur comment les données de 


