RAHARAHA FAKANA AN-KERINY AN’I ARMAN KAMIS : NIVOAKA TAMIN’NY FAHANGINANY NY EMMO-REG ATSINANANA – MIDI MADAGASIKARA

Ny alakamisy 29 novambra no niantso mpanao gazety nanazavan’izy ireo mikasika ilay fanafahana 
Arman Kamis ny alatsinainy tolakandro teo ny teo anivon’ny Emmo-Reg atsinanana, tarihan’ny Lt-Kly 
Théodule, komandin’ny vondrompielovan’ny zandary atsinanana; izay notrononin’ny Kly Randriamifidy 
Patrick avy amin’ny tafika sy ny kaomisera Razafindahy Manitra ary ny komandan’ny Fip Rafaliarivo 


Nandritra ny fanazavan’izy ireo no nilazana fa raha natao ny fisamborana ireo polisy sy miaramila 
ity raharaha fakana an-keriny an’i Arman Kamis ity dia tsy misy ifandraisany amin’iny raharaha 
ireto polisy sy miaramila ireto taorian’ny fakana am-bavany azy ireo teo anivon’ny sampan’ny 
misahana ny heloka be vava misahana ny fanadiadiana ny raharaha. Nolazain’izy ireo ihany koa anefa 
raha misy mpitandro ny filaminana na iza io na iza ka mifaningotra na akaiky na lavitra tamin’ny 
fakana an-keriny farany teo iny, dia tsy maintsy ampiharina aminy ny lalana, satria toetra manalabaraka 
mpitandro ny filaminana miaro ny vahoaka sy ny fananany no vitany amin’izay. 

Nomarihan’ny Lt-Kly Ranaivoarison Théodule mitarika ny Emmo-Reg Atsinanana fa hatreto izany 
olona roa no tena nohazonina fa hita ny maha-mifaningotra azy ireo tamin’iny fakana an-keriny 
Ny iray voasambotra tao amin’ilay trano nandritra ny hetsika nataon’ny zandary, ny faharoa kosa 
tsy lavitra ity trano nisy ny hetsika ihany koa. Ny fanazavana hatrany no nahalalana fa mitatra 
ny nosy ny fanadihadiana ny raharaha izao. Ny antony, araka ny angom-baovao hafa natao, dia nisy 
bala 120 hita tao anatin’ireo tranom-bala 04 tratra no bala avy any Ambositra, araka io angom-baovao 
io. 

Ankoatra izay dia nanazava ilay laharana finday hita nisoratra teo amin’ny rindrina tao amin’ilay 
nanafenana an’i Arman Kamis, fa tsy misy ifandraisany amin’ity raharaha fakana an-keriny ity 
laharana finday izany, satria tsy laharana finday fampiasan’ny olona amin’ny fiantsoana mpitandro 
filaminana ihany no hita teo, fa teo koa ny laharana finday sy fifandraisan-davitra hahazoana 
mpamonjy voina sy mpitatitra marary ary ny Jirama ihany koa tao amin’ity trano tao Mangarano II 
“Carreau n°07” ity. 




















