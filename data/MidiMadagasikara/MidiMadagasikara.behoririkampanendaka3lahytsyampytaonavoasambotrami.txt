BEHORIRIKA : MPANENDAKA 3 LAHY TSY AMPY TAONA VOASAMBOTRA – MIDI MADAGASIKARA

Mpanendaka 3 lahy, izay vao 16 ny iray ary 17 taona ny roa, no voasambotry ny Polisy avy ao amin’ny 
boriborintany fahatelo etsy Antaninandro, teo am-panaovana ny asa ratsiny teny Behoririka, 
zoma, 13 septambra 2019 lasa teo. Polisy nanao fanamiana sivily ; izay nanao fisafoana tamin’iny 
iny no nahatsikaritra azy telo lahy. Ny iray eo aloha nibahana ilay olona hoveleziny. Ny roa kosa 
ilay sakaosy sy maka izay zavatra misy ao. Teo am-panaovana ny asa ratsiny mihitsy ry zalahy no tra-tehaka 
noraisim-potsiny. Nentina avy hatrany teny amin’ny kaomisaria ireto jiolahy ireto nohadihadiana 
Nandritra izany no nahafantarana, fa tsy vao izao izy ireto no manao izao asa ratsy izao, ary amin’ilay 
maha be olona iny mihitsy no fanaovany ny asa ratsiny. Miaraka foana izy telo lahy ireto. Fantatra 
koa, fa eny amin’iny tsena akaikin’ny Building RAMARSON iny no tena toerana fiasan’izy ireo. Efa 
ny fampanoavana ny sabotsy teo ihany izy ireo ary nampidirina am-ponja vonjimaika. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

