AMBATONDRAZAKA : ZAZAVAVIKELY TRATRAN’NY HERISETRA, HANDEHA AN-TONGOTRA HO ATY ANTANANARIVO – MIDI MADAGASIKARA

Tranga mahavariana no nahazo ireo zazavavikely vao 10 taona sy 9 taona; izay tratran’ny herisetra 
anivon’ny mpiraitampo aminy, satria navesatra tamin’izy ireo ny nahazo azy, ka niainga ireto 
hilefa any Antananarivo handeha an-tongotra. Vola 10 000 Ar no tany amin’izy roavavy miampy fanala 
ary kitapo misy ny entankely handeha hilefa hamonjy andreniny any Antananarivo . Anisan’ny voailikilika 
izy mirahavavy ireto tao anatin’ny fianakaviana, satria efa nisaraka ny ray amandreniny. Ny renibeny 
mitaiza azy fa ny reniny mipetraka any andrenivohitra. Isaky ny misakafo ao an-tokatrano dia tratran’ny 
ratsy eo amin’ireo zaza samy taizan-drenibe ao an-trano, ka nanomboka tsy nahazaka sy tsy nahatanty 
roavavy kely ka raikitra ny dia an-tongotra niala an’Ambatosoratra ny Alatsinainy tamin’ny 1ora 
hihazo an’Antananarivo.Reraka izy ireo ka voatery nandeha taxi-bisikileta ka tonga teto Ambatondrazaka, 
an-tongotra indray izy ireo ka tratra hariva tao Ambalabako ka nisy nahita , io no nampandre ny zandary 
itsy farany no nandray andraikitra, niaraka tamin’ny tomponandraikitra eo an-tanàna. Reraka 
zaza ireto ka tsy maintsy nampiantranoan’ny teo an-tanana nandray azy. Nampanantsoina ny renibeny 
tonga itsy farany vao fantatra fa nandositra ssatria tratran’ny herisetra izy ireo. Tao Ambatosoratra 
no nitrangan’ity tantara mampalahelo ity; izay nanambaran’ny tompon’andraikitry ny mponina 
Ramerijaonina Parfait fa ezaka goavana no efa atao ,anefa mbola misy ireo olona manaonao foana 
fanariana sy ny tsy firaharahana ny zanaka nateraka, ka tokony hisy ny fepetra goavana raisina. 
fa any Ankadimbahoaka Antananarivo no misy ny ray amandrenin’ireto zaza ireto; izay tsy mahalala 
izao tranga izao. 



