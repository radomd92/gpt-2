FANARAHANA CAN : MIHANTSY VAHOAKA INDRAY NY JIRAMA

Nirehareha aoka izany ny tompon’andraikitra ny Jirama tamin’iny herinandro lasa iny raha nametraka 
kojakoja sy fitaovana enti-mampitombo sy manatsara ny tontolom-pamatsiana herin’aratra ny 
maro ero andrenivohitr’Antananarivo sy ny manodidina. Isan’ny notsindrian’ny Jirama tamin’izany 
hoe “mba hisorohana ny fahatapatapahan’ny herin’aratra (delestazy), indrindra amin’izao fotoana 
maro ny lalao baolina kitra “CAN 2019” atao ny Ejipta izao”. 

Mampalahelo anefa fa mbola mitohy sy manadala ary mampijaly ny faritra maro hatrany io “delestazy” 
hatramin’izao. 

Raha ny rariny sy ny hitsiny, raha tena manaja ny fitsipika araka ny feon’ny fieritreretany ny tompon’andraikitra, 
ny eo anivon’ny Jirama na ny minisitra ny Angovo, dia ny fametraham-pialana no mifanandrify amin’ny 


Satria moa eto amintsika, na sorohina amin’ny “lapela” sy “trongisina amin’ny bulldozer” aza 
mpitondra noho ny tsy fahombiazany, na noho ny fahotana mahafaty vitany teo ampanatanterahana 
asany, na noho ny fanamparam-pahefana sy fandikan-dalàna nataony , sy ny sisa tsy ho voatanisa, 
fady ho an’ny tompon’andraikitra ny mitsara tena ka miala. 

Noho izany, tohizo ihany ny fanakendana ny vahoaka amin’ny fanapatapahana ny herin’aratry ny 
ry tompon’andraikitra isany, ary amafiso koa ny endri-mpampahoriana ny vahoaka fa hifanena amin’ny 
kitay ianao atsy ho atsy. Soa fa mbola revo any amin’ny ady baolina kitra “CAN 2019” ny maro, mba tsy 
hoe ny “rehetra” ka araraoty ny mihomehy alina toy ny banga. 

Mba mahagaga ihany mantsy, ohatra, ny fahasahian’ny talen’ny fifandraisana eo anivon’ny Jirama 
alarobia, izay nilazany hoe “ahenao ny fampiasana herin’aratra”. 

Rehefa tsy afaka manome fahafaham-po ny vahoaka re, dia mahatsiarova tena e! Ny mpanjifa no mandoa 
laniny na ariary na iray tapitrisa fa tsy ianareo talen’ny Jirama ka nahoana no asainareo manefa 
fampiasany herin’aratra ny vahoaka ? 

Aiza koa àry izao ny vokatry ny filazan’ny mpitondra fanjakana momba ny fampidinana ny sandan’ny 
Jirama satria efa nihena ny vidin’ny solika? Aiza ny akon’ny fepetra nambara fa horaisina ho fanatsarana 
fiantohan’ny Jirama ny famatsiana herin’aratra ho an’ny mpanjifa fa toa vao mainka mampikaikaika 
mampijaly izy ity. 

Fiovana ve no atao sa fanohizana ny ratsy vitan’ny teo aloha e? Sao fiovana mankany amin’ny “ratsiratsy 
aza? 



