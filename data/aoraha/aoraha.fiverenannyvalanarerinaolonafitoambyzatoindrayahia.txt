FIVERENAN'NY VALANARERINA :: OLONA FITO AMBY ZATO INDRAY AHIANA HO VOAN’NY PESTA • AORAHA

Mbola ao anatin’ ny vanim-potoanan’ny pesta hatrany isika amin’izao fotoana izao. Tato anatin’ny 
volana,dia olona mihoatra ny zato no voamarina fa nahitana tranga tamin’ity aretina ity, araka 
tatitra voaray avy amin’ny minisiteran’ny Fahasalamam- bahoaka. Nisy ireo tranga nitarika hatrany 
fahafatesana. 

Ny pesta atodin-tarimo no fantatra fa tena nahavoa olona maro satria sivifolo mahery ireo tratran’izany. 
ny roapolo kosa no efa fantatra fa maty noho ny pesta atodin-tarimo. Efatra amby fitopolo no sitrana 
fitsaboana. Miisa efatra ambin’ny folo ny trangana pesta aretin-tratra hita nandritra io vanim-potoana 
Namoy ny ainy ny roa ambin’ny folo tamin’ izany. Sitrana soa aman-tsara ny roa hafa. 



Ny distrikan’i Manandriana sy Tsiroanomandidy no nahitana marary betsaka indrindra hoy ity tatitra 
ary misy koa ny distrika hafa. Na izany aza nanamafy ny tompon’andraikitra iray ao anivon’ny minisitera 
tsy tokony hampatahotra ny fisian’ny valanaretina amin’ireo faritra ireo na dia mbola ao anatin’ny 
fiparitahan’ny valanaretina hatrany aza isika hatramin’ny volana avrily. 

“Tsy voatery ho any amin’ireo faritra ireo no tena ahitana ny aretina be indrindra na hoe any no tena 
aretina (…) Na mihamaro aza ireo tranga dia efa manakaiky ny tsy misy ireo olona maty. Ny ankamaroan’ 
maty rahateo dia tsy tany amin’ny tobim-pahasalamana fa saika tany amin’ny toerana nisy azy ireo 
hoy ny fanazavan’ity tompon’ andraikitra ity. Voalaza ihany koa fa nanampy betsaka ireo nahita 
ny fanatonana tobim-pahasalamana ara-potoana. 

Mbola manamafy kosa ny avy ao anivon’ny minisitera ny tokony hanatonana tobim-pahasalamana raha 
tranga mampiahiahy. Marihina fa ankoatra ireo toerana roa voalaza ireo dia fantatra fa nahitana 
tranga na aretina pesta ihany koa ny distrikan’ Ambositra, Midongy Atsimo, Ambalavao, Befotaka, 
Miarinarivo, Anjozorobe, Faratsiho, Manjakandriana, Moramanga, Ankazobe, Arivonimamo, Betafo 
Mandoto. 











Enregistrer mon nom, mon e-mail et mon site web dans le navigateur pour mon prochain commentaire. 



