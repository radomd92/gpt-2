BAOLINA KITRA – FRANTSA :: HIFINDRA HILALAO ANY ETAZONIA I ROMAIN MÉTANIRE • AORAHA

Hiova klioba. Manomana ny fifindrany any amin’ny kaontinanta Amerikanina i Romain Métanire, 
havanan’ny ekipam-pirenena malagasy na ny Barean’i Madagasikara. Ny klioban’ ny Minesota United 
Etazonia no hilalaovany indray manomboka izao, taorian’ny nilalaovany tao amin’ny Stade de Reims. 
ny faha-28 taonany ity mpilalao renioney mizaka ny zom-pirenena malagasy ity, ankehitriny.Tao 
klioban’ ny Metz no nanombohany nilalao tamin’ny maha matihanina azy, tamin’ny taona 2010, izay 
teo amin’ny fifaninanam-pirenena frantsay diviziona CFA. Nifindra tany Belzika ny lehilahy, 
ka ny klioba KV Courtrait no namitany ny taom-pilalaovana 2016/ 2017. Niverina tao Frantsa indray 
Romain Métanire tamin’ny taona 2017, ka isan’ ireo mpilalao nitondra ny anjara birikiny nampiakarana 
Reims ho eo amin’ny divi­ziona voalohany na ny “Ligue 1”. 

Ny fifaninanana any amin’ny Conférence Ouest amin’ny Major League Soccer (fifaninanam-pirenena 
diviziona voalohany) indray manomboka izao no hatrehan’ity mpilalao iraisam-pirenena malagasy 
Mandritra ny roa taona, hatramin’ny 2021, no hilalaovany any, araka ny fifanaraham-piaraha-miasa 
aminy sy ny klioban’ny Minesota United. 









Enregistrer mon nom, mon e-mail et mon site web dans le navigateur pour mon prochain commentaire. 



