BEMAHATAZANA  : MATY IREO OLONA 3 NATAON’NY DAHALO TAKALON’AINA | NEWSMADA

Par Taratra sur 12/10/2016 

Tsy mitsitsy ireo dahalo. Olona telo nataon’ireo takalon’aina maty novonoiny tamin’ny fomba 
habibiana. 

Novonoina tamin’ny fomba feno habibiana ny olona telo nalain’ny dahalo nataony takalon’aina 
Bemahatazana, faritra Bongolova ny faran’ny herinandro teo. Ny sasany nodorana ny lohany, ny 
notifirina avy hatrany, ary narian’ireo dahalo teny an-dalana ny razana. Nambaran’ny mponina 
novonoina tamin’ny fomba feno habibiana ireo olona ireo. Talohan’izao nitrangana fanafihan-dahalo 
amin’ny fokontany Tsinjomay Bemahatazana. Nentin’ireo olon-dratsy nanaraka azy ireo telo mianaka, 
izao novonoin’izy ireo izao. Nahita ny razana ny fokonolona nanao ny fanarahan-dia. ary nitondra 
niverina tao an-tanàna. Nandray an-draikitra mihitsy ny ben’ny Tanàna sy ny zandary nanao ny fanarahan-dia, 
tsy tratra ireo dahalo. 

Milaza ny fokonolona any an-toerana fa nirongatra ny asan-dahalo hatramin’izay tsy nahateo ny 
iray antsoina hoe Désiré. “Anisan’ny natahoran’ny dahalo io miaramila io ka tsy sahy nanafika 
ireo. Tena nanao asa tsara taty aminay izy io. Rehefa nafindra toerana izy, nirongatra ny fanafihana”, 
ny mponina. Mangataka ny hamerenana io miaramila io any an-toerana ny fokonolona hanampy azy ireo 
ady amin’ny dahalo. 



Les commentaires sont fermées. 

