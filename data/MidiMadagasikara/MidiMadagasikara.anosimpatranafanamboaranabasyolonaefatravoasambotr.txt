ANOSIMPATRANA : FANAMBOARANA BASY, OLONA EFATRA VOASAMBOTRY NY PÔLISY – MIDI MADAGASIKARA

Orinasa kely iray fanamboarana basy mihitsy ity ravan’ny mpitandro filaminana ity, ny 11 Aogositra 
teo. Vokany noraisim-potsiny tamin’izany ny lehilahy atidoha nikotrika ity fanamboarana basy 
ihany koa mpamatsy ireo jiolahy rain-dahiny, niaraka tamin’ny vadiny sy ny mpanampy azy anankiroa. 
ny fanazavana azo, nandritra ny tafatafa tamin’ny mpanao gazety natao tetsy Tsaralalàna, dia 
avy tamin’ny fahazoana olona roa, saika hivarotra basy ity raharaha ity. Tamin’ny fanadihadiana 
azy ireo no nanondroany ny tena atidoha tao ambadik’ity fanamboarana basy ity, ka nahatrarana 
Sely. Tratra niaraka tamin’izany ihany koa ny mpanampiny iray ary ireo fitaovana fanamboarana 
Raha atotaly dia basy poleta efatra vita gasy no sarona tao amin’ity orinasa ity, niaraka tamin’ny 
lava iray Mas 36, azon’izy ireo tamin’ireny korontana tamin’ny 2009 ireny. Tamin’io fotoana io 
koa no mbola nahatrarana bala an-jatony . Marihina fa vita gasy avokoa ireto fitaovam-piadiana 
ankoatr’ilay basy lava. Nilaza ity rangahy mpanamboatra basy ity, fa amidiny eo amin’ny dimy hetsy 
ka hatramin’ny iray tapitrisa ariary ireo basy poleta vitany ireo. Ary olona avy amin’ny faritra 
an’Antananarivo no tena mpanjifany. Mitovy tsy misy valaka amin’ny basy tena izy mihitsy ireto 
vita gasy ireto. Ireto efatra tratra ireto kosa anefa, raha ny fanazavan’ireo mpitandro filaminana 
dia mbola tsy fantatra na tena mipoaka sy mahafaty na tsia. Ny sabotsy teo izy ireo no nentina nohenoina 
anivon’ny Fampanoavana, ary nampidirina am-ponja vonjimaika. 




















