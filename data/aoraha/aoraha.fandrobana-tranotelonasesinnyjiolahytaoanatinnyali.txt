FANDROBANA - TRANO TELO NASESIN'NY JIOLAHY TAO ANATIN'NY ALINA IRAY • AORAHA

Tao anatin’ny fotoana mitovy no samy nanatanteraka fanafihana ny andian-jiolahy tany Andramasina, 
alin’ny zoma lasa teo, tokony tamin’ny misasak’alina. Tranombarotra enta-madinika miisa roa 
lasibatra tao Madiorano. Tokantrano iray kosa no lasibatra tany Beravina-Andohariana. Naratra 
iray tamin’ny tompon’ireo tranombarotra. 

Ankoatra izay, nahazo efatra tapitrisa ariary mahery ireo olon-dratsy tamin’ireo fandrobàna 
ireo. “Jiolahy miisa dimy nitondra basy lava iray sy basy poleta iray no nanafika ireo tranombarotra 
. Nopoirin’izy ireo ny varavaran’ny trano. Naratra ny lehilahy iray tompon’ny tranombarotra. Vola 3 600 000 ariary, 
mamaky “dvd” entin-tanana iray, finday iray, sigara maro no ampahany tamin’ireo zavatra very, 
ireo firavaka volamena vitsivitsy”, araka ny tatitra voaray avy amin’ny mpitandro ny filaminana. 

Lelavola 450 000 ariary, solosaina fitondra mandeha iray, vata fahitalavitra iray, bisikileta 
ary vilany iray kosa no voalaza fa noraofin’ny jiolahy manodidina ny folo izay nanafika ny tokantrano 
tany Beravina-Andohariana. 









Enregistrer mon nom, mon e-mail et mon site web dans le navigateur pour mon prochain commentaire. 



