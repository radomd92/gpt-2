FONJA AMBALATAVOAHANGY: HAFINDRA ANY TSIAFAHY IREO GADRA FITO LAHY NIKOMY | NEWSMADA

Par Taratra sur 23/07/2019 

Nambaran’ny Praiminisitra lehiben’ny governemanta, i Ntsay Christian, fa hafindra eny amin’ny 
Tsiafahy ireo gadra fito lahy nanao fiokoana tamin’ny fakana an-keriny mpiandry fonja iray ao 
fonjaben’Ambalatavoahangy, ny asabotsy teo. 

Efa milamina amin’ny ankapobeny ny toe-draharaha ao amin’ny fonjan’Ambalatavoahangy taorian’ity 
nataona gadra fito lahy tao am-ponja ity ka namparatra ny mpiandry fonja iray. Tsikaritra ihany 
anefa fa tsy mifanaraka ny samy lehibena sampandraharaham-panjakana ao Toamasina na koa efa tsy 
ny solontenam-panjakana ao an-toerana ireo talem-paritra sy iraisam-paritra ka mahatonga ny 
Toamasina ho voadingana amin’ny loharanom-baovao. Notsikerain’ny rehetra tao amin’ny fivoriana 
tsy fandraisana andraikitra nataon’ny prefet-n’i Toamasina tamin’ny fikomiana nataon’ireo 
tao Ambalatavoahangy. “Efa teo Beforona aho no nahazo antso fa misy korontana ao amin’ny fonja, 
amin’ny maha lehiben’ny administrasiona ny prefet, niantso azy aho mba handraisany ny andraikiny 
ao Toamasina. Tsy natao anefa izany ka mazava ho azy raha tsy hanam-baovao momba iny raharaha iny 
hoy ny talem-paritry ny fandraharahana ny fonjan’Ambalatavoahangy. Manoloana izay tsy fandriampahalemana 
hatrany, nametrahan’ny mpanao gazety fanontaniana ny praiminisitra momba ny firongatry ny fanafihana 
indrindra ny fanafihan-jiolahy niseho tao amina tranona minisitra teo aloha ny asabotsy lasa 
“Efa nampahafantarina ireo mpitandro filaminana ny andraikiny ary samy handray ny andraikiny 
amin’izany ny tsirairay fa izay tsy mahomby kosa dia ho hita eo ny tohiny”, hoy izy. 



Les commentaires sont fermées. 

