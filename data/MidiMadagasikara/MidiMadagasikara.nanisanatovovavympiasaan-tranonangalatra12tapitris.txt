NANISANA : TOVOVAVY MPIASA AN-TRANO NANGALATRA  12 TAPITRISA ARIARY – MIDI MADAGASIKARA

Tsy misy tandroka tokoa ny ratsy ratsy. Tovovavy iray 20 taona, mpiasa an-tranon’olona etsy Nanisana, 
natokisana nentina toy ny zanaka an-trano, nangalatra volabe 12 tapitrisa ariary ny alarobia 
Gaga ny tompon-trano rehefa nody tao an-trano avy niasa ny hariva tsy nahita an’ity mpanampy, nefa 
mpianatra notsenainy tao an-trano. Vao mainka ankona izy mivady nahita ny “armoire” kely fitoeram-bola 
an-doham-pandriana nipitsoka ny varavarany. Nosavaina ny tao, nanjavona ny volabe saika hividianana 
Raikitra ny fikarohana an’ilay tovovavy. 

Noho ny fanomezam-baovao marim-pototra avy tamin’olon-tsotra tsara sitrapo, dia voasambotra 
naraimbe niafina teny amin’ny havany tetsy Tanjombato izy, izay mbola dizin’ny toaka niara-natory 
sipany. Nilaza ho voafitaka kosa ireto fianakaviany nandray azy, satria tsy nahalala hoe vola 
no nirevena sy nanaovana fiainana. Rehefa nosavaina ny vola tany amin’ity tovovavy ity, izay natao 
anaty “sac à dos HP” dia banga 3 tapitrisa ariary be izao. Rehefa nofotorana izy dia nilaza fa nividianany 
lafo vidy, finday avolenta, sy haingo ho azy sy ny sipany, ireo vola. Raha ny vaovao voaray, dia efa 
hitsoaka hoany Toliara, ny zoma io ity tovovavy ity no tra-tehaka izao. 



Misy tandroka ny ratsy fa tsy hita maso.. 


















