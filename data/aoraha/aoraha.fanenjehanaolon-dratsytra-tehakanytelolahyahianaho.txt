FANENJEHANA OLON-DRATSY :: TRA-TEHAKA NY TELO LAHY AHIANA HO MPANAFIKA ENY AVARADRANO • AORAHA

Ankoatra ny asa ratsy nahatrarana azy ireo teny Betsizaraina Ambohimangakely, tamin’ny marainan’ny 
lasa teo, dia ahiana ho anisan’ireo andian-jiolahy mpanafika sy mpampi- horohoro ny mponina eny 
distrikan’Antananarivo Avaradrano ireto lehilahy telo voasambotry ny zandary. 

Nifanesy ny fanafihana teny Ambohimalaza sy Ambohimangakely, tamin’iny herinandro iny, izay 
fandrahonana sy fampihorohoroana ny mponina. Manoloana io tranga io, nanamafy ny fanaovana fisafoana 
zandary sy ny andrimasom-pokonolona eny an-toerana. Nifanehitra tamin’ny andian-dehilahy 
teny Betsizaraina izy ireo, ny zoma lasa teo. 

«Voasambotra teo no ho eo ny roa tamin’ireo jiolahy. Mbola tratra teny ny entana vao avy nangalarina 
ny karazana fanalahidy marobe. Nanondro ny namany izy roa lahy. Nilaza ireto voarohirohy nandritra 
fakàna am-bavany azy avy fa toerana maro no efa lasibatr’izy ireo. Izany no antony iheverana fa 
ireo ihany no nanao ny fanafihana nifanesy tety Avaradrano », araka ny fanampim-panazavana avy 
mpanao famotorana. 

Tamin’ny fanadihadiana hatrany no nahafantarana fa vao avy nivoaka ny fonja, vao herinandro lasa 
ny roa tamin’izy telo lahy ireto. Niaraka natolotra ny Fampanoavana izy ireo, afak’omaly. Notanana 
vonjimaika eny Antanimora avy eo. 









Enregistrer mon nom, mon e-mail et mon site web dans le navigateur pour mon prochain commentaire. 



