TEZERA FA AZA MANOTA • AORAHA

Zava-doza ary tena mampidi-doza ny fikomiana tsy am-piheverana. Nahabe resaka indray ny mahakasika 
fandoran’ ny andian’olona ny biraon’ny Jirama tany Antalaha, omaly. Tezitra vokatry ny fahatapahan-jiro 
hono, ny mponina sasany, ary dia nanita-kevitra ka nanao ny tsy fanao! Dia mitondra vokatra tsara 
anefa ny fanaovana izany fihetsika rehetra izany? Sa rehefa may ny birao dia niverina teo no ho eo 
herinaratra ary nivaha ny olan’ny delestazy? 

Heverina fa fahambanian-tsaina ny fanaovana herisetra tahaka izany. Ny zava-misy dia manjary 
andairan’ny fandemen- tsaina ny olona ankehitriny vokatry ny sorisorin’ny fahantrana sy ny rarin-tsaina 
adim-piainana isan’andro vaky. Tsy mahagaga raha mora entanina amin’ny ratsy, mora mironga- 
mora taitaitra amin’ny zavatra heverina fa tsy dia misy dikany loatra. Ny olana anefa dia vidian-dafo 
fanaovana izay fihetsika an-terisetra izay. 

Na izany aza, lesona ho an’ny mpitondra fanjakana ny zava-misy. Mety ho vokatry ny fanaovana bemarenina 
mahakasika ny olana mianjady amin’ny vahoaka mpanjifa ihany koa mantsy ny mahatonga ny tranga 
izao niseho tany Antalaha izao. Zatra ny valy boraingina sy manjehy ny andro ho lava ry zareo, ka 
taitra raha tsy efa vaky ny sarom-bilany! Efa fantatra foana ireo olana sedrain’ny vahoaka ka aza 
miandry korontana sy savorovoro vao hahalala hitady vahaolana. 

Etsy an-daniny, tokony tsy hisendaotra ny valalabemandry rehefa misy ny fampanantenana amin’ny 
ny olana. Ny fo ranomafana, marina izany, saingy tezera fa aza manota ihany koa na izany aza! 









Enregistrer mon nom, mon e-mail et mon site web dans le navigateur pour mon prochain commentaire. 



