ZANDARY MATY TANY MANANJARY : « HERINTAONA TSY NISY FITSARANA MIHITSY », HOY NY FIANAKAVIANA | NEWSMADA

Par Taratra sur 28/12/2017 

“Herintaona aty aoriana, ny 28 desambra 2016, 28 desambra 2017, tsy mbola nisy mihitsy ny fitsarana 
havanay, ny zandary chef de poste Fanambina Marcellin, izay maty novonoin’ny olona tany Mananjary”, 
ny rahalahin’ny maty, Rakotonomenjanahary Nata Robert. Mangataka amin’ny fitondrana, ny fitsarana, 
tompon’andraikitry ny zandary mba hijery ity raharaha ity izy ireo. “Matimaty foana ny zandary 
ny asany raha toy izao. Efa tany amin’ny fitsarana sy ny lehiben’ny zandary izahay nanao fitarainana 
tsy nisy vokany” hoy ny fanazavan’ny fianakaviana. 

Voalaza fa olona 18 no voasambotra tamin’ity raharaha ity, ary efa nivoaka ny fonja tsikelikely 
“Olona dimy na latsak’izay sisa any am-ponja any Fianarantsoa”, hoy ny fianakaviana. 

Raha tsahivina, tany Namorona Mananjary no niseho ny tantara ny 25 desambra. Nisy olona tratran’ny 
nandoro trano tamin’izany ary naterin’ny olona tany amin’ny ben’ny Tanàna. Ity farany avy eo nandefa 
io tany amin’ny zandary, ary ny zandary kosa nandefa ilay voasambotra tany Mananjary. Tamin’ny 
ora maraina anefa, tonga tampoka ny fokonolona nitady ilay voasambotra. Ny chef de poste sy ny lefiny 
no tao ka nanazava ny momba ilay voasambotra nalefa any Mananjary. Noheverin’ireo olona fa nampandosirina 
voarohirohy ho nandoro trano io, ka ny zandary indray no niharan’ny hatezeran’izy ireo. Ilay chef 
poste no taraiky teo ary matin’ny olona. Tafatsoaka kosa ilay namany. Ny ampitson’io, ny 29 desambra 
nisy ny fisamborana rehefa tonga tany ny zandary marobe ka olona 18 tratra. Naiditra am-ponja vonjimaika 
tsy nisy ny fitsarana hatramin’izao, ny ankamaroany efa votsotra. Mitaraina ny fianakaviana. 



Les commentaires sont fermées. 

