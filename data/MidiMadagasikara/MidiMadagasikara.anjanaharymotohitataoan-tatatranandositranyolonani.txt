ANJANAHARY : MOTO HITA TAO AN-TATATRA, NANDOSITRA NY OLONA NITONDRA AZY – MIDI MADAGASIKARA

Ny alin’ny talata hifoha alarobia, tokony ho tany amin’ny 3 ora tany ho any, nahita moto iray toa 
tao anaty tatatra ireo andrimasom-pokonolona niaraka nanao fisafoana tamin’ny polisy teny amin’ny 
Anjanahary. Ny marina satria efa manakaiky ny maraina ka an-dalana hody izy ireo no nahita an’ity 
ity. Gaga ireo fokonolona nahita ilay moto toa nafenina ka nijery akaiky. Raha vao nahita izany 
lehialhy iray teo akaikin’ilay kodiaran-droa dia rifatra nandositra avy hatrany. Vao nandigana 
anefa dia nifanehitra tamin’ireo polisy nanaraka avy aoriana. Tsy nijanona ny anao lahy, hoy ny 
voaray fa vao mainka nanafaingana ny hazakazaka nataony ary dia tsy hita izay nalehany. Nentina 
amin’ny biaraon’ny polisy ilay moto ary rehefa nojerena ny tao anatiny dia nahitana ny taratasy 
an’ilay izy. JOG PRO marika Yamaha 90 cc. Hita tao koa ny anaran’ny tompony miaraka amin’ny adiresiny 
Ambohitrapanga Antanetibe. Amin’izao fotoana izoa, dia ao amin’ny biraon’ny polisy eny Anjanahary 
moto. 




















