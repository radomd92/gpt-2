AMBOHIMALAZA : ZAZAVAVIKELY 12 TAONA,  MATY TSY TRA-DRANO VOADONAN’NY FIARA 4×4 – MIDI MADAGASIKARA

Mila hampiteny ny moana mihitsy raha ny resaka lozam-pifamoivoizana eto amintsika. Omaly, tokony 
tamin’ny 6 ora maraina, dia zazavavikely vao 12 taona monja indray no maty tsy tra-drano voadonan’ny 
tsy mataho-dalana iray raha iny izy andeha hiampita iny. Manoloana ny tobim-piantsonana Ambohimalaza 
no nitrangan’ity loza mahatsiravina namoizana ain’olona ity. Raha ny fanamarihan’ireo monina 
mampiasa iny làlana iny moa dia tsy mahagaga ny fisiana lozam-pifamoivoizana eo amin’io toerana 
satria tokoa dia sarotra hiampitana izany. Ny mpamily koa moa etsy andaniny manararaotra ny lalana 
ka dia mirifatra izay tsy izy. Tsy vitsy tamin’ireo nanatri-maso ity loza ity no saika naneho ny 
fahafaliany manoloana an’ilay mpamily noho ity farany nitsoaka. Saingy voasoroka ara-potoana 
ny mety ho fitsaram-bahoaka niseho ary voafehy araky ny tokony ho izy ny fandriam-pahalemana teny 
satria dia tonga ara-potoana ny zandary ao amin’ny borigady Ambohimalaza. Ireto farany izay nandray 
manontolo ny raharaha, na ny fanaovana ny « constat » teny an-toerana izany na ny fitaterana ny razana 
amin’ny fianakaviany na ny fakàna am-bavany an’ilay mpamily. Raha ny fanazavana azonay avy amin’ny 
dia voamarina fa tsy mamo velively ilay mpamily. Voalaza fa vao niala ny fiara avy any Atsinanana 
azy ilay zazavavy dia tsy nijery ny havia sy ny havanany fa avy hatrany dia niampita. Ny renibeny 
ny iray tampo aminy izay niaraka taminy rahateo mbola variana nampidina entana ka tsy nahatàna 
hijanona. Ilay mpamily kosa etsy andaniny tsy nahatazana ilay zazavavy andeha hiampita satria 
takon’ilay varavaran’ny « bus » nitondra azy izy ary tsy voatsikariny raha tsy izy efa voadona. 
izany dia entanina hatrany ny tsirairay haneho fitandremana amin’ny fampiasana ny làlana satria 
tsy fitandremana kely foana dia mety hampidi-doza sy hamoizana aina mihitsy aza. Efa eo am-pelatanan’ny 
eo anivon’ny borigadin’Ambohimalaza moa ny fanaovana ny fanadihadiana ary atolotra tsy ho ela 
anivon’ny fitsarana ny raharaha. 




















