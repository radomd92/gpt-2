AMBOHIMAHITSY : VEHIVAVY MATY VOATSINDRONA ANTSY – MIDI MADAGASIKARA

Ny harivan’ny alakamisy tany amin’ny 6 ora tany ho any, vehivavy iray no fantatra fa maty nisy nanindrona 
ary avy eo voaendaka, teny amin’ny faritra Ambohimahitsy. Ny loharanom-baovao fantatra no ilazana 
handeha hody ity olona ity izao nisy namono izao. Nandeha taxi-be izy ary rehefa akaiky ho tonga 
an-toerana dia niantso tamin’ny telefonina ny olona tao an-tranony hitsena azy. Sahala amin’izany 
ny zavatra fanaony rehefa mody avy mivarotra izy isaky ny hariva. Tamin’io hariva io, tsy fantatra 
efa nisy nanaraka izy na ahoana. Vokany, izy voatsindrona atsy nanandrify ny fony. Lasan’ireo 
avokoa ny zavatra teny aminy. Tsy nahita azy ireo saika hitsena. Rehefa tsy tonga elaela ilay vehivavy, 
mahina ny fianakaviany ary nandeha nitady azy. Vatana efa mihosin-drà no hita. Novonjena nentina 
amin’ny hopitaly. Tsy tana intsony anefa ny ainy. 



