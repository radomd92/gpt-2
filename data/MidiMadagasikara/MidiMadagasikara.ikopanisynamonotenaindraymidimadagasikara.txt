IKOPA : NISY NAMONO TENA INDRAY – MIDI MADAGASIKARA

Rangahy iray manodidina dimampolo taona no nitsoraka tao amin’ny reniranon’Ikopa izay manamorona 
Saropody-Ivanja. Tsy fantatra izay antony, fa amin’ny andro antoandrobe no nisaoty tampoka tao 
rano mandeha izy, ary dia nilentika tao. Teo imason’ny mpanasa lamba marobe izany no nitranga, 
tsy nisy nieritreritra fa handeha hamoy fo ilay rangahy fa noheverina ny handeha hisasa sy hanasa 
fitafiany izay feno loto kosa. Samy niezaka teo ny vatan-dehilahy ny nitady azy kanefa tsy afaka 
noho ny halalin’ny rano sy ny fandehany. Nantsoina ny mpamonjy voina ary hita ihany ny razana, adim-pamantaranandro 
taty aoriana. 




















