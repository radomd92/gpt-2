EFA TONGA AO TOAMASINA IREO RAZANA: NOVONOINA TAMIN’NY FOMBA FENO HABIBIANA IREO INSPEKITERA TELO LAHY | NEWSMADA

Par Taratra sur 26/10/2018 

Tonga any Toamasina ny razan’ireo polisy telo lahy niharan’ny fitsaram-bahoaka tany Ambodihazinina 
Atsinanana, omaly. Nisy ny “autopsie”, tsy mbola nisy ny fisamborana sy ny valifaty ataon’ny polisy, 
ny feo nandeha… 

Tamin’ny 1 ora marain’ny alakamisy 25 oktobra no ningadona tao amin’ny biraon’ny sampandraharaham-paritany 
ny filaminana anatiny ny delegasionan’ny polisy nitondra ny nofo mangatsiak’ ireo inspekitera 
lahy: Andriamahefantsoa Hanjarinafy Andrianasolo, i Nandrasana Briand Simon ary i Be Jacques 
Abdy. Ity farany taorian’ny fahatongavany teo amin’ny biraon’ny tale iraisam-paritra, efa noraisin’ 
mpiray finoana aminy amin’ny silamo ka nentina tany amin’ny moske ary tany ny nampandroana azy 
Nihazo an’ i Mahanoro avy hatrany fa tsy nisy fiandrasam-paty natao tao Toamasina. Ireo roa lahy 
no afaka nijanona niandrasam-paty tao amin’ny efitrano malalaka amin’io toerana voalaza etsy 
io. 

Akory ny hatairan’ny rehetra taorian’ny fahatongavan’ny razana raha nahita ny fahavoazana ka 
niaiky fa tena novonoina tamin’ny fomba feno habibiana tanteraka ireo polisy telo lahy. 

Raha ny hita amin’ i Abdy sy i Hanja manokana, notapahina ny tanany, potika tanteraka ny lohan’ izy 
lahy ary feno dian’antsy ny tenany iray manotolo. Nisy ny fanaovana “autopsie” tany Toamasina, 
maraina, nanamarinan’ny dokotera fa tena novonoina tokoa ireto polisy ireto. 

Mifamahofaho be ny raharaha 

Raha ny voalazan’ny tale iraisam-paritry ny filaminana anatiny, ny kaomisera divizionera, Ramampiandry 
nilaza tsotra izao izy fa iraka ara-dalàna ary misy taratasy ara-dalàna ny nataon’izy telo lahy 
fa misy mpandraharaha lavanila iray nametrahan’olona fitoriana ho mpividy vanila halatra ao 
Nirahina hisambotra ry zalahy. Efa nampiseho ny taratasy manambara ny iraka nampanaovina azy 
ny sefo fokontany ry zareo ary nitondra teny amin’ny olona hanaovana fanadihadiana sy heverina 
ny sefo fokontany. Tsy nanaiky ny fokonolona ary nambaran’ny sefo fokontany fa polisy ireo, olom-panjakana, 
tsy nanaiky hatrany ny andian’olona. 

Nanomboka ny savorovoro ka nafenin’ny sefo fokontany tao an-tranony ireo polisy nefa norobain’ny 
marobe ny tranon’ity farany. Matin’izy ireo tao ny inspektera Hanja. I Briand kosa, niezaka nandositra 
ka tratran’ny be no ho vitsy ary matin’ny olona ihany koa teny anaty alan-kafe. Tafaporitsaka ihany, 
tany amin’ny 5 km i Abdy, saingy niverina nihevitra ny hanavotra ny namany ary izao matin’ny fokonolona 
ihany koa. Tena nanamparan’izy ireo ny habibiana. Tokony ho tamin’ny iray ora antoandro avokoa 
rehetra izany no niseho. Mandeha ny famotorana, ary nilaza ny tale iraisam-paritra fa tsy nisy 
ny fisamborana, tsy manao valifaty araka ny feo aely ny polisy. “Ny tohin’ny fanadihadiana no ahafantarana 
marina”, hoy ny fanazavana. 



Les commentaires sont fermées. 

