RANOHIRA : JIOLAHY MPANAKAN-DALANA TELO LAHY VOASAMBOTRA – MIDI MADAGASIKARA

Fiarabe iray no lasibatry ny mpanakan-dalana tamin’iny lalan’i Ranohira mihazo an’i Beroroha 
ny voalohandohan’ny volana teo. Nandray an-tanana ny raharaha avy hatrany ny zandary tany an-toerana 
tsy ela dia voasambotra ireo olon-dratsy. Mbola tsy lefy tanteraka tokoa ity resaka fanakanan-dalana 
fa misoko miadana hatrany. Tsy mamely eny amin’ireo lalam-pirenena intsony mantsy ireo olon-dratsy 
any amin’ireo lalan-tany mampitohy disitrika na faritra, somary lavitr’andriana any indray 
manao ny ataony. Saika ireo fiarabe na ireo kodiaran-droa amin’ireny lalana ireny no ataon’izy 
lasibatra. Toy ity nitranga tany amin’ny lalan’i Beroroha ity. Raha ny fampitam-baovao azo dia 
nampitondra faisana ireo mpindrana iny lalana iny ireto olon-dratsy ireto. Fiarabe mpitatitra 
no lasibatra tamin’io fotoana io, ary lasa avokoa ny zavatra sarobidy sy ny entan’ireo mpandeha. 
fitaovam-piadiana izy ireo rehefa manao ny asa ratsiny ary mandrahoana ny mpamily sy ny mpandeha. 
nisy ny fanadihadiana nataon’ireo mpitandro filaminana tany an-toerana dia fantatra fa hita 
amina tanana iray tao amin’ny kaominina Ranohira izy ireo. Napetraka avy hatrany ny paik’ady ka 
tamin’izany ny telo tamin’ireo olon-dratsy. Efa samy natolotra ny Fampanoavana moa ireto jiolahy 
ireto. 




















