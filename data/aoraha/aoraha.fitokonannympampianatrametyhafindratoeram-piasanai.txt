FITOKONAN’NY MPAMPIANATRA :: METY HAFINDRA TOERAM-PIASANA IREO MPANABE TSY MIASA • AORAHA

Miha hentitra ny tompon’andraikitra eo anivon’ny minisiteran’ny Fanabeazam-pirenena manoloana 
fitokonana ataon’ny mpanabe. Mety hafindra toerana noho izany ireo mpampianatra mbola tsy mampianatra 
hahafahan’ny ankizy miverina any an-dakilasy. “Hatreto aloha mbola tsy nandray fanapahan-kevitra 
ny karaman’ ireo mpampianatra mitokona izahay. Tsy maintsy mandray fanapahan-kevitra hentitra 
mpampianatra izay vonona hiasa eny amin’ireo sekoly vitsy mikatona izahay satria ny fanadinam-panjakana 
mihemotra. Rehefa vonona handray ny asany kosa ireo mpanabe dia alefa any amin’ireo sekoly sy toerana 
mila azy na aiza na aiza”, hoy ny tompon’andraikitra eo anivon’ny minisiteran’ny Fanabeazam-pirenena. 

Araka ny fanazavana azo hatrany dia ato ho ato no horaisina izany fanapahan-kevitra izany fa miankina 
fivoaran’ny toe-draharaham-pirenena. “Efa nihena be ny isan’ireo mpampianatra tsy miasa fa 
eto an-drenivohitra no somary mbola maromaro. Efa nisy ihany koa ny naoty navoakanay fa tokony 
ny asany avokoa ny mpampianatra sy tompon’andraikitra rehetra misehatra amin’ny fanabeazana 
hanatrarana ny fandaharam-pampianarana”, hoy ihany ny avy eo anivon’ny minisitera. 

Ankilan’izay anefa dia vao mainka maneho ny heriny ireo mpanabe manao ny fihetsiketsehana, indrindra 
eto Antananarivo. Efa saika tsy mianatra avokoa ny sekolim-panjakana toy ny lisea sy ny CEG eo anivon’ny 
(Cisco) Atsimondrano sy Avaradrano raha toa ka ny teo anivon’ny Cisco Antananarivo renivohitra 
tena tsy nianatra hatramin’ny nisian’ny famoahana mpianatra tamin’ny volana mey no mankaty. 









Enregistrer mon nom, mon e-mail et mon site web dans le navigateur pour mon prochain commentaire. 



