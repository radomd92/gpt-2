RN7 : TAXI-BROUSSE VOATAFIKA, OLONA ENINA NARATRA, AN-TAPITRISANY NY VERY – MIDI MADAGASIKARA

Taxi-brousse iray no niharan’ny fanafihan-jiolahy, ny alarobia hifoha alakamisy lasa teo teny 
lalam-pirenana fahafito iny, raha niala kely ny tananan’Ambohimahasoa. Vokany, olona enina 
naratra ka ny roa amin’izany no tena voa mafy, anisan’ireo ny mpamily. Vola an-tapitrisany maro 
no lasan’ireo olon-dratsy. Araka ny nambaran’ny tompon’andraikitry ny filaminana tany an-toerana, 
taraiky fiaingana ity taxi-brousse mampitohy an’Ihosy sy ny Renivohitra ity, ny alarobia hariva 
Kanefa mbola nikiribiby ny nandeha ihany, eny fa na dia efa lasa lavitra aza ireo namany tokony hiara-dia 
amin’ny lahara-manjohy. Efa misasaka ny alina no niditra ny tanan’Ambohimahasoa izy ireo, saingy 
tsy nahenjika ireo namany ihany ity taxi-brousse ity, izay voatery nandeha irery. Kilaometatra 
niala ny tanana izy, tao anatin’ny lalan-dratsy no sendra ny patsa iray tsy omby vava. Vatan-kazo 
sy vato maromaro no nisakana ny arabe. Nijanona ary saika hivily hiverin-dalana hamonjy tanana 
fiara ity no nisy nikapa tamin’ny famaky avy tany ivelany ny tanan’ilay mpamily. Tsy afa-nihetsika 
hatrany ny fiara ary am-polony ireo olon-dratsy, nirongo langilangy sy zava-maranitra, nandrahona 
nidaroka ireo mpandeha. Voaroba avokoa ireto farany, tsy nisy niangana. Fantatra ihany koa fa 
olona vao avy nahalafo tany sy nitondra volabe tao amin’ity fiara ity, izay voaroban’ireo malaso. 
entana tany ambony tafo aza, mbola nampidinin’ireo jiolahy, raha ny vaovao hatrany. Lasa nitsoaka 
hatrany izy ireo raha vao vita ny asa ratsiny, izay vao afaka niantso vonjy izy ireo. Tonga teny an-toerana 
ireto farany, notarihan’ny tompon’andraikitra voalohany mifehy iny faritra iny. Nandeha avy 
ny fikarohana sy ny savahao ny manodidina. Tato ho ato dia saika nisesisesy ny fanafihana teo amin’io 
ratsy eo io. “Fepetra raisinay foana ny tsy famelàna ireo taxi-brousse handeha irery amin’ny alina. 
mijanona fotoana maharitra mihitsy aza ireny hiandry ny namany, saingy mazàna dia ireo mpandeha 
mafy loha sy miady amin’ireo mpitandro filaminana. Kanefa dia noho ny fiarovana ny ain’izy ireo 
ny fananany no anton’izany” hoy ity tompon’andraikitry ny zandary ity. 



Et le remplacer par qui étant donné qu’ils sont tous….pareils? …..Après tout, QUI SAIT S’ILS SONT 
MÈCHE AVEC CES COUPEURS DE ROUTE??? 

Râ alalinina de mety misy firaisana tsikombakomba @ mpamily ihany,satria hoe misy volabe tao,maninona 
nandeha irery,asa lahy fa mampieritreritra 

Oadray ko izany havendranan’ilay tompon’andraikitra ao @ zandary ! Tsy mba valitenina tompon’andraikitra mihintsy izany fa resak’olona to hotran’ny tsy nandia 
firy izany ! Aiza ve efa fantatrao fa misy mpanakandalana ao @ io toerana io dia tsy manao opération ianao hamongorana 
fa ny olona indray no mody raranao hoe aza mandalo alina eo ! Manjary mampieritreritra anay vahoaka ny valitenina tompon’andraikitra toy izao ataon’ity 
ity izao ! Soloy io zandary io fa tsy mamely !Tsy mendrika ho tompon’andraikitra mihintsy ! 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

