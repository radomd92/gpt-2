ALAOTRA MANGORO ; MAROVITSIKA MORAMANGA : TSY MANANA ANTOKA HO AMIN’IZAY TRANO FONENANY NY MPONINA – MIDI MADAGASIKARA

Tany mirefy 5.392ha no voalaza fa an’ny orinasa féculerie de Marovitsika, raha ny nambaran-dRamatoa 
Gabrielle epouse Moderin tamin’nympanao gazety, ny 12 desambra 2017, tao amin’ny efitrano fiasany 
amin’ny fokontany Marovitsika, kaominina Belavabary, distrikan’i Moramanga . Efa tamin’ny 
2013 no efa tsy nihodina intsony ity ozinina ity, noho ny fahanteran’ireo fitaovana ao anatiny 
ho fitandrovana ny ain’ireo mpiasa. Mamboly zanakazo 70.000 isa isan-taona kosa no tanjon’izy 
ho fiarovana ny tontolo iainana. Mandray fisotroan-dronono eny amin’ny CNAPS kosa izay mpiasa 
ny fepetra. Tsy nandroaka ireo mponina efa niasa sy nonina teo hatramin’izay kosa izy ireo fa misy 
ny taratasy havaozina isan-taona omen’ireo mponina ny mpitantana ny orinasa amin’ny maha tanin’ny 
vita baorina azy. Ireo no nambaran’ny solontenan’ny mpadova. Etsy ankilany kosa ireo vahoaka 
an’isa dia nanambara fa iharan’ny tsindry hazo lena ary tsy mandry fahalemana mahakasika ny fivelomana 
ireo andavanandro. Misy amin’izy ireo no teraka tao ary efa mahatratra 80 taona amin’izao fotoana 
satria efa tao hatramin’izay ny ray aman-dreniny. Mitaintaina hatrany izy ireo manodidina izany 
efa nandao ny toerana nisy azy hatramin’izay ka efa teo no nitoetra ary namelona ny tany. Mipetraka 
ahiahy raha toa ka misy ny fiovam-pitantanana ka hanala azy ireo any aoriana, izay efa taranaka 
ankehitriny. Miantso ny tompon’andraikitra mahefa izy ireo hijery akaiky ny toe-draharaha. 




















