ANDRON’NY FIRENENA MIKAMBANA: VOIZINA NY FANDRIAMPAHALEMANA EO AMIN’NY TANORA | NEWSMADA

Par Taratra sur 25/10/2018 

Nanamarika ny andron’ny firenena mikambana tetsy amin’ny Pnud Andraharo ireo solontena avy amin’ny 
firenena mikambana miasa eto Madagasikara, omaly. Lohahevitra novoizina ny hoe : « Tanora, mampanjaka 
fandriampahalemana ». 

Tanjon’ny firenena mikambana ny hisian’ny fandriampahalemana amin’ireo firenena rehetra maneran-tany. 
izany amin’ireo fidirana amin’ny sehatra maro, toy ny ady amin’ny herisetra, ny fampanjakana 
miralenta, ny ady amin’ny fahantrana, ny fampianarana sy fanabeazana, ny fahasalamana…. 

Kendrena ny hisian’ny fitovian-jo ary omena fanantenana hatrany hanana ho avy mamiratra ny rehetra, 
ny ankizy na ny tanora; na ny lahy na ny vavy. 

Mbola betsaka anefa ireo firenena anjakan’ny tsy fandriampahalemana. Rotiky ny ady sy ny fifandrafesana 
ny antony maro, toy ny fivavahana, ny tsy fitovian-kevitra, ny politika, ny fahantrana…. 

Voizina ao an-tsain’ny tanora izay tompon’ny ampitso sy hitantana ny firenena rahatrizay ny hananany 
tia fandriampahalemana. Miainga amin’ny fomba fiteny, ny fihetsika , ny fisainana.. 

Volavolaina ao an-tokantrano sahady ny ankizy ho tia fandriampahalemana ary anisan’ny fitaratra 
ray aman-dreny. Mitohy any am-pianarana sy eny amin’ny fiarahamonina izany ary lasa toetra sy 
fiainan’ny tanora ary ampihariny ho an’ny fireneny. 



Les commentaires sont fermées. 

