GERP–COTISSE TRANSPORT  : NAMBOLY HAZO HO AN’NY GIDRO ANY MAROMIZAHA | NEWSMADA

Par Taratra sur 24/02/2018 

Nifanaraka ny Gerp (Groupe d’étude et de recherche sur les primates de Madagascar) sy orinasa Cotisse 
ny 14 febroary 2018, fa hanatevina ny ala ao amin’ny faritra arovana Maromizaha, kaominina Andasibe. 
sonia izany fifanarahana fiaraha-miasa izany ny PDG–n’ny Cotisse Transport, Rakotoarisoa Alain 
Nantenaina, sy ny filohan’ny Gerp, ny Pr Ratsimbazafy Jonah. 

Koa notanterahina ny 21 febroary teo ny fambolen-kazo amina velaran-tany 1.820 ha amin’io faritra 
(Corridor Ankeniheny Zahamena). Faritra ahitana karazan-gidro 13, tsy fahita raha tsy eto Madagasikara 
(Indri indri- Propithecus diadema – Hapalemur griseus – Eulemur rubriventer, sns). Zana-kazo 
ny novolena tamin’izany, karazany : voamboana, vakoka, molanga, hazondomoina. Karazan-kazo 
avokoa ireo, tsy heno firy amin’ireny hetsika fambolen-kazo ireny. Tsy midika akory izany fa tsy 
ny karazan-kazo hafa. Zava-dehibe ny fahatsapan’ny rehetra ny tokony hanatsarana ny tontolo 
sy ny zavaboahary ao aminy, indrindra ny fitandrovana sy fanaraha-maso izany. 

Amin’ny maha mpanao asa fikarohana momba ny gidro ny Gerp, noraisiny an-tanana ny fanolorana zana-kazo, 
amin’ny tontolo ilain’ireo karazan-gidro ireo ; nanomana ny tany novolena ; nanoro ny lafiny teknika 
fomba fambolena ireo karazan-kazo ireo. Ny Cotisse Transport kosa, niantoka ny fitaterana mandroso 
miverina, avy eto Antananarivo. 



Les commentaires sont fermées. 

