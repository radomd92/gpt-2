FISOROHANA NY LOZAM-PIFAMOIVOIZANA :: HAPARITAKA ANY AMIN’NY FARITANY IREO MPITSIRIKA FIARAKODIA TAMPOKA • AORAHA

Miova andriana miova sata. Hanova fomba fiasa ny eo anivon’ny Foibem-pitondrana misahana ny fitsarana 
na ny Dgsr, eny Alarobia. Fantatra io taorian’ny fandraisan’ny tale jeneralin’ny Dgsr vaovao 
asany, omaly. 

Hisy ireo teknisianina hotarihin’ny manamboninahitra miaramila hidina any amin’ny faritra 
fitsirihana tampoka ireo fiarakodia mifamezivezy. Tanjona ny hamongotra na hampihena ny lozam-pifamoivoizana 
ny olana teknikan’ny fiara, araka ny fantatra. 

“Iankinan’ny ain’olona sy ny fananany ity Foibem-pitondrana misahana ny fitsarana fiarakodia 
ka tsy maintsy mila fiovana isika mba ho tsapan’ny olona. Misy ny vina izay napetraka ka ao anatin’izany 
ahitana ireo asa rehetra izay hotanterahina. Ho vita ao anatin’ny fotoana fohy ny fametrahana 
fandaharanasa io ary hankatoavin’ny tompon’andraikitra ambony”, hoy ny jeneraly Tsirivelo 
tale jeneralin’ny Dgsr vaovao, omaly teny Alarobia, taorian’ny fandraisany fitantanana. 

Momba ny fitsirihana fiarakodia tampoka any amin’ny faritra dia nanazava ireo teknisianina eo 
Dgsr fa: “mba hialana amin’ny mety ho fifankahafantarana eo amin’ireo mpitsara fiarakodia any 
faritra sy ireo mpampiasa fiara no hidinan’ireo teknisianina avy aty an-drenivohitra hanao fitsirihana 
ka hahafahana mijery tsara ireo fiara”. 











Enregistrer mon nom, mon e-mail et mon site web dans le navigateur pour mon prochain commentaire. 



