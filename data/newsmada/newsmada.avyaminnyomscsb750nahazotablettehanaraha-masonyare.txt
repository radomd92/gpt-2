AVY AMIN’NY OMS  : CSB 750 NAHAZO TABLETTE HANARAHA-MASO NY ARETINA | NEWSMADA

Par Taratra sur 11/07/2017 

“Amin’izao fotoana izao, nitombo ho 1 000 mahery ny CSB manana tablette ahafahana mahazo ny tarehimarika 
ifotony momba ny fanaraha-maso ny fivoaran’ny aretina maromaro eto amintsika (tazo, pesta, fivalanana… 
hoy ny solontenan’ny OMS, Ndiaye Charlotte. Misy CSB 750 vaovao novatsian’ny Sampandraharahan’ny 
mikambana momba ny fahasalamana (OMS) tablette teny Ankorondrano. Ankoatra ireo nomena moto 
ny fari-piadidiam-pahasalamana 114 ho fanatsarana ny fanaovam-baksiny eny amin’ny toerana 
any ambanivohitra. Natolotra, nandritra ny fotoana, koa ny fitaovam-pitsaboana 80 sy cryothérapie 
hitiliana ny homamiadan’ny vozon’ny tranon-jaza. Hanatsarana ny fandraisana an-tanana ny fahasalamam-bahoaka 
eny amin’ny CSB sy hopitaly. 

Hotsidihina ny laboratoara sy ny seranana 

Natomboka, omaly, koa teny Ankorondrano ihany ny atrikasa hanombanana ny zava-misy eto amintsika 
fahavononana ara-pitaovana sy eo amin’ny olona hiatrika ny aretina avy any ivelany sy hamehana, 
ny gripa Aviaire, Ebola, tazovony… raha sendra mitranga izany. Tonga eto amintsika ny manampahaizana 
hanampy ny teknisianina malagasy. “Sivy ny seranana fiaramanidina sy sambo mety hidiran’ny aretina 
amintsika ka nametrahana fanaraha-maso ara-pahasalamana”, araka ny fanazavan’ny tomponandraikitry 
fanaraha-maso ny aretina, Ratsitorahina Mahery. Hitsidika ny laboratoara sy CSB ary ny seram-piaramanidina 
teknisianina hijerena ifotony ny fepetra efa mipetraka hiarovana amin’ny aretina eto amintsika. 



Les commentaires sont fermées. 

