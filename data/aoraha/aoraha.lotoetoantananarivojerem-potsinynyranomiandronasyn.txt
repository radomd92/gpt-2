LOTO ETO ANTANANARIVO :: JEREM-POTSINY NY RANO MIANDRONA SY NY FAKO AMIN’NY TATATRA • AORAHA

Havoretrana mihoa-pampana. Tsy voafehy mihitsy ny loto eto Antananarivo, hany ka jerem-potsiny 
rano miandrona sy ny fako be amin’ny tatatra. Miaina anaty maloto sy fofona ratsy ny mpampiasa lalana 
ny manodidina. 

Tsy misy ny fandraisana andraikitra ataon’ireo manam-pahefana mikasika ny fanadiovana ny tanàna, 
ny avy ao amin’ny kaominina Antananarivo renivohitra (CUA), na ny Sampan-draharaha misahana 
fanadiovana an’Antananarivo (Samva) sady mandrora mitsilany koa ny vahoaka. « Lasa mifanilika 
ny tsirairay. Manome tsiny ny mpandoto, izay isan’ny mpanary fako amin’ny tatatra ka mahatsentsina 
Tsy misy ihany koa ny fandraisana andraikitr’ireo misahana ny fanadiovana ny tanàna fa mitazana 
loto fotsiny. Efa ho avy ny fotoam-pahavaratra sy ny fisehoan’ireo karazana valanaretina », hoy 
Gina, renim-pianakaviana monina etsy Ambodin’Isotry. 

Ho an’ny etsy Antohamadinika IIIGHangar, eo amin’ny lalamby manoloana tobim-tsolika Total, 
tsy fahavaratra, tsy ririnina fa miandrona amin’ny arabe foana ny rano maloto. Tsy vitan’ny fokontany 
asa eny an-toerana fa efa mihoatra amin’ny fahefan’izy ireo. 

« Efa an-taonany no tsy nahitam-bahaolana io rano io. Ny lakandrano C3 hivarinan’ny rano maloto 
ambony noho ny tanànanay ka lasa miverina aty avokoa ny rano. Efa tonga tany amin’ny minisitera 
tatitra ny momba ny zava-misy saingy tsy misy valiny hatramin’izao. Efa betsaka ny adidy nataonay, 
ny fanetsehana ny rafitra mpanadio eto amin’ny fokontany (RF2) saingy tsy maharaka izy ireo », 
kosa Rabeniafara Soloniaina, filoha lefitry ny fokontany Antohamadinika III G Hangar. 

Nanazava ny avy ao amin’ny Samva fa tsy afaka nanadio tatatra izy ireo teo aloha fa nalefa nandraoka 
avokoa ny ekipa rehetra. Efa miverina tsikelikely kosa anefa ny fanadiovana ireo lakandrano eto 
araka ny fanampim-panazavana. 









Enregistrer mon nom, mon e-mail et mon site web dans le navigateur pour mon prochain commentaire. 



