VOLLEY-BALL «TOURNOI DU MAIRE» :: HIFANDONA ANIO NY EKIPAN’NY CNAPS SY NY ZANDARIMARIAM-PIRENENA • AORAHA

Raikitra indray. Tao­rian’ny lalao famaranana niteraka savorovoro, tany Toamasina, teo amin’ny 
zandary (GNVB) sy ny ekipan’ny Tahirim-pirenena misahana ny fiahiana ara-tsosialy (Cnaps) dia hive­rina hifandona indray eny amin’ny kianja mitafon’iMahamasina 
ireo. 

Tafiditra amin’ny lalao manasa-dalan’ny fiadiana ny amboaran’ny Ben’ny tanànan’ ny kaominina 
izany. Lalao izay hifanandrinan’ny klioba roa sangany avy amin’ny Ligim-paritra mifanila vodirindrina 
dia Itasy sy Analamanga. 

Hanomboka amin’ny 8 ora maraina, anio, ny lalao. Tsy vao izao no nihaona ny roa tonta satria taorian’ny 
Toamasina, dia efa nia­trika ny lalao famaranana teo amin’ny fifaninanana nokarakarain’ny klioba 
Sambatra Itaosy (ASI) izy ireo. Nametraka ny maha klioba matanjaka azy ny GNVB tamin’izany. Fotoana 
hoentin’ny Cnaps Sport hanonerana izany faharesena izany amin’io manasa-dalan’ny “tournoi 
maire” io. 

Hifanandrina eo amin’ny manasa-dalana faharoa kosa ny ekipan’ny Cosfa sy ny JSA-B, izay hifangaroan’ireo 
sy ny ekipa faharoan’ny zandary. 

Eo amin’ny sokajy vehi­vavy indray dia hanamarika izany ny fifandonan’ny ekipan’ny Bias sy ny 
Sambatra Itaosy sy ny fifanandrinan’ny AMVB-A sy AMVB-B. 

Natao indrindra hano­manana ny fifaninanam-pirenena, izay hotanterahina any Toliara, amin’ny 
oktobra ho avy izao ity fifaninanana nokarakarain’ny kaominina Andranonahoatra Itaosy ity, 
ny fantatra. 









Enregistrer mon nom, mon e-mail et mon site web dans le navigateur pour mon prochain commentaire. 



