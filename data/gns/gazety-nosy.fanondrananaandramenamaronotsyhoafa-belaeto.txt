FANONDRANANA ANDRAMENA : MARO NO TSY HO AFA-BELA ETO

Accueil > Gazetin'ny nosy > Fanondranana andramena : Maro no tsy ho afa-bela eto 

Publié le 06 mars 2019 



Maresaka indray tato ho ato ity fandraharahana na fanondranana antsokosoko andramena ity. Nanomboka 
ny mpanara-maso ny nisamborana an’i Eddy Maminirina (Eddy bois de rose) aloha, ary maro ny mihevitra 
hanomboka hipoitra ny nafenina rehetra. Ny antony dia tsy nandeha irery ireny olona voarohirohy 
raharahan’andramena ireny fa nisy mpiray antoka aminy, nisy tanan’olona nitana fahefam-panjakana 
ho niaro na nitsikombakomba taminy, sy ny sisa. 

Dia indro tokoa àry fa niteraka ady hevitra ny nahenoana fa misy mpikambana ao amin’ny governemanta 
Christian izay toa mitady hanelanelana ka hanafaka an’i Eddy Maminirina, angaha. Raha ny marina dia efa nandrasan’ny maro ny hahavoatonona ny anaran’io mpikambana ao amin’ny governemanta 
Christian io raha vao voasambotra i Eddy Maminirina. Ny antony dia isan’ny niaro sy voatampi-maso 
raharahan’andramena nataon-dry Eddy Maminirina hatramin’ny vanim-potoana’ny tetezamita 
mpikambana ao amin’ny governemanta ankehitriny io. 

Dia io fa efa akaiky dia ho voasaringotra ka tsy ho afa-miala izay voateny aloha, hatreto; ary miandry 
ho akon’ny fanadihadian’ny manam-pahefana momba izany ny maro. Tsy io mpikambana ao amin’ny governemanta ankehitriny io ihany koa anefa no mpiray antoka na nitsikombakomba 
niara-nikononkonona tamin’ny resaka fanondranana andramena eto fa maro, ka antenain’ny betsaka 
tsy ho voadingana ny rehetra satria fanadihadiana sy famotorana ataon’olona matihanina amin’ny 
ny marina momba ny raharahan-keloka no misahana ny raharaha. 

Ny fahitan’ny mpanara-maso ny raharaha aloha dia ho maro ireo tsy ho afa-bela amin’ity raharaha 
ity, ary tsy ny mpikapa ny hazo ihany na ny mpibata sy mpitaona mankany anaty fiarabe sy ny mpitatitra 
mankany anaty sambo… no ho voaparapaingo amin’izao raharaha izao fa izay rehetra nifandray sy 
rehetra. 

Ny andrasan’ny maro izao dia mba ho voasaringotra avokoa ireo nitana fahefam-panjakana ambony 
tamin’ireny raharahan’andramena ireny teto, na mivantana na ankolaka. Maro izy ireny, ary mifankalala 
ange fa miezaka manaja ny tsiambaratelon’ny fanadihadiana (secret de l’instruction) ny maro 


Tsy ny andramena ihany fa na ny volamena aza dia nisy koa ny manam-pahefana ara-panjakana nanome 
mba tsy hilazana hoe nitsikombakomba na niopmbona tetika maloto tamin’ireo mpanondrana. Aiza 
ka zara raha misy amina kilao ny volamena hoe nanaovana fanambarana nefa an-taoniny isan-taona 
io no niondrana avy eto. Alao hery ry zalahy an! 





