AMBOHIDRATRIMO : GRENADY MIISA 35 HITA TAO AMBANIN’NY TANY

Nanaitra ny mponina ao amin’ny tanànan’Ambohidratrimo sy ny manodidina ny fahitàna grenady maro 
ambanin’ny tany. Raha ny tena marina dia grenady efa tonta ary tsy mipoaka intsony ireto hita teny 
ireto, izay miisa 35. Tsara marihana fa ankizy nilalao nisikotra tany no nahita grenady vitsivitsy 
anaty lavaka. Niantso ny rainy ity ankizy ity ary taorian’izay no nampandrenesina ny zandary eny 
Nidina nijery ifotony ny zava-misy ireto farany ary avy hatrany dia nandray fepetra rehefa nahita 
fitaovam-piadiana maro ireo. Noesorina avokoa ny olona rehetra teo amin’ny manodidina ary notapahana 
lalana hatrany amin’ny 100 metatra manodidina mba tsy ahafahan’ny olona mivezivezy. 

Mazava ho azy ny fitandrovana ny ain’olona manoloana ny loza mety hiseho no nandraisan’ny zandary 
fepetra hentitra izao. Nantsoina maika ho tonga teny an-toerana ihany koa ny miaramila avy amin’ny 
de protection civile satria izy ireo no nahazo fiofanana manokana amin’ny fikirakirana ireny 
baomba na fitaovana mipoaka ireny. Natao ny fikarohana tao anatin’ilay lavaka ka teo no nahafantarana 
miisa 35 ny fitambaran’ny grenady nalevina tao, efa am-polo taona maro. Omaly folakandro ihany 
nopotehana tamin’ny alàlan’ny fitaovana fanapoahana vato amin’ny kariera ireo grenady ireo. 
nanokatra ny fanadihadiana ahafantarana ny tena fiaviana sy ny fomba nahatongavan’ireto fitaovam-piadiana 
vaika ireto teo amin’io toerana io kosa ny eo anivon’ny zandarimariam-pirenena. 



