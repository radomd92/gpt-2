PÈRE PEDRO : NOTOLORANA NY GRAND CROIX DE 2ÈME CLASSE

Ho fankasitrahana ny zava-tsoa vitany teto Madagasikara, indrindra fa eo amin’ny fikarakarana 
olona sahirana ara-pivelomana, dia notoloran’ny fanjakana Malagasy ny mari-boninahim-pirenena 
Croix de deuxième classe de l’ordre nationale malagasy ny Père Pedro Opeka, omaly alahady. Nandritra 
lanonana fankalazana ny tsingerintaona faha-30-ny toby Akamasoa no nanoloran’ny filoham-pirenena 
Rajoelina ity mari-boninahitra lehibe ity ny Père Pedro. Tsiahivina fa tamin’ny taona 2009, tamin’ny 
tetezamita, no efa notolorana ny Grand Officier de l’ordre nationale ny tenany ary izao nakarina 
Grand Croix deuxième classe izao indray. Tsara marihana fa raha ny filaharan’ireo mari-boninahim-pirenena 
amintsika dia ity notolorana ny Père Pedro omaly ity no faharoa ambony indrindra. Ny Grand Croix 
première classe de l’ordre nationale no ambony indrindra, ity mari-boninahitra ity izay natokana 
an’ny filoham-pirenena ihany. Nandritra ny lanonana natao omaly dia nanolotra fanafody milanja 
taonina ho an’ny toby Akamasoa ny filoham-pirenena, hanampiana ireo marary sahirana ara-pivelomana. 
fanampiana ny toby amin’ny asa soa ataony dia nampanantena ny filoham-pirenena fa hanangana oniversite 
tsy ela fa amin’ity taona ity ihany dia hanomboka ny asa fanomboarana. 

