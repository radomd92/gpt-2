RN7: NOTIFIRIN’NY MPANAKAN-DÀLANA BASY NY SAOFERA – MIDI MADAGASIKARA

Mpandeha tamin’ny fiara mpitatitra roa karazana, no indray voaroban’ny jiolahy. Ny alin’ny zoma 
no nisy nanao fanakanan-dàlana teo Ambohibary-Sambaina. Tsy vitan’izany, fa nitifitra avy hatrany 
olon-dratsy ka nandratra ny mpamily ilay kamiao teo alohan’ny “mini-bus” iray. Rehefa naratra 
ny mpamily, dia voatery tsy nijanona ary tsy afaka ny nihetsika ihany koa vokatr’izay ilay fiara 
tao aorinany. Izay toe-javatra izay mihitsy angamba no tanjon’ireo olon-dratsy izay tsy niandry 
fa avy hatrany dia nanao ny asa ratsiny : norahonany tamin’ny basy sy sabatra ireo olona rehetra, 
tao anaty kamiao io na tao anaty “mini-bus” dia nalaina ny firavaka sarobidy sy ny finday ary mazava 
azy, ny vola. Kivy ny mpandeha nanoloana ny zava-nitranga, satria nosavaina hatramin’ny entan’izy 
mihitsy. Midika izany fa, tsy nisy inona na inona nentina nody intsony ho an’ireo olona 25 teo ho 
izay voaroba. Soa fa mba nisy tadidin’ny mpamily tao amin’ilay “mini-bus” ny endriky ny sasany 
olon-dratsy. Nametraka fitoriana izy ary nisy ny fisamborana nataon’ny zandary taorian’izay. 
aloha, dia misy solontenan’ny zandary izay mandeha ao anatin’ny fiara fitaterana amin’ireo lalam-pirenena 
mafana amin’ny asan-jiolahy. Nisy ihany koa ny fepetra izay tsy hahafahan’ny fiara mifamezivezy 
alina, tamin’ny fotoana nisesy ny fanafihana. Nisy vokatsoany avokoa izany, satria ankoatra 
fihenan’ny asan-jiolahy, dia nihena ihany koa ny lozam-pifamoivoizana, noho ny fatahoran’ny 
fa misy mpitandro ny filaminana manara-maso izy. Inona moa no tsy hamerenana ny zavatra efa nety? 



