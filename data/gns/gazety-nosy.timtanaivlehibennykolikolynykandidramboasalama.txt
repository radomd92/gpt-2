TIM TANA IV : LEHIBEN’NY KOLIKOLY NY KANDIDÀ RAMBOASALAMA ?

Soa ihany fa nisy fampielzan-kevitra mba ahazoana manapoitra ny fahotana mahafaty ataon’ireo 
ho fidiana ho solombavambahoaka ireo. Amin’ny firenena izay mandala ny foto-pisainana demôkratika 
fotoana iray ahazoana miresaka ny kandidà izay milaza fa hitondra firenena na hisolo tena ny vahoaka 
fotoana toa itony. Tsy maintsy lazaina avokoa ny mahakasika azy rehetra mba tsy hahadiso ny safidin’ny 
eny na dia ny fiainany manokana aza satria misy fiantraikany any amin’ny fitondrana ny raharaham-pirenena 
Izany indrindra no atao hoe fampielezan-kevitra. 

Koa satria maro maro izay ny kandidà izay voalaza fa mpanodinkodina volam-bahoaka, mpangalatra, 
“kidnapping” ary mpanao kolikoly avolenta no efa migadra ary voatazona vonjy maika any am-ponja, 
aorian’ny fametrahana ny antotan-taratasy filatsahan-kofidiana ho depiote. Isan’ny voakasika 
ny kandidà tao Mahabo, Fandriana, Ifanadiana, Ambatofinandrahana. Amin’izao fotoana izao dia 
milaza be ny kolikoly teny amin’ny Paon d’Or izay mahavoakasika ny depiote 79. Miandry mafy izany 
vahoaka Malagasy ankehitriny, ary fantatra koa fa maro no tokony ho samborina sy hanaovana fanadihadiana 
dia fantatra fa maloto izy ireny. 

Fa isan’ny andrasan’ny maro koa ankehitriny ny mahakasika ny kandidà TIM (Tiako Madagasikara) 
amin’ny boriborintany fahefatra izay mahakasika an’ingahy Ramboasalama Emilien. Ity Colonel 
ronono avy amin’ny Zandarimariam-pirenena ity ary mpanolotsainan’ny kaominina Antananarivo 
ankehitriny rehefa avy nation-dramatoa Lalao Ravalomanana ben’ny tanàna filoha lefitra teo 


Ny loharanom-baovao dia manambara fa ity kandidàn’ny TIM ity antsoina hoe Ramboasalaman Emilien 
no isan’ireo ny nampanao ny fanotofana ny tany tsy ara-dalàna teto amin’ny kaominina Antananarivo 
rehetra izay tsy ara-dalàna ka nahatonga ny rano niakatra sy ny olana maro vokatr’izany. Nisy kolikoly 
tao amin’ireny raharaha ireny. Dia iny niaraha-nahita iny fa nofoanana ny fanotofana tany rehetra 
Antananrivo renivohitra tao anatin’ny telo taona teo izay. Volabe no voalaza fa kolikoly avolenta 
raharaha ireny ka ingahy Ramboasalama Emilien no isan’ny voatonontonona amin’izany sy ramatoa 
Ravalomanana. 

Tsy ireo ihany no mahavoakasika an’ingahy Ramboasalama Emilien ity fa ao koa ny fananganana trano 
lalàna sy ny sisin-dalàna rehetra teto Antananarivo renivohitra to any misy ao Analakely(tranovy 
ankamaroany), eny amin’ny fiantsonana’ny taxi-be mankeny Ambohipo izay natao eo afovoan-dàlana, 
sisin-dàlana ao Behoririka marobe ary ny teny amin’ny Paraky Andrefan’Ambohijanahary sy ny maro 
koa. Nisy mihitsy ny narodana taty aoriana ka isan’ny voa mafy tamin’izany ireo nivarotana ny toerana 
efa nangalana volabe. 

Tsy ireo ihany fa mbola voalaza koa fa isan’ny olona voarohirohy amin’ny kolikoly mahakasika ny 
etsy amin’ny Parvis Analakely koa ity kandidà ny Tim ao amin’ny boriborintany fahefatra ity. 

Araka ny loharanom-baovao ihany dia ramatoa Lalao Ravalomanana sy ingahy Ravalomanana Marc mihitsy 
miray tsikombakomba amin’ity olona ity ao amin’ny raharahan’ny kaominina ao. Izany no antony 
namerenana azy hiasa indray na dia efa noesorina aza. 

Ny gazety Free-News nivoaka ny alakamisy faha 16 may 2019, izay namoaka lahatsoratra mahakasika 
Ramboasalama Emilien ity dia niteny hoe “le candidat TIM corrompt les employés de la CUA” na ilay 
TIM mpanao kolikoly ao amin’ny mpiasan’ny kaominina. 

Fantatra koa fa efa misy taratasy mitory ity kandida ity any amin’ny Bianco. Izany indrindra no 
ity olona ity hanao depiote satria mitady ilay antsoina hoe “imunité parlementaire”. Fantatra 
fa miaro azy mafy Ravalomanana Marc sy Lalao vadiny satria isan’ny tafiditra amin’ireo raharaha 
ambony ireo. 

Dia izany ve no ho solombavambahoaka eto Madagasikara? Dia mbola ho lozabe noho ny depiote teo aloha 
izany no hitranga ka hisy indray ny kolikoly toa ny mahazo ireo depiote 79 mianadahy izay handalo 
(Pôle anti-corruption). 

Fotoana fahaizana mijery izao, famakafakana ary fanapahan-kevitra matotra. Miankina amin’ny 
tsy amim-piheverana no maharendrika ny firenena toa izao. 



