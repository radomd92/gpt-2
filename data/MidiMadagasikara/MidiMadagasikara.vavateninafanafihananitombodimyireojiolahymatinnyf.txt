VAVATENINA – FANAFIHANA : NITOMBO DIMY IREO JIOLAHY MATIN’NY FITSARAM-BAHOAKA – MIDI MADAGASIKARA

Tsy mbola nifarana ny fanarahan-dia nataon’ireo fokonolona an’ireo andian-jiolahy nanafika 
aminy tao Miarimarivo Vavatenina herinandro lasa izay, ka naharatrana mafy olona roa voatifitry 
basy kalaky sy ilay bala “96..” izay efa tsy maninona ankehitriny raha ny angom-baovao, sy nahaverezana 
200 tapitrisa ariary sy volamena 5 kilao tamina mpindrandraka sy mpividy izany. Raha mbola manara-dia 
andian-jiolahy mitam-basy kalaky ireto ny fokonolona ampian’ny mpitandro ny filaminana, dia 
izy ireo nahita ity fatin’olona niafina tao anaty kirihitra ala izay efa simba be, tao amin’ny fokontany 
Maromitety. Raha ny fahitana azy araka ny fanazavana azo dia voatifitra mifanandrify ny fony ity 
maty ity, ary raha natao ny fanadiadiana dia isan’ireo andian-jiolahy nanafika tao Miarinarivo 
tenany. Tsy nisy kosa anefa ny taratasy milaza ny mikasika azy teny aminy tamin’izao nahitan’ny 
azy ireo. Ankoatra izany dia fantatra izao fa ny andian-jiolahy voalohany matin’ny fitsaram-bahoaka 
raharaha tao Miarinarivo Vavatenina izao, dia rahalahana ben’ny tanàna teo aloha tao Vavatenina; 
ny efatra tamin’izy ireo ihany no fantatra fa tsy zanaky Vavatenina. Nitombo dimy izany ireo jiolahy 
ka ny efatra matin’ny fitsaram-bahoaka, ny iray hita faty voatifitra tao anaty ala izao. Mbola 
hita kosa ilay basy kalaky nampiasa ireo bala “96..” sy ireo vola ary ireo volamena nangalarina. 
fito izany mbola karohina mikasika ity raharaha fanafihana tao Miarinarivo Vavateina ity. 




















