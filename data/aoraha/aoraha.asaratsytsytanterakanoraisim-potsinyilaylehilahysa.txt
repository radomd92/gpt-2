ASA RATSY TSY TANTERAKA :: NORAISIM-POTSINY ILAY LEHILAHY SAIKA NAMAKY TRANO • AORAHA

Haingana ny nahatongavan’ny polisy, vantany vao naheno ny antso vonjy an-telefaonina nataon’olona, 
Andrononobe Analamahitsy, ny alin’ny talata lasa teo. Tratra tao anaty tambohon’ny trano lehibe 
ity lehilahy nikasa hamaky trano sy hangalatra tao, niaraka tamin’ny namany. Voasambotra ihany 
taorian’izay, ny lehilahy efatra notondroiny ho namany saika hanatanteraka ny asa ratsy. 

«Niaiky ny helony izy dimy lahy. Tsy vaovao amin’ny olona ny endrik’izy ireo ary efa hita matetika 
an-tanàna», hoy ny polisy eny Analamahitsy. 

Natao ny fanadihadiana rehetra. Fantatra ihany koa fa tafiditra ao anatina tambajotra mpangalatra 
ireto lehilahy voasambotra ireto. Voatazona am-ponja vonjimaika izy dimy lahy rehefa avy naseho 
mpitsara mpanao famotorana teny amin’ny Fampanoavana. 









Enregistrer mon nom, mon e-mail et mon site web dans le navigateur pour mon prochain commentaire. 



