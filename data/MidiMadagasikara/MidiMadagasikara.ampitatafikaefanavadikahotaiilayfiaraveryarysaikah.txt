AMPITATAFIKA : EFA NAVADIKA HO TAXI ILAY FIARA VERY ARY SAIKA HAMIDY NO TRA-TEHAKA – MIDI MADAGASIKARA

Maty paika tanteraka ! Nandrasana hangingina ny raharaha vao napoitra sy nitadiavana mpividy 
fiara halatra, kanjo vao mainka sendra ny patsa iray tsy omby vava. Lehilahy iray, izay nikasa hivarotra 
peugeot 309 halatra no tra-tehaka ny tao amin’ny sampan-draharahan’ny pôlisy misahana ny heloka 
etsy Anosy ny fiandohan’ny herinandro teo. Efa navadika ho « taxi » ity fiara ity kanefa mbola teo 
ny famantarana tsy hay nokosehana fa fantatry ny tompony ihany, roa volana taty aoriana. Raha ny 
araka ny tatitra azo avy amin’ireo mpanao fanadihadiana dia nitranga fahaverezana fiara tao amina 
iray teny amin’iny faritra Ambohitrakely iny. Fiara marika Peugeot 309 miloko manga. Rehefa nametraka 
teny anivon’ny pôlisy ny tompon’izany fiara izay dia nisy olona roa noahiahiana voatery nosamborina 
an-toerana : ny mpamilin’ilay fiara niaraka tamin’ny mpiambina an’ilay fiantsonana. Taorian’ny 
nataon’ireo mpitsara dia voatery nampidirina am-ponja vonjimaika ilay mpamily. Nanome baiko 
ny fitsaràna hitohizan’ny fanadihadiana ataon’ny pôlisy. Roa volana katroka taty aoriana, dia 
nandefa filazàna teny amin’iny faritra Ampitatafika fa hoe mivarotra fiara taxi Peugeot 309. 
tamina marika sy ny angom-baovao fa ilay fiara very teny Ambohitrakely ihany ity voalaza fa hamidy 
Napetraka ny velam-pandrika hanjoana izay olona tao ambadika mivarotra izany ary dia lehilahy 
antsoina hoe R …, 38 taona no voampaingotra. Nilaza moa ity farany fa hoe tsy azy ilay fiara fa an’ny 
Nentina natao famotorana avy hatrany moa ranamana. Tsy mbola mijanona hatreo anefa fa mbola mitohy 
fikarohana araka ny voalazan’ireo pôlisy hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

