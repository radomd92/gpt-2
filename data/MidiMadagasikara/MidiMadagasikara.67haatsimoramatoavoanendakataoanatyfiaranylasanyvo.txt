67 HA ATSIMO : RAMATOA VOANENDAKA TAO ANATY FIARANY, LASA NY VOLA AN-TAPITRISANY – MIDI MADAGASIKARA

Nitrangana fanafihana nahaverezana vola an-tapitrisany indray tetsy amin’ny 67 ha Atsimo, ny 
maraina teo, tokony ho tamin’ny sivy ora mahery. Fiara 4×4 nentina ramatoa iray nijanona teo anoloana 
sinoa mpivarotra môtô sy kojakoja fanamboaran-trano no nidirana telolahy an-keriny. Tsy nisy 
fa tonga dia nobedain’ ireo jiolahy ilay ramatoa tao anaty fiarany. Raikitra avy eo ny fisintonana 
poketrany izay feno vola an-tapitrisany (10 tapitrisa mahery) saika hividianana entana. 

Raha vao nahazo ny rembiny ireo olon-dratsy dia lasa nitsoaka ary niditra ny elanelan-trano amin’ny 
iny, fa ramatoa tompom-bola voaendaka sy voatafika kosa nangasihasy tsy nahita izay hatao. Hany 
niantso ny fianakaviany sy ny mpitandro filaminana. Raha ny fanazavana azo nandritra ny angom-baovao, 
efa narahin’ ireto jiolahy ireto maso ity ramatoa ity, satria raha vao nijanona ny fiara tsy mataho-dalana 
dia avy hatrany raikitra ny “ opération “-n’ireo jiolahy. 

Gaga sina tsy nisy nahateny ny nanatrika teo satria haingana loatra ny “ action ”. Ny olona koa matahotra 
ainy sao mitondra basy ireo jiolahy ka mitifitra. Faritra mena sy mafana amin’ny fanafihana mitam-piadiana 
asa fanendahana 67 ha tato ho ato. Mila mitandrina hatrany fa tsy kely làlana ny mpanao ratsy sahy 
amin’ izao. 



