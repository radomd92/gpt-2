ANTANIMENA-CINÉMA RITZ  : NESORINA IREO PETA-DRINDRINA TSY MANARA-DALÀNA | NEWSMADA

Par Taratra sur 14/02/2017 

Nanala ireo peta-drindrina tsy manara-dalàna teny Antanimena sy teny amin’ny manodidina ny Cinéma 
ny ekipa teknika avy ao amin’ny boriborintany voalohany, ny faran’ny herinandro teo. 26 ireo mpiasa 
nanatanteraka izany. 

«Mafimafy ny asa », hoy ireo ekipa satria maro loatra ireo afisin’ireo karazam-piangonana zandriny 
karazana fianarana ary ny fampisehoana ataon’ireo mpanakanto mipetaka eny amin’ireo rindrina 
tsy tokony hametahana izany akory. 

Raha ny eto an-drenivohitra, efa misy ireo toerana natokana hametahana peta-drindrina. Mialoha 
anefa, tsy maintsy manao fangatahana eny aivon’ny kaominina ireo izay mikasa hametaka izany. 

Betsaka ireo mametapetaka afisy eny rehetra eny, indrindra amin’ny toerana be mpandalo na talaky 
kanefa tsy natokana ho an’ny peta-drindrina akory. Ny sasany koa tsy mandalo any amin’ny kaominina 
manaraka ny an-tanan-tohatra tokony hatao vao mametaka izany ka tafiditra ao anatin’ny tsy manara-dalàna 


Maika ireo mpikarakara lanonana sy fiangonana zandriny mametaka afisy rehefa misy hetsika fitadiavam-bola 
ireo. Tsy mba manala izany afisy izany akory anefa rehefa vita ny hetsika fa avela hanaratsy ny endriky 
tanàna eo izany peta-drindrina izany. 

Betsaka ny fiangonana zandriny sy ny mpikarakara hetsika no mifamaly ihany koa amin’ny fametahana 
satria lasa mifanindry sy mifanakona ny peta-drindrin’izy ireo noho ny tsy fifanajana sy ny fahamaizana 
hisarika olona. 

Hatramin’izao, tsy mbola heno ny filatsahan’ny sazy amin’ireo tsy manara-dalàna sy mpanao gaboraraka 
peta-drindrina na fanta-poko fanta-pirenena aza izany. Matetika, misoratra amin’ireny peta-drindrina 
ihany koa ny findain’ireo mpikarakara hetsika izay tokony ho mora arahina ny fanasaziana azy rehefa 




Les commentaires sont fermées. 

