TSY AFA-NIHAZO AN’I MAHAJANGA…  : NILATSAKA NY DIDY JADONA, NAVOAKA TAO ANATY FIARAMANIDINA RAJOELINA | NEWSMADA

Par Taratra sur 31/03/2018 

Hatramin’ny minitra farany, tsy afaka nanainga nihazo an’i Mahajanga, hihaona amin’ny vahoaka 
an-toerana ny filohan’ny Tetezamita Rajoelina, omaly, noho ny didy jadon’ny fitondrana HVM. 
nahazo fandrarana ny fiaramanidina manokana saika hitondra azy, mbola nofoanana koa ny sidin’ny 
Air Madagascar, na dia efa tao anatin’izany aza izy. 

Efa teny amin’ny seranam-piaramanidina Ivato saingy, tsy tafainga. “Nanao ny ezaka rehetra aho 
amintsika vahoakan’i Mahajanga, saingy tsy misy ny fahalalana sy ny fahafahan’ny olom-pirenena 
Misy ny jadona ka tsy navela handeha fiaramanidina manokana izahay sy ny vady aman-janako. Nikasa 
fiaramanidina Air Madagascar koa avy eo ary efa vonona hiainga saingy nilatsaka ny baikon’ny filoha 
sy ny governemanta tsy namela anay hiainga ary navoaka tao anaty fiaramanidina”, hoy ny filohan’ny 
Rajoelina Andry, niditra an-telefaonina mivantana tamin’ireo vahoaka marobe teny amin’ny seranam-piaramanidina 
Mahajanga, omaly hariva. 

Nohitsiny tamin’izany fa voasakantsakana tanteraka ny tenany ary tsy navela hihaona amin’ny 
Mahajanga. Na izany aza, nampanantena ny tenany fa tsy maintsy mbola hisy ny fotoana handehanany 
Mahajanga. “Miandry ny toromarika isika… Aoka ho tony“, hoy izy. Anton-dian’ny filohan’ny Tetezamita 
fanasan’ny ben’ny Tanàna sy ny kaominin’i Mahajanga azy amin’ny fitokanana ampahan-dalana roa 
koa hanolotra fanomezana sy fanampiana ho an’ny mponina. Tsy tanteraka anefa izany noho izao antsojain’ny 
HVM izao. Anisan’ireo tompon’antoka amin’izao fanakanana izao ny eo anivon’ny ACM sy ny minisiteran’ny 
noho ny korontana ambaran’izy ireo fa mety hiseho ao Amborovy. Tsy nisy naoty anefa izany fa am-bava 
ihany. 

Nanamarika izany koa ny efa nikatonan’ny varavaran’ny fiaramanidin’ny Air Madagascar. Efa tao 
ireo mpandeha, saingy nambaran’ny kaomandin’ny mpanamory fa nofoanan’ny fitondrana ny sidina 
ary nampidinina avokoa ireo mpandeha. 

Fitondrana kanosa sy malemy ary mpanao jadona 

Na teo aza ny fahadisoam-panantenan’ireo vahoakan’i Mahajanga, nirava am-pilaminana naneho 
alahelony amin’izao fihetsiky ny fitondrana izao izy ireo. Efa nialohavan’ny lahatenin’ny depioten’i 
Nina sy ny ben’ny Tanàna, Moukthar Salim, rahateo izany. “Mila tony isika ary hody am-pilaminana 
aoka ho mailo amin’ny mpanararaotra. Milamina sy hendry ny vahoakan’i Mahajanga… Misy farany 
ny zava-drehetra“, hoy izy ireo. 

Midika izany fa kanosa sy tena malemy izao fitondrana izao ary tsy manana fahitsim-po. Manampy 
ny tahotra satria hanahirana azy ireo ny fitiavan’ny vahoakan’i Mahajanga ny mpanorina ny TGV, 
marobe sy efa niandry amin’ireo lalana rehetra niainga eny Amborovy. Tsy maintsy nitady hevitra 
HVM ka hany lalan-tokana nizoran’izy ireo ny fanakanana mialoha an-dRajoelina teny Ivato. Nilamina 
tanteraka ny tapakandro hariva, taty Mahajanga. Nitohana tanteraka kosa anefa ny ankamaroan’ny 
noho ny hamaroan’ny fiara sy ireo bajaj ary koa ireo nandeha tongotra avy eny Amborovy. 

Iraka manokana aty Mahajanga Synèse R. 

Les commentaires sont fermées. 

