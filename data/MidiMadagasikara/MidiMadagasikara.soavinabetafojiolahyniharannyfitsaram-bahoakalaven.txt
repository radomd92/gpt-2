SOAVINA BETAFO : JIOLAHY NIHARAN’NY FITSARAM-BAHOAKA, LAVENONA SISA TAVELA – MIDI MADAGASIKARA

Tsy nisy azo norasina intsony fa dia lavenona sisa no niafaran’ny jiolahy iray saron’ny fokonolona 
amin’ny kaominina Soavina, distrikan’i Betafo. Nitrangana fanafihana tao amin’ny tokantrano 
tao Soavina ny faramparan’ny herinandro lasa teo. Nisy tohatra tavela tao an-tokontany ka iny 
nampiasain’ireo jiolahy nananika ny trano. Araka ny fanazavana nomen’ny ben’ny Tanana ao Soaviana 
tokony ho tamin’ny 11 ora alina tany ho any no nisehoan’ny fanafihana. Jiolahy efa-dahy no fantatra 
nikasa hanafika tokantrano iray. Teo amin’ny lavarangana no nananika tamin’ilay tohatra ireo 
ary nandeha tsirairay. Efa ren’ny tompon-trano anefa ny fahatongavan’ireo mpandroba ka efa nivonona 
izy ireo. Vantany vao tafakatra ny iray dia vely angimba no niandry azy. Nianjera hatreny ambony 
farany ka tsy nahatsiaro tena intsony, nitsoaka nandositra ireo namany raha voa nahita azy. Nandritra 
niantso vonjy ny tompon-trano, vetivety dia tonga maro no fokonolona. Mbola tsy nahatsiaro tena 
akory ilay jioalahy dia efa raikitra indray ny daroka sy ny fitsaram-bahoaka. Rehefa hitan’ny 
fa tsy nihetsika intsony ilay jiolahy dia nodorona. Tsy nisy tavela intsony na dia taolana aza fa 
lasa lavenona tanteraka io jiolahy io. Tafaporitsaka ireo namany telo ary efa eo am-pikarohana 
ny mpitandro filaminana amin’izao fotoana. Nahazo vahana ny fitsaram-bahoaka tato ho ato izao 
amin’ny distrikan’i Betafo. Efa leom-boanana amin’ny tsy fandriam-pahalemana ny mponina ka 
tratra aloha hatreto dia ny ainy no manefa. 



Mila fitsarana mitsara marina ny vahoaka, ny zava-misy matetika dia tsy miditra am-ponja akory 
mpanao ratsy hany ka manao fitsarana heveriny ho mety aminy ny vahoaka. 

Efa miady antrano ny vahoaka noho ny fahantrana, aiza ny mpikaroka rehetra no tsy mahita vaha olana 
izany? sa faly fotsiny hoe mpampianatra mpikaroka de mpikaroka mandra pahafaty fa tsy mahita n 
n inona… 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

