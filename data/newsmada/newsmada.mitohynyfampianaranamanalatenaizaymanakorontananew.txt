MITOHY NY FAMPIANARANA  : MANALA TENA IZAY MANAKORONTANA | NEWSMADA

Par Taratra sur 04/06/2018 

“Mitohy toy ny isan’andro ihany ny fizotry ny fampianarana manerana ny Nosy”, araka ny fanambarana 
tomponandraikitra rehetra eo anivon’ny minisiteran’ny Fanabeazana, notarihin’ny sekretera 
Rabeson Rolland, omaly teny amin’ny foiben’ny minisitera, Anosy. Miantso ny fahatsiarovan-tenan’ny 
isan’ambaratongany napetraka handrindra ny fizotry ny fampianarana ny minisitera. Raisina 
manala tena avy hatrany amin’ny asany ny mpiasan’ny minisiteran’ny Fanabeazana manelingelina 
fampianarana, araka ny fanazavana azo. Nanamarika ny minisitera fa zo ny hanao fitakiana, saingy 
tokony hatao takalonaina ny zaza malagasy. 

Raha sanatria ho tonga amin’ny taona fotsy, matiantoka voalohany ny ray aman-dreny lany vola sy 
mpianatra niezaka nandritra ny taom-pianarana, nefa ho maty momoka fotsiny. Efa miezaka mitady 
ho an’ny sekoly voakorontana noho ny fisian’ny fitokonana ny minisitera, amin’izao fotoana izao. 

Misy amin’ireo lycée sy CEG eto an-dRenivohitra no efa nampiato ny fampianarana tao anatin’ny 
volana mahery kely. Ny tena olana, voakorontana ireo mbola mampianatra any an-dakilasy ary misy 
herisetra toy ny niseho tany Ambositra ka naharatrana mpianatra sy mpanabe. Mitohy kosa ny fampianarana 
lycée tsy miankina 150. 



Les commentaires sont fermées. 

