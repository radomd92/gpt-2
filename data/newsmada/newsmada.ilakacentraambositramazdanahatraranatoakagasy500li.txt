ILAKA CENTRA AMBOSITRA  : MAZDA NAHATRARANA TOAKA GASY 500 LITATRA, OLONA 13 VOASAMBOTRA | NEWSMADA

Par Taratra sur 24/03/2017 

Notazonin’ny zandary ireo olona miisa 13 voarohirohy ho tompon’antoka tamin’ny trafikana toaka 
tratra tao amin’ny fokontany Ilaka Centre Ambositra, afakomaly tolakandro. Tratra tao anaty 
Mazda saika hihazo aty an-dRenivohitra ireto toaka gasy ireto… 



Tratran’ny zandary nanao barazy tao Ilaka Centre distrikan’Ambositra, afakomaly tolakandro 
toaka gasy 500 litatra nentin’ny fiara Mazda iray hihazo an’Antananarivo. Araka ny fanazavan’ny 
nahazo loharanom-baovao mialoha momba ny fisian’ity fiara Mazda mitondra toaka gasy ity izy ireo 
efa nandrasana fotsiny ny handalovan’ny fiara. Notazonina avy hatrany ireo olona miisa 13 samy 
ao Mahazina Ambatofinandrahana izay voalaza fa tompon’ireo toaka gasy ireto. Taorian’ny famotorana 
olona tompon’entana, niroso tamin’ny fandorana ireo toaka gasy ny zandary tao Ilaka Centre teo 
tompon’andraiki-panjakana ao an-toerana. 

Amin’ny raharaha trafikana toaka gasy toy izao misy ny lamandy takiana amin’ireo tompon’entana, 
mety hiafara amin’ny fampidirana am-ponja izany raha tsy voaloa izany. Maro ireo mpanao trafikana 
gasy efa tratran’ny zandary tamin’iny faritra iny sy ny RN 7, saingy tsikaritra kosa fa vao mainka 
ity fanaovana trafikana toaka gasy ity. Mitovy laharana amin’ny trafikana andramena sy rongony 
taolam-paty ity toaka gasy ity. Tsy afa-misaraka amin’ny kolontsaina Betsileo anefa ny toaka 
saingy misy kosa ireo minia manosihosy izany amin’ny alalan’ny fanaovana trafika azy ity. 

Sao tokony hojeren’ny fanjakana ny hahafahana mampanara-penitra itony toaka gasy itony mba hitovy 
amin’ireo toaka lafo vidy sasany nandalo fitiliana tany amin’ny laboratoara. 





Les commentaires sont fermées. 

