MPAMOTSY OMBY HALATRA : NAHAZO FAHAFAHANA AVOKOA IREO SIVY MIANADAHY NOSAMBORIN’NY ZANDARY | NEWSMADA

Par Taratra sur 26/01/2017 

Nahazo fahafahana vonjimaika teny amin’ny fitsarana avokoa afakomaly, ireo sivy mianadahy voasambotry 
zandary teny Ambohimangakely voampanga ho mpamotsy omby halatra. Somary nahasorena ny zandary 
ity fanapahan-kevitry ny fitsarana ity satria ny mpitandro filaminana efa nilaza fa ao anatina 
mpanao famotsiana omby halatra ireto voasambotra ireto. Nandritra ny fisamborana tany Falimanjaka 
nahita taratasy hosoka, pasipaoro sandoka momba ireo omby novonoina ireo. « Ireo olona ireo izay 
mpangalatr’omby, mpamono omby ary mpivaro-kenan’omby halatra », hoy ny zandary. Miandry ny fitsarana 
ireto olona ireto noho izany. Ny fanazavana azo takarina amin’izao raharaha izao, ny hoe tsy atahorana 
ireo olona ireo ka tsy naiditra am-ponja vonjimaika. Mety koa tsy mahatafiditra am-ponja ny resaka 
omby halatra sy ny fivarotana izany, ary ny fampiasana taratasy hosoka momba izany. 

Toe-javatra tahaka izao matetika mitarika ny fitsaram-bahoaka. Olona samborin’ny mpitandro 
avy eo avotsotry ny fitsarana. Raharaha izy ity. Izany ny hoe: “Ahoana inona any izay omby maty, 
ny hena hohanina”. 



Les commentaires sont fermées. 

