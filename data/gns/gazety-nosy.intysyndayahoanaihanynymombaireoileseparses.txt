INTY SY NDAY : AHOANA IHANY NY MOMBA IREO “ILES EPARSES”?

Accueil > Gazetin'ny nosy > Inty sy nday : Ahoana ihany ny momba ireo “Iles Eparses”? 

Publié le 07 mai 2019 



Isan’ireo mpitarika sendika nandray anjara fitenenana teny amin’ny Kianjan’Ambohijatovo ny 
1 May teo, nandritra ny hetsiky ny vondron-tsendika nankalaza ny Fetin’ny Asa, ny Sendikalista 
Razakanaivo, izay sekretera jeneraly teo aloha nitarika ny Fisema. Nisaorany aloha ny filohampirenena tamin’ny fanapahan-kevitra rehetra noraisiny ka niheverana 
hanamaivanana ny fahasahiranan’ny mpiasa, toy ny fanondrotana ny karama sy ny hafa. Ho an’ity 
tranainy ity anefa dia mila antoka matotra kokoa ny fanarenam-pirenena mba hisitrahan’ny vahoaka 
ny tena anjara-masoandrony avy amin’ireo harena nomen-janahary ho an’ny Malagasy. 

Isan’izany, hoy Ingahy Razakanaivo, ny fampiharana ny Fehin-kevitry ny Firenena Mikambana tamin’ny 
izay nankato ny maha-an’i Madagasikara an’ireo Nosy manodidina na “Iles Eparses”. Iantsorohan’andraikitra 
ny fampiharana izany sy haka ireo Nosy ireo ny fitondram-panjakana ankehitriny satria izy ireo 
mitana ny fahefam-panjakana izao, hoy izy. Ny vahoaka dia vonona hifanome tanana amin’ny mpitondra 
raha manam-piniavana ho amin’izany ny filohampirenena izay vovonana iadian’ny lohany amin’ny 
ny fanjakana, hoy izy. 

Ny antony nahatonga anay hilaza an’io, hoy ity Sendikalista Tranainy ity, dia satria tombontsoam-pirenena 
tsy toko tsy forohana no lasan’ny Frantsay amin’izao, efa an-taonany maro, izay azony avy amin’ireo 
(société) amerikana sy afrikana izay efa manao fitrandrahana harena ao. “Amin’arivony tapitrisa 
isan-taona izany”, hoy Ingahy Razakanaivo, izay antoka goavana hahafahana manarina ny toekarem-pirenena 
mitsinjo ny sosialin’ny vahoaka, ka isan’izany ny mpiasa. 

Notsindrian’Ingahy Razakanaivo tamin’izany moa fa “nisy manam-pahaizana vahiny nanao fanadihadiana 
nanipika fa ao anatin’ny taona vitsy ihany dia efa voaloa avokoa ny trosan’olona mitambaby amîntsika 
avy amin’ireo fifampisamboram-bola iraisampirenena raha voaraintsika ho isan’ny fananantsika 
ireo Nosy Manodidina ireo”. 

Nomarihiny koa fa “nisy fivoriana iraisampirenena tany ivelany, indray mandeha, ka isan’ny nandray 
tamin’izany ny tenako, ary dia samy nanitrikitrika ny mpivory avy amin’ny kaontinanta Afrikana 
ny mpampisambo-bola iraisampirenena no tompon’antoka tamin’ny fampahantrana ny firenena afrikana”. 
va re, hoy ny solontenan’ny Banky Mondialy, hoy hatrany Ingahy Razakanaivo, ny mpitondra afrikana 
tena mpangalatra sy mpanodinkodina ny volam-pirenena any aminareo afrikana. 

Notsindriany anefa fa “eo ihany ny fanodinkodinana sy halatra nataon’ny mpitondra afrikana fa 
afaka andraikitra amin’ny fampahantrana ny firenena afrikana ny mpampisambo-bola iraisampirenena 
ny fepetra najadon-dry zareo hotanterahin’ny tany afrikana dia tena fepetra mampihombo ny fahantrana”. 
milaza koa izahay, hoy hatrany Ingahy Razakanaivo, fa ny 60%-n’ny vola trosain’ny firenena afrikana 
mpampisambo-bola iraisampirenena ireo dia miverina any amin’ny tompom-bola hampandrosoan-dry 
ny ambaindain’ny sehatra misy azy amin’ny fomba maro fa zara raha ny 40% no mijanona aty amin’ny 
anaovana ny tetik’asa, izay mbola ianjadian’ny fanodinkodinana sy tsikombakomba isan-karazany 
mpitondra, ka zara raha ny 5% sisa no tena enti-manatanteraka ny tetik’asa, fa ny 100% amin’ny vola 
miaraka amin’ny zana-bola no tsy maintsy efaina sy oneran’ilay firenena nitrosa izany”. 

Izay no mahatonga anay hilaza, hoy Ingahy Razakanaivo, fa ny fitrandrahantsika Malagasy sy ny 
ny harem-pirenentsika toy ny ao amin’ireo Nosy Manodidina (Iles Eparses) dia ahafahantsika manavo-tena 
manarina ny firenentsika ary hiantohana ny fampandrosoana sy ny fampivoarana ny fiainam-bahoaka”. 





