MORAFENOBE : DAHALO TELO, MATY VOATIFITRY NY ZANDARY – MIDI MADAGASIKARA

Nirefodrefotra ny basy tany amin’iny faritra Melaky iny. Ny faran’ny herinandro lasa teo, nifanandrina 
mantsy ny mpitandro filaminana niaraka tamin’ny fokonolona sy ny andian-dahalo nanafika tany 
distrikan’i Morafenobe iny. Telo ireo dahalo lavon’ny balan’ny zandary, ary am-polony no naratra 
saingy nentin’ny namany nitsoaka. Araka ny fampitam-baovao azo, dia nitotaly teo amin’ny 30 lahy 
ireto malaso, nirongo basy aman-defona, nanafika ny fokontany Tsingilotoka, ao amin’ny kaomina 
An-jatony ireo omby lasan’ireto malaso ireto tamin’io fotoana io. Tsy afa-namaly akory ireo mponina 
noho ny tsy fifandanjan-kery teo amin’ny roa tonta ka namela ireo dahalo hanao izay danin’ny kibony. 
fohy taty aoriana no tonga zandary ary niroso avy hatrany tamin’ny fanarahan-dia. Nifanehitra 
amina kizo iray tany an-toerana ireto mpanenjika sy ireo olon-dratsy ka nitatatata ny basy. Tamin’izay 
nahalavo ireto dahalo ireto. Resy tosika ireto farany ary nanao tari-dositra. Mbola mitohy ny 
azy ireo raha ny fanazavana azo hatrany. Tsy nisy ny naratra kosa na namoy ny ainy kosa ireo mpanara-dia. 




















