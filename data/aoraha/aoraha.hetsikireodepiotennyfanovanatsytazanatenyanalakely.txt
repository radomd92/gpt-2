HETSIK’IREO DEPIOTEN’NY FANOVANA :: TSY TAZANA TENY ANALAKELY IREO DEPIOTE MAPAR • AORAHA

Manomboka niova famindra ? Tsy nisy tazana nanatrika ny hetsika tetsy Analakely ireo depiote avy 
vondrona Mapar, omaly. Ireo depiote avy amin’ny antoko Tim sy ireo depiote tsy miankina no nameno 
lampihazo fikabariana teny an-toerana. 

Voalaza fa nisy fivoriana manokana notanterahin’ izy ireo, omaly, ka izay no antony tsy nahatongavan’ 
depiote ireto, tetsy Analakely. Sambany anefa ary azo heverina fa mety tsy ho kisendrasendra no 
nahitana azy ireo teny an-kianja, indrindra fa taorian’ny fanehoan-kevitra nataon’ny Filohan’ 
tetezamita teo aloha Andry Rajoelina, ny alahady lasa teo. Voalaza ihany koa fa mety hiverina hanjohy 
hetsika izy ireo, ato ho ato, raha tsy misy ny fiovana. 

Araka ny fandaharam-potoana nomanin’ireo depiote teny an-toerana ho amin’ny anio anefa, dia 
mpitarika sendika indray no ho loharaharana amin’ny diabe kasain’izy ireo ho hotanterahina manomboka 
amin’ny kianjan’ Ambohijatovo. Milaza ny ho eny amin’ny minisiteran’ ny Fambolena sy ny fiompiana ihany koa izy ireo anio. 









Enregistrer mon nom, mon e-mail et mon site web dans le navigateur pour mon prochain commentaire. 



