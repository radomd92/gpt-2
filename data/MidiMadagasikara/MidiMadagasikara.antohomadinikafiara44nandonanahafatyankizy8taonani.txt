ANTOHOMADINIKA : FIARA 4×4 NANDONA NAHAFATY ANKIZY 8 TAONA, NITSOAKA NY MPAMILY – MIDI MADAGASIKARA

Ankizilahy kely manodidina ny valo taona eo ho eo, no namoy ny ainy rehefa nodomina fiara tsy mataho-dalana 
teny amin’iny faritra Antohomadinika iny, ny alarobia lasa teo. Nitsoaka avy hatrany anefa ity 
raha ny filazan’ireo mponina. Tokony ho tamin’ny telo ora sy folo minitra tolakandro teo no niseho 
loza, raha ny fanazavana azo. Raha iny handeha hiampita arabe iny ity ankizy ity no nandalo tampoka 
fiara “Mitsubishi Sportero”. Ary dia voafaoka tamin’izany ilay zaza. Somary nandeha mafy ihany 
ity fiara ity raha ny nambaran’ireo mponina. Mafy araka izany ny fifandonana ary nipitika lavitra 
aza ity ankizy voadona ity. Avy hatrany dia tsy nihetsika intsony izy. Nandriaka ny rà. Vaky ny lohany, 
nahitana ratra avokoa ny vatany iray manontolo. Ireo mponina teo amin’ny manodidina no niezaka 
ity ankizikely voadona ity tany amin’ny toeram-pitsaboana. Indrisy anefa, fa tsy tana intsony 
ainy, noho ny ratra mafy sy rà very taminy. Ny fanazavana teo anivon’ny pôlisy misahana ny lozam-pifamoivoizana 
no nahafantarana fa tsy nitsoaka ilay mpamily nahavanon-doza, fa avy hatrany dia nanatona azy 
Noho ny tahotra ny fitsaram-bahoaka no anton’izay fihetsiny izay raha ny nambara hatrany. Efa 
sy hadihadiana eny Tsaralalàna rahateo ity farany. Omaly maraina kosa no nalain’ny fianakaviany 
amin’ny tranom-paty ny vatana mangatsiakan’ity ankizy ity. 




















