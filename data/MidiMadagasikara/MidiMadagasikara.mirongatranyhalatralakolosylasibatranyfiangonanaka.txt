MIRONGATRA NY HALATRA LAKOLOSY, LASIBATRA NY FIANGONANA KATOLIKA SY LOTERANINA – MIDI MADAGASIKARA

Bizina rapida, voazimbazimba ny tempolin’ Andriamnitra ! Mirongatra ny halatra lakolosim-piangonana 
kaominina maromaro any amin’ny faritra Atsimo Andrefana, ary lasibatra ireo Fiangonana mivondrona 
anivon’ny FFKM (Fiombonan’ny Fiangonana Kristianina eto Madagasikara). Farany teo, afak’omaly 
raha ny vaovao voaray, dia notafihan’ny jiolahy nirongo basy ny fiangonana katolika tany amin’ny 
Ankazoabo Atsimo, ary naharitra ora iray teo ho eo ny poa-basy nataon’ireo dahalo nampihorohoroana 
mponina, ka lasan’ny mpandroba tamin’izany ny lakolosim-piangonana. 

Voambana basy pasitera. Efa lasibatry ny fanafihan-jiolahy mitam-piadiana toy izany koa ny fiangonana 
sy Katolika tao Bezaha, distrikan’i Betioky Atsimo, ny tany Ambalabako, ka voambana basy ry pasitera 
ny tao Besimpona ny zoma teo vao mangiran-dratsy, izay samy nahaverezana lakolosim-piangonana 
Amin’ny ankapobeny, raha ny fanazavana voaray, dia tsy amina tilikambo, fa mihantona amina tsanganan-kazo 
lakolosim-piangonana any ambanivolo ka mora amin’ny mpangalatra ny maka azy. Tato ho ato dia manerana 
Nosy mihitsy no nahenoana ity halatra lakolosim-piangonana ity. 




















