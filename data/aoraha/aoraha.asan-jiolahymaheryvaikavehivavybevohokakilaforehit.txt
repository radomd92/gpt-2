ASAN-JIOLAHY MAHERY VAIKA :: VEHIVAVY BEVOHOKA KILA FOREHITRA NODORAN'NY MPANAFIKA TAO AN-TRANONY • AORAHA

Nisehoana fanafihana mitam-piadiana mahery vaika tany Ambatofinandrahana, ny alin’ny talata, 
ho tamin’ny 11 ora sy sasany. Vehivavy iray mitondra vohoka no fantatra fa namoy ny ainy tamin’izany. 

Nodoran’ireo mpanafika ny tranony. Tsy tafavoaka tao anaty afo izy ka kila forehitra. Vehivavy 
hafa no naratra, izay voatery manaraka fitsaboana any amin’ny hôpitaly. Tsy mbola fantatra ny 
entana sy vola voaroban’ireo jiolahy, tamin’io fotoana io. 

Nandravarava tany an-tampon-tanànan’ Ambatofinandrahana ny jiolahy manodidina ny valopolo 
nirongo basy vita tanana sy basy « Kalachnikov » ary « MAS 36 ». Trano telo tamina fokontany telo no 
tamin’ izany. Tao amina trano iray tany Ampanaovapoara no nisy nahafatesana olona. 

«Nizarazara tamin’ny trano telo ireo mpanafika. Saika nahitana fitaovam-piadiana avy teny amin’ 
ireo. Lasan’ireo olon-dratsy avokoa ny entana tao amina trano iray. Tsy nahazo na inona na inona 
ireo nanafika trano fivarotana noho ny fahatongavanay ara-potoana teny an-toerana. Nodoran’izy 
kosa ny trano iray rehefa tsy nahazoana entana sy vola», hoy ny zandary any Ambatofinandrahana. 

Antso vonjy sy hiakiaka 

Tokony ho roanjato metatra eo avy ny elanelan’ ireto trano telo lasibatra. Tabataba sy fandrahonana 
nataon’ireo olon-dratsy rehefa tafiditra tao amin’izy ireo. Tsy nisy nahasahy nivoaka ny olona 
amin’ ny manodidina noho ny fahitana ny fahamaroan’ ireo mpanafika. Tombanana ho efa nomanina 
ary nofidiana manokana ireo trano telo norobaina ireo. 

Trano biriky lehibe misy rihana no nisy an’ilay vehivavy bevohoka. Afaka nandositra ny olona telo, 
vadin’ilay vehivavy mitondra vohoka sy ny vehivavy roa hafa rehefa naheno an’ireo mpanafika nihaodihaody, 
ny fanazavana avy amin’ny mpitandro filaminana ihany. Naratra tamin’ izany ny iray tamin’izy 
vavy ireo. Tsy nahazo na inona na inona tao kosa ireo jiolahy ka nodoran’ izy ireo ny trano. 

«Afo niredareda no hita avy teo amin’ny varavaran’ ilay trano. Naheno olona niantso vonjy sy nikiakiaka 
teo amin’ny manodidina. Hay ilay vehivavy bevohoka io tavela tao io », hoy kosa ny olona iray any 
Tsy nisy azo natao intsony nanavotana azy. Tapitra kila avokoa ny entana tao an-trano. 

Hatramin’ny omaly tolakandro, dia mbola tany an-toerana nanao ny angom-baovao momba ity trangana 
ity ny Zandarimariam-pirenena any Ambato-finandrahana. 









Enregistrer mon nom, mon e-mail et mon site web dans le navigateur pour mon prochain commentaire. 



