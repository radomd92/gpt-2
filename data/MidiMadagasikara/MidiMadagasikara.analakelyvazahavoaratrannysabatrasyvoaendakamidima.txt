ANALAKELY : VAZAHA VOARATRAN’NY SABATRA SY VOAENDAKA – MIDI MADAGASIKARA

Ny asabotsy alina teo, vazaha iray no fantatra fa naratra, noho ny resaka fanendahana teny amin’ny 
Analakely. Roa izy ireo no niaraka tamin’io alina io. Nifanehitra tamina andiana mpanendaka maromaro 
izy ireo. Tsy nanampo na inona na inona ireto vahiny. Tsy nanaiky mora hendahiny ihany koa anefa 
ireo ary raikitra ny ady. Tamin’izay fotoana izay indrindra no nisy sabatra nivoaka avy tamin’ireo 
mpanendaka ireo. Voa teo amin’ny sandrina ny vazaha iray. Izany no nararaotin’ireo olon-dratsy 
ny zavatra teny aminy. Very tamin’izany, sakaosy iray, famantaranandro sy zavatra hafa. Vao azon’ireo 
izany, dia rifatra nandositra ry zalahy. Ireo voaendaka kosa, tonga saina teo ary tsy nahalala 
ambonin’ny tany. Resaka nifanaovana tamina teratany vahiny iray no hilazana fa tsy misy sahy mandeha 
na andro na alina ry zareo. Matahotra ny ho lasibatry ny mpanao sinto-mahery mantsy, indrindra 
an-drenivohitra. 



