TSY FAHAMPIANNY FIARABE :: VAO MAINKA NIAVOSA NY FAKO TETO AN-DRENIVOHITRA • AORAHA

Tsy mbola voavaha mihitsy ny olan’ny fanadiovana eto Antananarivo renivohitra. Ny tsy fahampian’ny 
hitaterana fako no mampivangongo ny fako saika manerana ny dabam-pako eto an-drenivohitra. Nanampy 
izany ny fako navelan’ ny Fetim-pirenena teo ka tsy mahagaga raha toa ka saika mihoatra ny dabam-pako 
ny fako, toy ny etsy Ankadifotsy, 67 Ha, Anosibe, sy ny maro hafa. 

Tokony ho noraofina talohan’ ny fety avokoa anefa ny fako tamin’ ireo dabam-pako teto an-drenivohitra 
ny fanazavan’ ny talen’ny Sampana mahaleo tena misahana ny fandaminana ny renivohitr’Antananarivo 
Samva. « Rehefa aorian’ny fety tahaka izao dia eo ho eo amin’ ny 4 000 taonina eo ny fako eto an-drenivohitra 
toa ka manodidina ny 2 500 taonina hatramin’ny 3 000 taonina izany amin’ny andavanandro. Efa any 
70%-n’ny asa fanan- gonana fako aloha no vita hatreto ka ireo faritra tena ngeza no nanombohana 
voalohany. Ireo any amin’ny elankelan-trano kosa aloha miandry kely fa tsy maintsy ezahina hovitaina 
herinandro ity », hoy ny kôlônely Rakotoarivony Marie William. 

Fiarabe manodidina dimy amby roapolo ny isan’andro ihany no niasa izay kelikely kokoa noho ireo 
teo aloha izay tsy nanaiky niasa intsony noho ny volan’izy ireo tsy voaloa. 

Ny tetsy Analakely kosa dia nanatanteraka fanadiovana faobe ny avy ao amin’ny Boriborintany voalohany 
nampiasana fiarabe efatra mahazaka fako milanja efatra taonina isanisany izany. 

Ny aretina vokatry ny fiparitahan’ny loto efa tsy lazaina intsony. 









Enregistrer mon nom, mon e-mail et mon site web dans le navigateur pour mon prochain commentaire. 



