ANDRAISORO : JIOLAHY DIMY NANAFIKA MAGAZAY, MPANDALO IRAY  MATY VOATIFITRA – MIDI MADAGASIKARA

Nipoapoaka ny basy teny Andraisoro ny Talata hariva teo. Nitranga izany noho ny nafitsok’ireo 
miisa 05 nanafika toeram-pivarotana iray teny an-toerana tokony ho tamin’ny 6 ora sy sasany hariva 
ho any, araka ny fanazavana azo avy amin’ny polisim-pirenena. Vokany olona iray no maty ary roa 
no voalaza fa naratra, niantefan’ny balan’ireo jiolahy. Araka ny fampitam-baovao, tsy nisalasala 
jiolahy nanapoaka basy sy nitifitra izay heveriny ho mety hanelingelina azy amin’ny asa ratsiny. 
anatin’izany indrindra no nahafaty ity lehilahy iray izay voalaza fa mpivarotra voanjo eny amin’ny 
io toerana io. Nihazakazaka io lehilahy io no tazan’ireto jiolahy izay nihevitra fa olona hanenjika 
ka dia notifiriny tsy nanany hantra. Tsy nisy naninona kosa anefa ny tompon’ny trano voatafika 
voatery nandositra ireo jiolahy raha nandre ny fiavian’ny mpitandro filaminana. 




















