AMBOSITRA : RAIM-PIANAKAVIANA MATY VOATIFITRA TAO AN-TRANONY – MIDI MADAGASIKARA

Lehilahy iray, raim-pianakaviana, no notafihan’ny jiolahy tao an-tranony. Notifirina tsy nisy 
izy ka maty tsy tsa-drano vokatr’izany. Ny zoma lasa teo no nisehoan’izany asan-jiolahy izany 
Ankafotra Ambositra. Raha araka ny fanazavana azo dia vao tonga avy aty an-drenivohitra izy io 
nitondra vola. Io no heverina hatreto fa nokendren’ny olon-dratsy ka nahatonga azy ireo hamono 
faty ilay rangahy. Nirefotra indroa ny basy saingy ny iray ihany no nahakasika ilay rangahy. Teo 
faritra manakaiky ny fony anefa izany no niantefa ka niteraka ny fahafatesany avy hatrany. Vola 
anaty sakaosy iray no nentin’ireo olon-dratsy nivoaka tao, raha araka ny fanazavan’ny manodidina 
Tao anatin’ny fifanjevoana dia nisy olona roa hafa naratra ihany koa tao amin’ilay trano. Nanapa-kevitra 
fianakavian’ny maty ny nanala avy hatrany ny razana tao ny andron’iny ihany, mazava loatra noho 
fitaintainana taorian’ny nanjo azy ireo. Ireo naratra kosa dia nentina tany amin’ny hopitaly. 
tadidin’ny maro ny fanafihana ilay mpanao gazety solontena any Ambositra izay notifirina teo 
tongony mba hahazoana ny vola kely izay mba matin’ny varotrany tao anatin’ny iray andro. Izao koa 
misy indray ny fanafihana izay niteraka fahafatesana. Mazava ho azy raha manahy ny olona ankehitriny 
ho lasa faritra menan’ny asan-jiolahy ny tanànan’Ambositra. 



