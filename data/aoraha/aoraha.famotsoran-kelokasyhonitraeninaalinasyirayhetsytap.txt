FAMOTSORAN-KELOKA SY HONITRA :: ENINA ALINA SY IRAY HETSY TAPITRISA ARIARY NY VOLA TOKONY HALOAN’NY FMF • AORAHA

Vola be no ilaina amin’ny fanonerana ny voina nihatra tamin’ireo gadra politika. Mitentina hatramin’ny 
alina sy iray hetsy tapitrisa ariary ny tetibola ilain’ny Filankevitry ny fampihavanana malagasy 
handoavana ny onitra ho an’ireo niharamboina vokatry ny raharaha politika nitranga teto Madagasikara, 
tamin’ny taona 2002 ka hatramin’ny taona 2009. Araka ny tatitra nataon’ireo mpikambana ao amin’ny 
nivoaka omaly tetsy amin’ny foiben’ izy ireo tetsy Ampefiloha, dia mahatratra valo amby roapolo 
zato ny isan’ireo olona tra-boina sy niharam-pahavoazana tokony hisitraka an’io onitra io. 

Voafaritra ao anatin’ity tatitra ity fa fanonerana ara-bola tamin’ny fanagadrana noho ny raharaha 
ny fahasimbana na fahaverezam- pananana nandritra ny krizy teo anelanelan’ireo vanim-potoana 
no hamoahana an’izany vola an’hetsiny tapitrisa izany. “Manana olana ara-bola anefa ny Ffm ”, 
ny filohan’ny Ffm, Maka Alphonse. Vola avy amin’ny fitondram-panjakana Malagasy no tokony handoavana 
onitra enina alina sy iray hetsy tapitrisa ity. 



Voalaza fa sarotra ho an’ ny fitondram-panjakana ny hanokana vola amin’izany, ka efa nisy ny fangatahana 
nataon’ny Ffm tamin’ny iraisam-pirenena, mba hahafahana mandoa an’io vola io. Ankoatra izay, 
miisa valo no mangataka ny mba hamerenana azy amin’ny asa niandraiketany teo aloha. Fito amby telopolo 
ireo fangatahana famotsoran-keloka tonga ao amin’ ny Ffm tao anatin’izay herin-taona nijoroany 
ary efatra tamin’ireo no efa nisitraka an’izany. 

Milaza ho afa-po tamin’ ny asa nataony ireto tompon’ andraikitra ireto. 









Enregistrer mon nom, mon e-mail et mon site web dans le navigateur pour mon prochain commentaire. 



