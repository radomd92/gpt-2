SOANIERANA IVONGO : TSY HITA POPOKA IREO MPANJONO NATELIN’NY RANOMASINA | NEWSMADA

Par Taratra sur 10/06/2016 

Tsy fantatra na maty na velona ireo mpanjono roa lahy natelin’ny ranomasina tao Manakatafana Soanierana 
ny talata teo. Araka ny fampitam-baovao avy any an-toerana, miisa enina ireo mpanjono niaraka 
nanjono tamina lakana roa tamin’io fotoana io. Nony niverina nody anefa nivadika ho ratsy tampoka 
andro ka nampisamboaravoara ny onjan-dranomasina. Nitombo hatrany ny herin’ny ranomasina ka 
naharesy tosika izany ny lakan’ireo mpanjono ka nivadika. Raikitra ny fifanjevoana teny ambony 
Avotra ireo mpanjono efa-dahy raha tsy hita kosa ireo roa lahy naman’izy ireo. Nanao izay ho afany 
fikarohana ireo namany, saingy tsy hita mihitsy izy roa lahy. Ny fitaovam-panjonoan’izy ireo 
no hita natsingevan’ny ranomasina. 

Fa efa hatramin’ny 28 mey 2016 no tsy hita popoka koa ny mpanjono iray zanaky ny sefom-pokontany 
Analankininina Hopitalibe Toamasina. Efa lany aiky tanteraka ny fianakaviany manoloana izay 
fahitana azy izao ka hanomana tsangambato ho an’ity tovolahy mpanjono natelin’ny ranomasina 
Nahatratra telo, araka izany, ny isan’ireo mpanjono an-dranomasina tsy hita popoka tao Soanierana 




Les commentaires sont fermées. 

