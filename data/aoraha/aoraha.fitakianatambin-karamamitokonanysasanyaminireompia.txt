FITAKIANA TAMBIN-KARAMA :: MITOKONA NY SASANY AMIN’IREO MPIASAN’NY FOFIFA • AORAHA

Tafahoatra. Nivoaka tamin’ny fahanginany ireo mpiasan’ny Foibe fikarohana momba ny fambolena 
fiompiana na Fofifa miisa roanjato mahery. Nitokona, nanomboka omaly, tetsy Ampandrianomby 
ireo noho ny tsy fandraisana tambin-karama nandritra ny fito volana. Tamin’ny volana marsa no 
karama farany ireto mpiasa ireto, raha ny nambaran’izy ireo. 

Nakaton’ireto farany ny toeram-piasana. Nanisy sora-baventy mitaky ny karama sy ny hampidirana 
ireo ao anatin’ny tetibola ankapobeny. 

« Misy fiantraikany goavana amin’ny mpiasa izao tsy fandraisam-bola izao. Isan’izany ireo nindram-bola 
banky ka miakatra Fitsarana ankehitriny. Potika tanteraka ny fiainan’ny mpiasa. Mpahazo anay 
izao toe-javatra izao ary amin’ny fotoan-tsarotra ilàna vola, toy ny amin’ny fidiran’ny mpianatra, 
ireo fety isan-karazany hatrany no miseho», hoy Randrianarivony Herilalao, mpitondra tenin’ireo 


Marihina fa eo ambany fiahian’ny minisiteran’ny Fampianarana ambony sy ny fikarohana siantifika 
ary ny minisiteran’ny Fambolena sy ny fiompiana ary ny jono (Maep), ny Fofifa. 

Efa nisy ny dinidinika teo amin’ny roa tonta saingy tsy nahafa-po ny mpiasa izany ka tsy maintsy 
tamin’ny fitokonana izy ireo. « Efa ela izahay no tokony hanatanteraka an’izao hetsika izao fa 
ny fifampiresahana tamin’ny tompon’andraikitra dia niandry foana izahay. Tsy misy mihitsy anefa 
vahaolana hatramin’izao », araka ny fanampim-panazavana. 

Etsy an-kilany, nilaza kosa ny mpitantana ao amin’ny Fofifa fa ny fandaminana narahina amin’ny 
no anton’ny fahataran’ny fandoavan-karama. Anatin’ny fikarakarana ny dingana farany amin’ireo 
amin’izao fotoana izao izy ireo. 

« Tsara homarihina fa misy ilay ezaka lehibe ataon’ny fitondram-panjakana amin’ny fanatsarana 
fitantanam-bolam-panjakana,ka miteraka ny fahatarana. Misy ny dingana efa natao, toy ny fanamarinana 
Primatiora sy ny any amin’ny Presidansa », araka ny fanazavan’ny Pr Razafinjara Lala Aimé, tale 
Fofifa. 









Enregistrer mon nom, mon e-mail et mon site web dans le navigateur pour mon prochain commentaire. 



