1/RM3 – TOAMASINA  : NESORINA IREO TAFIKA  MIBODO TRANOM-PANJAKANA | NEWSMADA

Par Taratra sur 04/04/2016 

Tokantranona miaramila tsy latsaky ny 20 izay ahitana miaramila efa misotro ronono sy am-perinasa 
noravana teo amin’ny manodidina ny tobin’ny miaramila 1/RM3 Analankininina Hopitalibe, ny alakamisy 
teo. Voalazan’ny loharanom-baovao any an-toerana fa efa misotro ronono ny sasany amin’ireo miaramila 
ao kanefa mibodo trano sy tanim-panjakana. Tsy niditra tamin’ny fanesorana izany ireo tompon’andraikitra 
misy amin’ireo trano sasany efa misy mpanofa. Nilaza anefa ny sasany amin’ireo miaramila fa tsy 
fampilazana akory mialoha ny fanesorana satria “trano simba tamin’ny taona 1994 noho ny rivodoza 
ireto trano ireto ka nanamboatra izany ho azo nitoerana izy ireo, raha ny fanazavana hatrany. “Mbola 
nitoerana ny trano ary volanay madiodio ny nanamboarana ny trano satria tsy misy trano hipetrahana 
tafika indrindra izahay manamboninahitra raha tsy namboarinay ny trano”, hoy ny fanazavan’ny 
iray. Andrasana, araka izany, ny tohin’ity raharaha ity fa ny ankamaroan’ireo miaramila sasany 
niala tamin’ny tranony ny herinandro lasa teo. 



Les commentaires sont fermées. 

