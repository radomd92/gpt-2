ALAROBIA : MPAMAKY TRANO IRAY VOASAMBOTRA – MIDI MADAGASIKARA

Lehilahy iray, 28 taona no nosamborin’ny andrimasom-pokonolona teny Morarano Alarobia ny alin’ny 
hifoha sabotsy teo tokony ho tamin’ny 3 ora maraina. Nifanehatra tamin’ireo olona ireo ity lehilahy 
nampiahiahy ny fihetsiny. Rehefa nosavaina izy dia nahitana entana maro teny aminy, izay voalaza 
mitotaly hatrany amin’ny 500 000 ariary. Rehefa izany dia naterina tany amin’ny biraon’ny pôlisy 
ity mpangalatra ity. Nandeha ny fanadihadiana ka tamin’izany no nahafantaran’ny mpanao famotorana 
avy namaky trano ka talohan’izao nahatratrarana azy izao dia efa nisy zavatra marobe azony, toy 
bisikileta, kodiarana Scooter sy fitaovan-dakozia. Ny loharanom-baovao hatrany no nahafantarana 
mpamerin-keloka ity mpangalatra tratra ity. Efa nigadra tany Moramanga izy ny taona 2011 tamin’ny 
vaky trano ihany. Omaly no natolotra ny mpitsara mpanao famotorana ny anao lahy. 




















