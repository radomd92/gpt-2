FAMPIANARANA ENY AMIN’NY LYCÉE  : HAMPITOVY TADIN-DOKANGA IREO “PROVISEURS” | NEWSMADA

Par Taratra sur 01/09/2017 

Mandray anjara betsaka amin’ny fikarakarana pedagojika ny fanadinana bakalorea ny sampandraharaha 
ny fampianarana ambaratonga faharoa ao amin’ny minisiteran’ny fanabeazam-pirenena. 

Betsaka ny fanatsarana efa natomboka fa ho fanohizana izany indrindra, efa nisy ny fihaonambem-paritra 
mpitantana ny lycée ary mbola hotohizana amin’ny fihaonambem-paritany izany. Efa vita ny 28 aogositra teo ny fihaonam-paritra tany Mahajanga izay misy “proviseurs” 52. Ho an’Antananarivo, 
ny 12 septambra ho avy izao ny fihaonan’ireo “proviseurs” 111. Hatao ny 4 oktobra ny any Antsiranana 
misy “proviseurs” 28 ary 7 septanbra ny any Fianarantsoa hihaonan’ny “proviseurs” 109. 

Hotanterahina ny 6 septambra kosa ny fihaonan’ny “proviseurs” 50 any Toamasina rah any 5 septambra 
hotanterahina ny any Toliara izay misy “proviseurs” 50 ihany koa. 

Hofaranana amin’ny fihaonambem-pirenena hatao eto Antananarivo ny 5 sy 6 oktobra ireo fihaonambem-paritany 
Hihaona amin’izany ireo “proviseurs” 400 manerana ny Nosy mba hifampizara traikefa amin’ny famahana 
olana mateti-pitranga amin’ny fitantanana ny lycée. 

Misy ihany koa torolalana (guide) natao hampitovy ny fitantanana ny lycée rehetra sy hamahana 
olana mpitranga mba tsy hampandringa ny fampianarana. Fotoana ihany koa io hampahafantarana 
“proviseurs” ireo asa goavana karakaraina eo anivon’ny minisitera mba tsy hahatonga azy ireo 
tompon-trano mihono. 



Les commentaires sont fermées. 

