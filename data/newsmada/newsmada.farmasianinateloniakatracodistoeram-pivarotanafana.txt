FARMASIANINA TELO NIAKATRA “CODIS”  : TOERAM-PIVAROTANA FANAFODY ROA NAKATONA | NEWSMADA

Par Taratra sur 08/02/2018 

« Farmasianina telo no niakatra filankevitry ny fitsipi-pifehezana, ny taona 2017, ka ny iray 
tsy afaka nanao ny asa maha farmasianina azy nandritra ny roa taona. Antony nampiakarana Codis 
iray nampiatoana amin’ny asa ny fivarotana “licence” ho an’ny olona tsy manana fahaizana amin’ny 
fivarotam-panafody akory », hoy ny filohan’ny holafitry ny farmasianina eto Madagasikara, Rakotomalala 
omaly teny Nanisana. 

Nambarany fa voatery nakatona koa ny toeram-pivarotana fanafody roa teto Antananarivo sy Antsirabe 
tsy nahavita ny asany araka ny tokony ho izy ary tsy hita ao amin’ny toeram-piasany matetika. Tsy 
ny farmasianina niakatra Codis ny taona 2016 raha nahatratra telo ihany koa no niatrika izany ny 
2015. 

Handray fihaonana lehibe ny farmasianina malagasy, ny 16 sy 17 febroary ho avy izao eny amin’ny 
Ivato. Hotanterahina eny an-toerana ny “Salon de la pharmacie” ka ho ambohipihaonan’ny farmasianina 
mandritra ny roa andro eny. Ho avy eto amintsika koa ny farmasianina avy any Maorisy, La Réunion, 
Kaomoro… hifampizara traikefa sy fahalalana. Ankoatra ny fihaonana, hanao famelabelaran-kevitra 
an’ny lohahevitra 30 ny manampahaizana manokana sy ny farmasianina. Anisan’ny hitondrana fifampizarana 
tazomoka, pesta, “allérgie”, fitsaboana nentim-pahazarana… 



Les commentaires sont fermées. 

