FAHAFATESANA MPANAKANTO :: NODIMANDRY I DONAT RASAMIMANANA, MPAMORONA ANDRAREZINA • AORAHA

Namoy ny ainy afak’omaly alina, teo amin’ny faha-54 taonany i Donat Rasamimanana, mpanakanto 
andrarezina manana ny lazany sy efa niara-niasa tamina mpanakanto malaza maro. “Efa nanana olana 
amin’ny fahasalaman’ny fo izy tany aloha saingy efa notsaboina izany ary efa sitrana. Tampoka 
izao fahalasany izao satria tsy narary mihitsy izy fa nandritra ny alina, tamin’izy natory no tsy 
tao am-pandriana intsony”, araka ny fanazavan’i Sitraka Rasamimanana, zanany vavy. 

Ao amin’ny tranony, etsy Andrefan’Ambohijanahary no andrasana ny razana ka amin’ny zoma amin’ny 
ora antoandro no hoentina hatao veloma farany any amin’ny fiango­nana Notre Dame de Fatima, eny 
mialoha ny handevenana azy any Ambohidavenona, any Ambohimangakely. “Tsy manakana ireo mpankafy 
mpanakanto te hanotrona ny fianakaviana amin’izao zava-mitranga izao fa mahafaly anay ny fahatongavanareo”, 
hatrany ny zanany vavy. 

Tsy zovina amin’ny mpankafy intsony ny talenta maroloko nananan’i Donat Rasamimanana satria 
mpitendry mahafehy zavamaneno maro izy no mpamoron-kira ikoizana ihany koa. Sanganasa malaza 
izay noforoniny no efa nohiraina mpanakanto hafa. Ohatra amin’izany ny “Mila anao”, izay efa noventesin-dry 
sy Paris, tao koa ny fiaraha-miasany tamin’i Zinnia tao anatin’ilay hira mitondra ny lohateny 
“Te ho roa”, sy ny sisa. Izahay eto amin’ny Ao Raha dia mirary fiononana feno ho an’ny fianakaviany 
ireo mpanakanto notezainy. 











Enregistrer mon nom, mon e-mail et mon site web dans le navigateur pour mon prochain commentaire. 



