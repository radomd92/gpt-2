FITSARAM-BAHOAKA TAMIN'NY TAONA 2018 :: OLONA VALO AMBY TELOPOLO NO MATIN’NY HATEZERAN’OLONA • AORAHA

Ankoatra an’ireo pôlisy telo lahy namoy ny ainy niharan’ny fitsaram-bahoaka, tany Fenoarivo 
volana vitsy lasa izay, dia olon-tsotra miisa valo amby telopolo no voamarina fa matin’ny fitsaram-bahoaka 
koa, tamin’iny taona 2018 iny. 

Tamina tranga valo amby telopolo niseho nanerana ny Nosy no nahitana an’ireo namoy ny ainy ireo, 
ny tatitra avy amin’ny Zandarimariam-pirenena. Olona enina hafa naratra. 

Ankoatra izay, olona valo amby dimampolo no voasambotra sy natolotra ny Fampanoavana. Naiditra 
vonjimaika avokoa izy ireo eo am-piandrasana ny fotoam-pitsarana. 

Nihena raha ampitahaina ny tamin’ny taona 2017 ny isan’ny olona nindaosin’ny fahafatesana vokatry 
fitsaram-bahokana tamin’ny taon-dasa, araka ny tarehimarika voaray hatrany. Efatra amby enimpolo 
tranga nisy tamin’ny taona 2017. Valo amby enimpolo no maty, izay nahitana pôlisy sy miaramila 
Olona fito naratra. 

Antony iray heverina ho nampihena an’ity trangana fandikan-dalàna ity ny fanentanana ataon’ny 
filaminana sy ny tompon’andraikitra eny anivon’ny fiarahamonina. 









Enregistrer mon nom, mon e-mail et mon site web dans le navigateur pour mon prochain commentaire. 



