FAMPIAKARANA SARAN-DALANA :: MITAKY NY HANAFOANANA NY FANAMPIANA NY MPITATITRA NY MPANJIFA • AORAHA

Nivoaka tamin’ny fahanginany ny mpanjifa amin’ny fikasan’ny kaoperativa sasany hampiakatra 
ho 500 ariary ny voalohan’ny volana aogositra ho avy izao. Mitaky ny hana- foanana ny fanampiana 
mpitatitra izy ireo. “Tokony hofoanan’ny fanjakana ny fanampiana ara-bola ny mpitatitra eto 
raha hampiakatra saran-dalana ihany izy ireo. Mahazo tombony izy ireo amin’izany satria sady 
nahazo fanampiana no mbola hampiakatra saran-dalana ihany koa”, hoy ny solontenan’ny mpanjifa 
Lita. Nanome soson-kevitra kosa ny tenany ny hanomezana izany fanampiana izany ho an’ireo mpanatsinjara 
satria ny vidin-tsolika dia mampi- akatra ny vidim-piainana. Anisan’ny mampitaraina ny mpanjifa 
koa ny fomba fiasan’ny mpitatitra sy ny kalitaon’ny fiara. ”Hampiakatra saran-dalana ny mpitatitra, 
ny kalitao ny asany tsy misy akory. Mbola maro ihany koa ny miverin-dalana fa tsy tonga amin’ny lalana 
aleha. Mampiato ny asa fitaterana ny mety amin’izy ireo raha mahatsapa fatiantoka fa tsy ny mpanjifa 
no mizaka izany”, araka ny fimenomenonan’ ireo mpanjifa hatrany. Araka ny fanazavana dia efa nivoaka 
maribola handoavana ny fanampiana omena ireo mpitatitra ireo. Etsy an-kilany, hanamafy ny fitakiany 
hampidinana ny vidin-tsolika ny mpitatitra matihanina. Tsy eken’izy ireo ny fanampiana ara-bola 
fanjakana azy ireo. “Tsy manaiky ity fisondrotana vidin-tsolika ambony be ity izahay. Tsy mila 
fanampiana ihany koa satria tsy fantatra mazava ny mahazo izany fa olom-bitsy ihany”, hoy Rafidinjatovo, 
matihanina. Milaza ny hanao hetsika eny amin’ny kianjan’ ny 13 mey izy ireo anio. 









Enregistrer mon nom, mon e-mail et mon site web dans le navigateur pour mon prochain commentaire. 



