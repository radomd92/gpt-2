TRAFIKANA SOKATRA : OLONA ENINA NAIDITRA AM-PONJA VONJIMAIKA – MIDI MADAGASIKARA

Araka ny fampitam-baovao avy amin’ny « Projet Alarm », olona enina no fantatra fa nampidirina am-ponja 
eny Antanimora mikasika ny halatra sy trafikana sokatra. Ny loharanom-baovao voaray no ilazana 
tratra ambodiomby tamin’izao raharaha izao izy ireo, dia ireo mpanao trafika miisa dimy sy ny mpiambina 
trano nametrahana an’ireo biby ireo. Olona fito no voarohirohy tamin’ity trafika ity. Rehefa 
teny amin’ny fitsarana anefa, nahazo fahafahana vonjimaika ny iray izay voalaza fa tompon’ny 
nitondrana ireo sokatra. Teny Antaninarenina ireo olona ireo no nosamborina tamin’ny herinandro 
teo. Ny zandary avy ao amin’ny borigady « Tana ville » no nahatratra valizy miisa telo nanafenana 
sokatra « radiata » miisa hatrany amin’ny 198. Fikambanana maromaro miaro ny tontolo iainana no 
nisalahy nahazoana nisambotra ireo olona ireo. 




















