HO FANAVOTANA NY MPIKAMBANA 33 000: NOVIDIAN’NY PAOSITRA MALAGASY NY OTIV BOENY | NEWSMADA

Par Taratra sur 29/10/2019 

Tsy ho very vola ireo mpikambana 33 000 ao anatin’ny Otiv Boeny fa nanolo-tanana ny Paositra Malagasy 
nividy ity ivontoerana ity ary hanohy ny asa rehetra. 

Ho famahana ny olan’ny Otiv ao Boeny, hitondra renivola tsy latsaky ny 2 miliara Ar ny Paositra Malagasy 
indray ny masoivoho 15 izay nitsahatra tamin’ny asany nanomboka ny faran’ny taona 2016. Nitrangana 
sy tsy famerenan’ny mpikambana nindrana vola ny Otiv Boeny ka nitarika fanakatonana tanteraka 
ivontoerana madinika mpampindram-bola izany. Nandritra ny fandalovan’ny filoha tany Mahajanga, 
toky izy fa hijery vahaolana ho an’ireo mpikambana 33 000 ao anatin’ny Otiv Boeny. Tontosa, omaly 
Antaninarenina, ny fanaovan-tsonia ny fiaraha-miasa eo amin’ny Minisiteran’ny Paositra sy 
fifandraisan-davitra ary ny fampiroboroboana ny kajy mirindra notarihin’ny Minisitra Ramarolahy 
sy ireo mpitantana vonjimaika eo anivon’ny Otiv Boeny. Manomboka eto, raisin’ny Paositra Malagasy 
ny asan’ny Otiv Boeny. “Mizara roa mazava ny anjaran’ny Paositra: fanavotana ireo mpikambana 


amin’ny Otiv sy fanohizana ny asa sahaniny hatramin’izay toy ny fampindramam-bola ny mpikambana 
anatiny amin’ny tahan’ny zana-bola ambany manodidina ny 12%”, hoy ny Minisitra nanazava ny fifanaraham-piaraha-miasa 
amin’ny roa tonta. 

Hisantaran’ny Paositra ny fampindramam-bola izany ireo mpikambana ao amin’ny Otiv Boeny. Amin’izao 
izao, 500 000 ny mpanjifan’ny Paositra amin’ny fanaovana tahiry samihafa ary ahitana biraon’ny 
255 manerana ny Nosy. 



Les commentaires sont fermées. 

