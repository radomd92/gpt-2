TOAMASINA : MISY KARÀNA HAFA INDRAY MAHAZO FANDRAHONANA HISY HAKA AN-KERINY IZAO – MIDI MADAGASIKARA

Nahalalana zavatra maro ny fihaonana naharitra adiny roa teo amin’ny fianakaviam-ben’ny karàna 
sy ireo mpisahana ny fitandroana ny filaminana notarihan’ny prefen’i Toamasina, nahitana ny 
mpampanoa lalàna ambony, ny tonia mpampanoa lalànan’ny Repoblika, ny komadan’ny fari-piadidian’ny 
Toamasina, ny talem-paritry ny polisy Toamasina, ary ireo kolonely roa nisolo tena ny komandan’ny 
faritra miaramila faha-3 Toamasina. Raha ny fanazavana dia efa niandry ity tovolahy teratany 
ity teo Tanambao V ireo andian-jiolahy roa, izay nitondra PA, izay nampiasan’izy ireo ny “bala 
polisy” izay voamarin’ny ambina bala niisa 6 hita teo an-toerana mitondra ny laharana “A-38” avokoa. 
ny fanamarinana nataon’ireo polisy teto Toamasina anefa dia tsy nivoaka tamin’ny olombelon’izy 
ireto ambina bala ireto, ka voatery nalefa eo anivon’ny sampan-draharaha manokana mpandinika 
ao Antananarivo hanaovana fanamarinana azy sy ilay toby mety nivoahany. Fantatra ihany koa fa 
misy ny fiaraha-miasa sy fanomezam-baovao ataon’ireo fianakavin’ny niharam-boina tamin’ireo 
amin’ny asan-jiolahy mahazo ireo fianakaviana karàna hatreto. Nanomboka tamin’ilay fakana 
an’i Saifoudine, ny fitifirana an-dRtoa Sabina, ary ity nitranga tao Tanambao V farany teo nanjo 
Mouffadal, fa tsy naharay fitoriana na fitarainana mikasika ireo raharaha ireo na iray aza ny mpitandro 
filaminana sy ny fitsarana. Nandritra ity fihaonana adiny roa tao amin’ny lapan’ny faritra atsinanana 
ihany koa no nahalalana tamin’ireo mpitandro ny filaminana, fa misy fianakaviana karàna hafa 
izao mahazo fandrahonana hisy haka an-keriny. Taorian’ny adiny roa ny fihaonana dia niara-nandray 
ny mpiara-mivory, entina hamerenana an’i Toamasina ho tena kapitaly ekonomika fa tsy izao kapitalin’ny 
an-keriny sy asan-jiolahy izao. Nifanaiky ny rehetra fa hifanampy amin’ny fanomezam-baovao, 
hisy komity hitsangana hanamorana ny fiaraha-miasa amin’ny roa tonta, ary hisy ny fahatongavan’ireo 
misahana ny hery vonjy taitra haingam-pandeha (UIR) avy ao Antananarivo hanampy ireo namany fotoana 
eto Toamasina… 




















