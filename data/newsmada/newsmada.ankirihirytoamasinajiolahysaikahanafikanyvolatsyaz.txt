ANKIRIHIRY TOAMASINA : JIOLAHY SAIKA HANAFIKA, NY VOLA TSY AZO, LATSAKA NY BASY | NEWSMADA

Par Taratra sur 04/11/2016 

Tsy nahomby ny fikasan-dratsin’ireo jiolahy nikasa hanafika raim-pianakaviana iray nitondra 
mitentina 120 tapitrisa Ar tao Ankirihiry Toamasina, ny herinandro teo. Araka ny loharanom-baovao 
avy any an-toerana, nataon’ilay raim-pianakaviana tanaty harona ilay vola ka toy ireny olona 
hiantsena ireny ny fahitana azy ety ivelany. Nisakana Tuc tuc izy teo akaikin’ny Cité Hars Ankirihiry. 
izany anefa, nahatsikaritra olona nitaingina môtô toa nanara-maso azy. Taitra ilay raim-pianakaviana 
niantso ny polisy ao amin’ny kaomisaria Tanambao II. Tonga teny an-toerana ny polisy ary tsikaritr’ireo 
ny fahatongavan’izy ireo. Na teo aza izany, raikitra ny fifanjevoana teo amin’ny polisy sy ireo 
mampiahiahy. Lasa nandositra izy roa lahy niaraka tamin’ny môtô. Latsaka nandritra ny fandosirana 
ny basy PA teny amin’ireto olon-dratsy ireto. Tsy tontosa araka izany ny fanafihan’ireo jiolahy. 

Nanao antso amin’ny rehetra ny talem-paritry ny polisy ao Toamasina, ny Jly Rakototia Laubel amin’ny 
hitandremana sy handray fepetra manokana amin’ny fikirakirana ny vola. Tsy lavitra ny olon-dratsy 
mahalala ny zava-misy mialoha ireo andian-jiolahy. 



Les commentaires sont fermées. 

