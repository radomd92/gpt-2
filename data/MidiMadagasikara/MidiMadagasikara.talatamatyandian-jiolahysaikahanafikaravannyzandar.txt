TALATAMATY : ANDIAN-JIOLAHY SAIKA HANAFIKA, RAVAN’NY ZANDARY – MIDI MADAGASIKARA

Telolahy izy ireo no voasambotry ny zandary, teny amin’iny faritra Talatamaty, distrika Ambohidratrimo, 
faran’ny herinandro lasa teo. Araka ny fanazavana azo, dia teo am-piomanana hanafika tokantrano 
teny an-toerana mihitsy ireto andian-jiolahy ireto no tra-tehaka tao anaty vela-pandriky ny 
Mbola sarona tany amin-dry zalahy ireto rahateo moa ny fitaovam-piadiana sy ny ody gasy maromaro 
ireo manao ny asa ratsiny. 

« Voasoroka ny asa-ratsy nokasain’izy ireo hatao », hoy ny filazan’ny zandary. Voalaza tokoa mantsy 
hoe nahazo antso ny avy eo anivon’ny zandamariam-pirenena fa misy olona mikasa hanafika tokantrano 
teny amin’iny faritra Talatamaty iny. Tsy nisalasala mihitsy ireto mpitandro filaminana nidina 
nanamarina ny angom-baovao azon’izy ireo. « Tra-tehaka tamin’izany ireo jiolahy miisa teĺo sy 
lava lela miisa roa ary odigasy fonoka fampiasan’izy ireo ». Tsy vitan’izay ihany moa fa mbola tratra 
amin’ireto andian-jiolahy ireto ny entana halatra sasantsasany, toy ny fahilavitra (télé écran 
42″), niaraka tamin’ny guitare electrique. Entana halatra efa nahazoana fitarainana teo anivon’ny 
ny zandary ao Talatamaty hatrany. « Marihina fa efa fanaon’ireto jiolahy tratra ireto ny asa ratsy 
faritra iny ary ny roa lahy tamin’izy ireo dia efa avy nigadra. Ny lehiben’izy ireo moa dia mbola 
fatratra ». Ny zandarimariam-pirenena dia manentana hatrany ny rehetra amin’ny fiaraha-miasa 
misoroka mialoha ny asa ratsy ataon’ireo olon-dratsy toa izao. 




















