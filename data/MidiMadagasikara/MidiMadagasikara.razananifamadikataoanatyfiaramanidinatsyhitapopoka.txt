RAZANA NIFAMADIKA TAO ANATY FIARAMANIDINA : TSY HITA POPOKA NY FATIN-DRTOA LOW-KEIN SOLANGE HATRAMIN’IZAO, HITORY NY FIANAKAVIANY – MIDI MADAGASIKARA

Tezitra ny fianakavian-dRtoa Low-Kein Solange Josée, vehivavy 52 taona, maty tany Valence France, 
antoandron’ny 28 febroary lasa teo, ka hitory ny Air Madagasikara, satria mbola tsy hita popoka 
ny vatana mangatsiakany nentin’ny fiaramanidin’ity kaompania ity. Niala tao Paris Frantsa ny 
8 martsa teo, raha tokony higadona tao amin’ny seranampiaramanidina Ivato omaly naraina tamin’ny 
ora sy sasany, ary notsenaina tany Toliara omaly naraina ihany. Teo vao gaga ny fianakaviany sivy 
fiaramanidina tamin’ny razana, fa tsy tao ny razana ary mbola miandry vasoka hatramin’izao. Avy 
dia nangata-panazavana tamin’ny tompon’andraikitry ny Air Mad ny fianakaviana. Nilaza ny tao 
nifamadika ny vatampaty, ka lasa any Nyame Niger (Afrika Afovoany) ny vatana mangatsiakan-dRtoa 
izay tokony ho any Toliara. 

Nandoa vola Ar 40 tapitrisa. Tezitra noho ny fanaovana tsinontsinona azy ireo sy ny tsy fanajàna 
reniny maty ireo zanany, ka hitory ny kaompania Air Madagasikara ary haka mpisolovava iraisam-pirenena, 
nitafa tamin’ny mpanao gazety tany Toliara, omaly antoandro. « Vola 13 500 Euros saran-dalanay, 
7 000 Euros ny an’ny reniko, nefa dia izao tsy hita popoka izao ny fatiny ». Manahy ny fianakaviana 
ho simba tanteraka ny razana, nefa mbola handrasana ao Toliara rehefa tonga, izay tsy fantatra 
rahoviana ? 



