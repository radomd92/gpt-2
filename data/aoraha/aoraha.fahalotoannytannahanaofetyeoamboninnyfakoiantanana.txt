FAHALOTOAN'NY TANÀNA :: HANAO FETY EO AMBONIN'NY FAKO I ANTANANARIVO • AORAHA

Maloto sy maimbo. Feno fako sy mikorontana be Antananarivo, amin’izao ankatoky ny fetim-pirenena 
Saika feno ary mihoatra ny dabam-pako avokoa ny fako amin’ny faritra maro eto an-drenivohitra 
ny etsy Manjakaray, Andravoahangy, Ankadifotsy, Antanimena, Analakely sy ny maro hafa nanomboka 
herinandro ity. Mbola tsy mivaha ihany ny olan’ny tsy fahampian’ny fiarabe mpanangona fako noho 
tompona fiarabe teo aloha tsy nanaiky niara-niasa tamin’ny sampana mahaleotena misahana ny fandaminana 
tanànan’Antananarivo na Samva intsony. 

Nampanantena anefa ny talen’ny Samva fa hodiovina ary hangoronina, anio, mba tsy ho tratra amin’ny 
jona ireo fako mivangongo manerana an’Antananarivo ireo. 

Ankoatra izay anefa dia efa tsy voalamin’ny kaominina Antananarivo ny fandaminana ny tsena eto 
ka rakotra tsena avokoa ny arabe rehetra toy ny etsy Analakely, Behoririka, Soarano sy ny maro hafa 
mitarika fitohanan’ny fiara. 









Enregistrer mon nom, mon e-mail et mon site web dans le navigateur pour mon prochain commentaire. 



