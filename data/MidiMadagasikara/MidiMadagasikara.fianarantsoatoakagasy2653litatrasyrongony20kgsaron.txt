FIANARANTSOA : TOAKA GASY 2653 LITATRA SY RONGONY 20 KG SARONA – MIDI MADAGASIKARA

Omaly no notontosaina ny fandorana ireo zava-mahadomelina saron’ny zandary tamin’iny lalam-pirenena 
mampitohy an’i Ranomafana sy Irondro iny tao Tsaramandroso Fianarantsoa. Zava-mahadomelina 
nahitàna toaka gasy 2653 litatra sy ny rongony milanja 20 kilao. Araka ny fanazavàna azo dia vokatra 
nandritry ny fisavàna teny amin’ity lalam-pirenena ity nandritry ny volana vitsivitsy izay. 
1075 litatra amin’io dia fitambaran’ny toaka tratra nandritra ny volana aprily ka hatramin’ny 
2019, ny 1578 lilatra kosa tratra nanomboka ny 15 ka hatramin’ny 22 septambra 2019 », raha ny mikasika 
toaka voarara. Fantatra fa efa nisy olona valo no voarohirohy tamin’ny fitondràna azy ireo, raha 
fanazavàna azo hatrany ary efa samy namita ny saziny avokoa izy : « ny fandoavana ny lamandy tany 
ivotoeran-ketra « centre fiscal » izany ». Raha ny mikasika ilay zava-mahadomelina mahery vaika 
dia tra-tehaka nandritry ny fisafoana nataon’ireo zandary, tamin’iny lalam-pirenena fahafito 
izy io, tao amin’ny tananan’Ambalalova Iaritsena, ao amin’ny distrika Ambalavao, ny tapatapaky 
volana aogositra lasa teo. Voalaza fa olona roa no voasambotra, voarohirohy tamin’ny fitondràna 
rongony ireto. Efa samy natolotra ny fitsaràna avokoa moa izy ireo ary nadoboka am-ponja avy hatrany 
ny fotoam-pitsaràna azy. Araka ny lalàna manan-kery eto amintsika dia tsy maintsy dorana sy potehina 
anatrehan’ny manampahefana isan-tsokajiny avy ireto zava-mahadomelina tratra ireto, ary io 
omaly io. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

