FAMATSIAM-BOLAN’N Y UNESCO : NAMPIHANTAIN’NY RGEP NY ZAZAVAVY | NEWSMADA

Par Taratra sur 03/02/2018 

Nahazo tombony ireo ankizivavy avy any ambanivohitra. Notolorana kojakojam-pianarana sy fanohanana 
ny BEPC ary vatsim-pianarana ireo ankizivavy kilasy fahatelo any Mangamila sy Beforona. “30 izy 
ary nandalo mason-tsivana sy fifaninanana kely nampanaovinay. Tanjona ny tsy hialan’izy ireo 
any an-dakilasy na koa hanambadiany mialoha. Matetika, tsy afa-manohy fianarana izy ireo rehefa 
amin’io kilasy io. Lavitry ny ray aman-dreny ary mipetra-drery koa ny sasany ka ilana tantsoroka 
fanohanana avokoa izany”, hoy ny mpandrindra ny tetikasa fanohanana ny ankizivavy eny ambanivohitra 
Rasoazananoro Tahiana, ny alakamisy teo teny Andohalo. Tanjon’izy ireo ny hametrahana ny miralenta 
ny fiahiana ny zo maha olona ary koa ny fampivoarana ny tsirairay. Manampy izany ny fanentanana 
lafiny fahasalaman’ny tanora. “Manodidina ny 230 ireo mpianatra nahazo tohana amin’ireo… Nanampy 
ny eo anivon’ny Unesco”, hoy ihany izy. 



Les commentaires sont fermées. 

