«FETY DE BASKETY E !» :: HAVERINA NY LALAON’NY MB2ALL SY NY FANTASTIK • AORAHA

Olana! Haverina amin’ity herinandro ity ny lalao manasa-dalana eo amin’ny ekipan’ny MB2All sy 
Fantastik, sokajy séniors vehivavy, amin’ny fifaninanana taranja basket-ball, “Fety de basikety 
karakarain’ny ekipan’ny Andraisoro Tia Basket ball (AT2B). “Nametraka fitarainana tamin’ny 
mpilalao nalahatry ny MB2All ny ekipan’ny Fantastik, tamin’ity lalao ity. Nambaran’izy ireo 
mpilalaon’ny N1A avokoa ireo nalahatry ny mpanazatra tamin’ity lalao ity, raha toa ka voararan’ny 
mifehy ny fifaninanana izany”, hoy i Pascal Rasaony, tompon’andraikitra mpikarakara. 

Ny ekipan’ny Andraisoro, AT2B, no efa fantatra fa hiatrika ny famaranana, taorian’ny nandresen’izy 
ny ekipan’ny JCSA, teo amin’ny dingan’ny manasa-dalana, ho an’ny sokajy séniors vehivavy. 

Fantatra ihany koa ireo ekipa nahazo ny tapakilan’ny famaranana teo amin’ireo sokajy hafa. Teo 
sokajy séniors lehilahy dia ny ekipan’ny AT2B1 sy ny Audacious, no hiatrika ny lalao famaranana, 
nanilihan’izy ireo ny ekipan’ny BTS (79 – 67) sy ny FBC (123 – 111), teo amin’ny dingan’ny manasa-dalana. 
ekipan’ny MB2All sy ny Dream Team SC kosa no tafavoaka hiady ny famaranana eo amin’ny sokajy zazalahy 
ny 18 taona. 

Tsy tanteraka kosa ireo manasa-dalana ho an’ny sokajy latsaky ny 12 taona, tamin’ny faran’ny herinandro 
teo, noho ny fisian’ny “Criterium U12”, nokarakarain’ny Federasiona malagasin’ny taranja basket-ball. 
amin’ny faran’ny herinandro ho avy izao ireo famaranana rehetra ho an’ny “Fety de basikety e!”. 









Enregistrer mon nom, mon e-mail et mon site web dans le navigateur pour mon prochain commentaire. 



