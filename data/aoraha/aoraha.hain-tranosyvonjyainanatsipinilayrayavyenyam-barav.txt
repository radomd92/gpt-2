HAIN-TRANO SY VONJY AINA :: NATSIPIN’ILAY RAY AVY ENY AM-BARAVARANKELY IREO ZANANY MIANADAHY • AORAHA

TRANO IRAIKA AMBY TELOPOLO TAFO NO MAY KILA TETSY AMIN’NY FOKONTANIN’I MANARINTSOA AFOVOANY, 
3 JOLAY LASA TEO. AMBIVITRA NO TSY NAHA KILA HOTOHOTO FIANA­KAVIANA IRAY TAO AN-TOERANA. VOATERY 
NY TSY FANAO MIHITSY AZA NY RAIM-PIANAKAVIANA IRAY, IZAYNANIPY IREO ZANANY AVY ENY AM-BARAVARANKELY, 
HANAVOTANA AZY IREO. TSY NISY NY AINA NAFOY, MAVESATRA KOSA NY VOKATRY NY FAHAVOAZANA HO AN’IREO 


Divi-janahary no tsy naha kila forehitra ny fianakaviana kely iray etsy Manarintsoa Afovoany, 
nisehoan’ny trangana hain-trano teny an-toerana, ny alin’ny alatsinainy hifoha talata farany 
Efa niredareda ny lelan’fo tao ambany rihana, ny mpianakavy kosa mbola resin-tory tao amin’ny 
ambony. Hiakiakan’ny mpiray tanàna no nanaitra ny raim-pianakaviana hifoha, ka naniraka azy 
tao ambany hijery ny zava-nisy. «Lelan’afo no nitsena ahy. Efa may ny varavarana. Nihazakazaka 
niakatra tany ambony rihana nanaitra azy telo mianaka, hanavotra azy. Tsy nisy resaka intsony fa avy hatrany dia natsipiko teo am-baravaran-kely ny zanako. Tsy nisy lalana hivoahana intsony 
ary tsy tafavoaka velona tao izahay raha tsy nanao izay aho», hoy ny fanazavan-dRafanomezantsoa 
de Dieu, raim-pianakaviana 26 taona, anisan’ireo tra-boina vokatry ny hain-trano tetsy Manarintsoa 
ny 3 jolay lasa teo. 

Zazavavikely 6 taona sy 1 taona ireto zanak’i Jean de Dieu natsipiny avy teny amin’ny varavaran-kely 
Tokony ho efatra metatra eo ho eo kosa ny haavon’ny toerana. Vokany, folaka ny faritry ny lamosin-dRafanomezantsoa 
Murielle, ilay vavimatoan’ity fianakaviana kely. Mbola nitaraina ho naharary izy ny antoandron’ny 
lasa teo. Tsy naninona kosa ilay faravavy, satria nitsambikina niaraka taminy Razafindrahanta 
reniny. « Tsy nisy tahotra intsony tamin’izany fa efa vonjy aina », hoy ity renim-pianakaviana. 

Rafanomezantsoa Jean de Dieu no tena nitondra faisana tamin’ity hain-trano goavana tao amin’ny 
fahefatra ity. « Voakasiky ny lelan’afo ny sandriko, ny sofiko, ny oroko, ary ny voloko ka may », 
izy. Tsy atahorana ny ainy, efa mihosotra ody may ny lehilahy. Tsy mahazo asiana lamba kosa ireo 
may, mba tsy hipetaka amin’ireo fery. Mangovitry ny hatsiaka aok’izany ity raim-pianakaviana 
fotoanan’ny ririnina izao. 



Kisendrasendra ihany no nahitan’olona ny afo ka nahafahana namonjy azy efa mianaka. Rafanomezanjanahary 
Nirina, sady mpiray vodirindrina no rahavavin-dRazafindrahanta Farasoa, ilay vehivavy natosika 
am-baravarankely, ihany no nahita fiatombohan’ny afo tamin’io alina io, ka nahatonga azy hiakiaka 
vonjeo hanaitra ny rahavaviny sy ny fianakaviany. « Nifoha nandeha hivalan-drano aho, tokony 
tamin’ny 1 ora maraina latsaka tany ho any. Nahita zavatra mazava be aho manoloana ny tranon’ny 
Nivoaka ny trano aho nijery, hay efa nirehitra be ny afo tao ambany rihana. Niantso vonjeo eraky 
tanàna aho hanaitra ny olona amin’ity voina goavana. Raha tsy nifoha aho tamin’io, efa maty tao 
mianakavy kely», hoy ny fitantarany. 

Tsy nampoizina ho velona 

Ranomaso tsy hay notanana ny an-dRafanomezanjanahary Voahangy Nirina, tamin’ ny fotoana nisehoan’ny 
io. « Nitomany be aho satria noeritreretiko ho efa maty tao izy efa mianaka. Tsy nisy lalana nivoahany 
mantsy fa efa may ny taty ambany. Ahoana moa no hamoizana olona toy izao ?», hoy izy sady nanondro 
efa-mianaka. Nifandrimbona ny iray tanàna namono ny afo izay efa niitatra dia niitatra tokoa. 

Tranohazo mantsy no niantombohan’ny afo, ary tranohazo ihany koa no teo amin’ny manodidina ka 
foana ny fitaran’ny afo. Rano maloto teo amin’ny lakandrano teo akaiky teo ihany no notaomina natsipy 
ny loza. Na nisy aza ny ezak’ireto mpiray tanàna, dia tsy voafehy ny afo, raha tsy nisy ny fandraisana 
ny mpamonjy voina etsy Tsaralalàna. 



Zaza vao teraka tapa-bolana ihany koa no niharitra ny fivaivain’ny lelan’afo tamin’io fotoana 
Mpiray vodirindrina amin-dRafanomezantsoa Jean de Dieu izy ary raha dila ny fifamonjena dia mety 
may tao koa ilay zaza. « Rindrin-kazo no manelanelana ny tranonay. Tsy naharay na inona na inona 
may tao daholo, na ny lamba kelin’ny zaza na inona », hoy Randriamanantena Honoré, rain’ity zaza 
Feo hafahafa avy any an-tokontany ihany koa no nanaitra azy mianakavy kely. «Nisy alika nitomany 
aloha tany an-tokontany. Afaka roa minitra, nisy olona nihorakoraka tany an-tokontany. Raha 
nisy an’izay dia may tao izahay », hoy indray ity raim-pianakaviana ity. 



Indroa miantoana izao no nisy hain-trano goavana tahaka izao tao amin’ny fokontanin’i Manarintsoa 
tamin’ity taona 2018 ity. Goavana ny fahavoazana teto. Miisa iraika amby telopolo ny trano kila 
tamin’io alina io. Tranohazo ny enina amby roapolo ary trano biriky kosa ny dimy. Olona valopolo 
zato, avy amin’ny tokantrano dimampolo kosa no tra-boina, tsy manan-kialofana intsony taorian’izany, 
ny tatitry ny filoham-pokontany eny an-toerana. 

Mavesatra ho an’ireo tra-boina ny vokatry ny loza. Akanjo nanolo-koditra sisa no nihangana ho an’ny ankamaroan’izy ireo. «May tao na ny taratasy mahakasika anay, na ny vola, na 
fitaovam- pianaran’ny ankizy, toy ny kahie ny kitapo sy ny aron’akanjo », hoy ny fitarainan-dRafanomezanjanahary 
Lavelona sisa no nijanona tamin’ireto trano fonenana ireto. « Na ny trano hipetrahana aza tsy misy 
rehefa ho alain’ny fanjakana ity trano lay natao hialofanay ity », hoy Razafindrahanta Farasoa 
ny tebitebiny. 



Efa nanatitra fanampiana ho an’ny tra-boina ny teo anivon’ny fanjakana, tamin’ny alalan’ny Birao 
misahana ny loza voajanahary (BNGRC). Notolorana vary, voamaina, lamba firakotra, akanjo, kojakoja 
an-dakozia, toy ny zinga, vilany, siny sy ny sisa, ny fianakaviana tsirairay. Tonga nanotrona 
fanolorana sy nijery ny fahavoazana teny an-toerana ny minisitry ny Atitany sy ny fitsinjaram-pahefana, 
minisitry ny Mponina sy ny fiahiana sosialy ary ny fampiroboroboana ny vahoaka ary ny minisitry 
Serasera, ny andro nisehoan’ny loza. Mbola ady goavana ho an’ireo fianakaviana anefa, na izany aza, ny famerenana amin’ny laoniny indray 
fiainan’ izy ireo. « Tsy misy na dia tahiry kely aza hiaingana amin’ny fivelomana », hoy ny fitarainan’izy 
izay mpivarotra 



Mateti-pitranga ny hain-trano amin’ireo tanàna ahitana tranohazo. Maro ny antony mety mahatonga 
araka ny voalazan’ny mpamonjy voina, toy ny filalaovana afo, na ny herinaratra tsy voatandrina, ohatra. 
Tsy tokony havela hilalao afo mihitsy ny ankizy, na mamela azy miaraka amin’ny afo ao an-trano. 
dia tsara kitikitihina ihany koa ny tariby mpitondra herinaratra ary tokony araha-maso matetika 
isan-taona ohatra, mba tsy hitera-doza », hoy ny fanazavan’ny mpamonjy voina iray etsy Tsaralalàna. 

Misy ifandraisany amin’ny toetr’andro ihany koa ny fiparitahan’ny afo. Rehefa amin’ny fotoanan’ny 
indrindra indrindra amin’ny volana oktobra iny, matetika dia mandefa filazana ny eo anivon’ny 
misahana ny Faminavinana ny toetr’andro etsy Ampandrianomby, mba hitandreman’ny rehetra, amin’ny 
hisian’ny doro tanety na ny hain-trano sy ny mora hiparitahan’ny afo, noho ny andro sady maina no 
be. « Tokony hanana fiarovana foana ny isan-tokantrano, toy ny barika misy rano sy fasika, ohatra, 
ny fitaran’ny afo », hoy ny torohevitry ny mpamonjy voina. 









Enregistrer mon nom, mon e-mail et mon site web dans le navigateur pour mon prochain commentaire. 



