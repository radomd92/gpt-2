RN5 : HAMPIAKATRA SARAN-DALANA IREO TAKSIBROSY – MIDI MADAGASIKARA

Hatreto aloha dia dokam-barotra politika sy fampanantenana poak’aty ny filazana, fa hamboarina 
lalam-pirenena faha-05 Toamasina – Soanierana Ivongo. Samy nanome toky amin’ny fanamboarana 
avokoa ireo mpilatsaka hofidina rehetra teo, na filoham-pirenena izany, na ireo solombavambahoaka, 
hatreto dia mbola faharatsiana goavana no iainan’ireo mpampiasa ny lalana sy ireo taksibrosy 
Raha ny nambaran’ireo mpitatitra, dia efa tafiditra ao anatin’ny tetibolam-panjakana nasiam-panovana 
teo, tamin’ny alalan’ny didy hitsivolana ny ho fanamboarana ity lalam-pirenena faha-05 ity, 
hatreto mbola tsy re tsaika ny ho fanamboarana azy na amin’ny ampahany aza, na ny fanamboarana vonjimaika 
ihany koa. Vokatr’izany mahita ny mpampiasa sy mpitatitra amin’ny lalam-pirenena faha-05 fa 
am-bava no misy hatreto, dia mikasa ny hampiakatra ny saran-dalana Toamasina – Soanierana Ivongo 
mpitatitra amin’ny taksibrosy. Raha ny vinavinan’izy ireo izao, mety hiakatra ny fiandohan’ny 
aogositra izao, dia ho lasa 20.000 ariary ny lalana Toamasina – Soanierana Ivongo; izay efa hitovy 
saran-dalana Toamasina Antananarivo, raha 15.000 ariary teo aloha . Ho lasa 15.000 ariary kosa 
– Fenerivo atsinanana raha 10.000 ariary amin’izao, izay efa mitovy amin’ny saran-dalana mihazo 
Vatomandry avy eto Toamasina. Ireo saran-dalana mihazo an’i Vavatenina kosa dia anjaran’ny mpamily 
no mahita ny tsy hahafatiantoka azy amin’izany. Nambaran’ireo mpitatitra kosa anefa, fa raha 
ny fanamboarana na fanampenana ireo lavaka be migodana amin’ny lalam-pirenena fotsiny mandeha, 
hiafian’izy ireo amin’ilay saran-dalana teo aloha ihany ny saran-dalana misy, ho fanampiana 
mpampiasa sy ny mpanjifa ho azy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

