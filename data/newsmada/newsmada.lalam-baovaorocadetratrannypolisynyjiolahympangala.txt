LALAM-BAOVAO ROCADE: TRATRAN’NY POLISY NY JIOLAHY MPANGALATRA BATERIANA ANDRIN-JIRO | NEWSMADA

Par Taratra sur 25/01/2019 

Misesisesy ny halatra bateriana andrin-jiro mandeha amin’ny herin’ny masoandro eto an-dRenivohitra, 
volana desambra lasa teo. Saron’ny polisy teny amin’ny faritr’i Marais Masay ny jiolahy iray voarohirohy 
isan’ireo tompon’antoka amin’izany. Nanatanteraka fisafoana amin’ny alina, toy ny fanaony, 
polisy ka tamin’izany no nahatrarana jiolahy iray 36 taona teny amin’ny lalam-baovao Rocade, 
talata alina lasa teo. Raha nandalo teo amin’ny faritra Rocade iny ny polisy, nahita jiolahy iray 
tsy lavitra ny andrin-jiro iray. Tsikaritr’ireo polisy anefa izany ka nanatona avy hatrany izy 
hanadihady ny momba azy. Raha nahita ireo polisy nanatona anefa izy, nikasa handositra, saingy 
avy hatrany. Nahitana fitaovana maromaro toy ny baraminina sy tornevisy maromaro tany aminy nandritra 
fisavana nataon’ny polisy. Nentina nanaovana fanadihadiana teny amin’ny kaomisarian’ny boriborintany 
eny Ambohimanarina ity jiolahy ity. Nilaza izy, nandritra ny famotorana nataon’ny polisy, fa 
hangalatra ny bateria izay mamatsy herinaratra ilay andrin-jiro, kanjo nandalo tampoka ny polisy 
noraisim-potsiny. 



Les commentaires sont fermées. 

