LOZA AN-DRANOMASINA TAO MAHAJANGA: RENDRIKA NY “MAEVADIA”, MPANDEHA ENINA MATY | NEWSMADA

Par Taratra sur 13/08/2018 

Nisehoana faharendrehana lakana tany Mahajanga, ny asabotsy alina teo ka nahafatesana olona 
Vokatry ny toetr’andro ratsy no nahatonga izany, kanefa mbola nandeha an-tsokosoko ilay lakana 
tra-doza. 

Olona enina no namoy ny ainy narendriky ny lakana, ny asabotsy alina teo tany Mahajanga. Zazakely 
telo tamin’ireo, nisy kambana ary renim-pianakaviana ny telo hafa. Tsy hita popoka kosa ny olona 
hafa, izay fantatra fa mbola nisy zaza roa ary lehilahy ny iray, io asabotsy alina io. Omaly alahady 
fantatra fa nisy olona iray hita faty tamin’ireto farany. Kambana ny iray tamin’ireo zaza kosa, 
hita faty, saingy mbola tavela tsy hita any anaty rano ny kambana aminy. Olona 11 hafa kosa avotra 
aman-tsara tsy nisy naninona. Olona 20 ny mpandeha tamin’ity lakana antsoina hoe Maevadia ity. 
fa tsy fantatra mazava ny toerana niaingan’ilay lakana satria tsy teo amin’ny fiaingana mazatra 
Mahajanga. Fantatra kosa fa hihazo an’i Maroalika Soalala ireo mpandeha ireo. Efa nentina any 
hopitaliben’Androva ireo tra-boina ary eny amin’ny tranompaty kosa ireo razana efa hita. 



Tonga teny an-toerana nanao ny asa famonjena ny avy amin’ny zandary sy ny APMF. Ireto farany izay 
namoaka fepetra ny amin’ny tsy tokony handehanan’ny lakana, io sabotsy io noho ny toetry ny andro, 
voalaza fa nandeha an-tsokosoko ity lakana ity ka izao tra-doza izao. Matetika misy ny fandrarana 
ratsy ny toetr’andro, kanefa koa misy hatrany ny mandika izany, sady mandeha amin’ny alina. Tsy 
ihany koa ireo karazana akanjo fiarovana anaovan’ny mpandeha lakana na sambo. Manao ny fanadihadiana 
ny mpitandro filaminana. 



Les commentaires sont fermées. 

