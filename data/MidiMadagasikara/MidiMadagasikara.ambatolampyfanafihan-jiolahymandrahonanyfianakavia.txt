AMBATOLAMPY : FANAFIHAN-JIOLAHY; MANDRAHONA NY FIANAKAVIAN’NY MATY NY NAMAN’IREO JIOLAHY – MIDI MADAGASIKARA

Matahotra mafy ny ainy ny fianakaviana iray niharan’ny fanafihan-jiolahy ao amin’ny kaominina 
distrikan’Ambatolampy. Misy naman’ireo jiolahy voasambotra mantsy mbola miriaria any ka mandrahona 
milaza fa hanapitra ny an’izy ireo. 

Voatery nafindra toerana mihitsy noho izany, ity fianakaviana iray ity sy ny fiakaviana akaiky 
mba ho fiarovana ny ainy. Raha tsiahivina, nitrangana fanafihan-jiolahy mitam-piadiana tao 
tanàna antsoina hoe Angodona Anosiravo tamin’ny herinandro lasa teo. Maty voatifitra tamin’izany 
raim-pianakavina iray. Taorian’ny fanadihadian’ny mpitandro filaminana dia jiolahy efatra 
voasambotra. Natolotra ny fitsarana izy efa-dahy ireto tamin’ny alatsinainy lasa teo ary nidoboka 
avy hatrany. Voampanga ho nandray anjara mivantana tamin’ny fanafihana mantsy ry zalahy. Tsy 
mahazo fandrahonana ny fianakavian’ny maty amin’izao, atao izay handrenesany fa ho avy hamaly 
ny namany nigadra ry zalahy ary hamono izay mbola velona. 




















