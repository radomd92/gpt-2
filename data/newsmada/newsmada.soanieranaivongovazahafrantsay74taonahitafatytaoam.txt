SOANIERANA IVONGO  : VAZAHA FRANTSAY 74 TAONA HITA FATY TAO AMIN’NY HOTELY | NEWSMADA

Par Taratra sur 19/03/2018 

Hita faty tao amin’ny hotely iray ao Soanierana Ivongo, ny zoma tolakandro teo ny teratany frantsay 
74 taona. Araka ny fampitam-baovao voaray avy any an-toerana, nahazo loharanom-baovao ny polisy 
misy frantsay hita faty ao amin’ny hotely. Tonga tao amin’ilay hotely ny polisy niaraka tamin’ny 
ka hita tokoa ny fatin’ilay vazaha efa tsy mihetsika intsony eo ambony fandriana. Ny fanadihadiana 
nataon’ny polisy sy ny dokotera no nahafantarana fa nisy fanafody mampatanjaka maromaro karazany 
(kamagra sy siligra) tao anaty sakaosiny sy teo ambony latabatra. Fantatra ihany koa fa nisy vehivavy 
fahafinaretana tonga tao amin’ny hotely nisy ity vazaha hita faty ity, ny alakamisy 15 marsa 2018 
7 ora hariva. Efa tamin’ny 8 ora sy 30 mn alina kosa vao nivoaka tao ity vehivavy ity ka ahina ho misy 
amin’izany ny fahafatesan’ity vazaha ity. Nilaza ny dokotera fa fijanonan’ny fo no nitarika ny 
miampy ny fihinana ireto fanafody mampatanjaka ireto. Nahitana zava-pisotro tanaty tavoahangy 
koa teo ambony latabatra tamin’ny fanadihadiana nataon’ny polisy. 

Hita tao anaty sakaosiny ny taratasy momba azy ka fantatra tamin’izany fa teraka tany Puttelange-aux-Lacs 
ity teratany frantsay ity. 

Manambady vehivavy Malagasy monina ao Sainte Marie, faritra Analanjirofo izy. Tsy manan-kavana 
Soanierana Ivongo ity vazaha ity ka voatery napetraka ao amin’ny tranompokonolona ao Soanierana 
aloha ny razana miandry ny ranomasina ho tonitony mialoha ny handefasana azy any Sainte Marie. 



Les commentaires sont fermées. 

