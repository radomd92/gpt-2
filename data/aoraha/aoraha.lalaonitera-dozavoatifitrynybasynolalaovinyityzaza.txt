LALAO NITERA-DOZA :: VOATIFITRY NY BASY NOLALAOVINY ITY ZAZALAHIKELY ENIN-TAONA • AORAHA

Nidiran’ny bala teo amin’ny tanany sy ny tratrany ny zazalahikely iray, enin-taona, mipetraka 
Andrebona Sambava, omaly maraina. Basy teny an-tanany ihany no nipoaka sy nahavoa azy tsy nahy, 
ny nambaran’ny loharanom-baovao akaiky an’ity raharaha niseho ity. Naratra mafy ilay zaza. Voatery 
hôpitaly any Sambava izy noho izany. Tao amina trano iray no nahenoana ny poa-basy indray mandeha, 
maraina io. Nifampanontany ny olona teo amin’ny manodidina. Voalaza fa basy nolalaovin’ny ankizilahy 
ity nirefotra. Zanaka mpihavana ireto ankizilahikely roa nilalao izany tao an-trano. Mpiala 
ny iray, tompon-trano kosa ilay enin-taona. 

«Hitan’ilay zazalahikely ny toerana nampiriman’ ny ray aman-dreniny ny basy tao an-trano. Nalainy 
nolalaovin’izy roa lahy. Nandritra izany, nifampisintonan’izy ireo ilay fitaovam-piadiana, 
voakitika tsy nahy. Niditra teo amin’ny tanan’ilay zazalahikely, enin-taona ny bala. Mbola niditra 
amin’ny tratrany indray izany avy eo», hoy ny zandary, any Sambava. 

45 kilaometatra miala an’i Sambava no misy ny kaominina Andrebona. Ny zandary nanao fisafoana 
amin’ny faritra manodidina no nalefa haingana nijery akaiky ny zava-misy sy hisoroka ny mety fihoaram- 
na fandikan-dalàna hataon’ny olona. Natolotra azy ireo, tamin’izany, ilay basy nipoaka. Milaza 
ny mpitandro ny filaminana fa hampa- nantsoina ny ray aman-drenin’ilay zaza voatifitra tsy nahy, 
tompon’ny basy. Tsy maintsy misy ny famotorana atao noho io fitazonana basy io. Fantatra rahateo 
tsy azo atao ny mitazona basy vita tanana. 

«Manana basy ny olona any ambanivohitra noho ny tsy fandriampahalemana misy any an-toerana, toy 
halatra lavanila. Misy amin’izy ireo no mamahana ny basy mialoha ho fiomanana amin’ ny tampoka 
hoy ny olona iray mipetraka any Sambava. 









Enregistrer mon nom, mon e-mail et mon site web dans le navigateur pour mon prochain commentaire. 



