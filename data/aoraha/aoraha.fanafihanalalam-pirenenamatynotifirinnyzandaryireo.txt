FANAFIHANA LALAM-PIRENENA :: MATY NOTIFIRIN’NY ZANDARY IREO MPANAKAN-DALANA ROA LAHY • AORAHA

Tsy an-kitsitsy. Raikitra ny fifandonana teo amin’ireo zandary sy ireo jiolahy miisa efatra mpanakan-dalana, 
Antaniditra-Ambatolampy, any Tsiroanomandidy, omaly maraina. Maty voatifitra ny roa ary azo 
ireo roa hafa. Avy nanakana taksiborosy iray nandalo teo amin’ity toerana ity ireo jiolahy ireo, 
alin’ny 26 jolay lasa teo. 

“Rehefa niantso vonjy tamin’ny zandarimaria ireo mpandeha tao amin’ilay taksiborosy voatafika 
tonga haingana teny an-toerana ireo mpitandro filaminana avy any Tsiroanomandidy. Nisy olona 
sy nahafantatra ny sasany tamin’ireo jiolahy ka nanoro ny tranon’izy ireo. Tamin’ny fisavana 
tranon’izy ireo no nahitana ny efatra tamin’ireo jiolahy. Mbola nitsoaka ny roa sady tsy nety nijanona 
dia efa nampitandremina tamin’ny tifitra basy aza”, hoy ny loharanom-baovao avy amin’ny Zandarimaria. 

Tratra tany amin’izy ireo ny basy roa vita gasy sy basy fihazana iray miaraka amin’ny bala maromaro, 
masolavitra, famaky ary antsilava sy moara. Mbola karohina ny naman’izy ireo hafa. 









Enregistrer mon nom, mon e-mail et mon site web dans le navigateur pour mon prochain commentaire. 



