TSY AMPY NY FANAFODY: 20 IREO MATIN’NY KITROTRO | NEWSMADA

Par Taratra sur 22/01/2019 

Mahatratra 20 izao ny namoy ny ainy vokatry ny aretina kitrotro eto Toamasina. Hatramin’ny omaly 
fanadihadina fotsiny, efa nisy maty efatra, raha 19 kosa ireo tsaboina vokatry ny kitrotro raha 
ny zaza marary ao amin’ny sampana fitsaboana ankizy. Vokany, manao antso avo ho an’ny malala-tanana, 
fikambanana sy ny orinasa lehibe ny tompon’andraikitry ny hopitalin-jaza etsy amin’ny Hopitalibe 
ny dokotera Rakotoarisoa Heriniaina, mba hifanome tanana amin’ny fanampiana amin’ireo karazam-panafody 
ho an’ny marary hanavotana ny mpiara-belona. Raha ny hita amin’ny taratasy fangatahana fanampiana, 
hatramin’ny 80 na 90 isan’andro ny marary tonga ao amin’ny hopitaly. Voamarina fa voan’ny kitrotro 
25 ka hatramin’ny 30 amin’ireo voatazona ao amin’ny hopitaly. Etsy andaniny, anisan’ny manahirana 
mpitsabo koa ny hafanana misy eto Toamasina ka mirongatra izaitsizy ny tazo mahery ary misy ny ankizy 
voan’ny kitrotro sy ny tazomahery. 

Tsy ampy ny fanafody sy ny mpiasa 

Eo amin’ny fanafody, misy karazany miisa 17 ny ilain’ny hopitalin-jaza ary tsy iray na roa isaky 
karazany fa ilàna maro tokoa hiandrasana ny fidiran’ny ankizy hopitaly. Tsy ny fitaovana sy fanafody 
no olana ao amin’ny fiadidian’ny dokotera Rakotoarisoa Heriniaina fa hatramin’ny mpiasa, tsy 
hifanome tanana amin’ny fandraisana ireo marary. Miantso ireo olona mahafehy ny fitsaboana hilatsaka 
hitsambo ireo mponina tonga ao amin’ny Hopitalibe ny tomponandraikitra. 



Les commentaires sont fermées. 

