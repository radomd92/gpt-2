EFA NIGADRA TENY TSIAFAHY SY NANDROBA 100 TAPITRISA AR: SARON’NY POLISY IREO ANDIAN-JIOLAHY MPANAFIKA | NEWSMADA

Par Taratra sur 24/04/2019 

Nidoboka am-ponja rehefa avy natolotra ny fampanoavana, omaly, ireo andian-jiolahy mpanao fanafihana 
teto an-dRenivohitra. Efa nigadra teny amin’ny fonjaben’i Tsiafahy ny telo amin’ireto jiolahy 
araka ny fanazavan’ny polisy… 

Miisa dimy ireto andian-jiolahy ao anatina fikambanan-jiolahy mpanao fanafihana mitam-piadiana 
an-dRenivohitra ireto. Araka ny fanazavan’ny polisy, efa ela nanangom-baovao momba ny fanafihana 
nataon-dry zalahy ireto ny polisy. Isan’izany ny fanafihana toeram-pivarotana trondro eny 67 
ny jolay 2018, ka nahaverezana vola 34 tapitrisa Ar, teo koa ny fanafihana orinasa iray eny Anosibe, 
janoary 2019 teo, ka lasan’ireo mpanafika tamin’io fotoana io ny vola 100 tapitrisa Ar. Taorian’ny 
rehetra, nametraka avy hatrany vela-pandrika ny polisin’ny Usi sy ny BC ka ny 18 avrily 2019 lasa 
no nahafahana nisambotra ny jiolahy telo teny Andavamamba sy teny Ankasina. Niaiky ny heloka vitany 
jiolahy ireto nandritra ny famotorana nataon’ ny polisy ka nanondro ny toerana misy ireo namany 
tsikombakomba amin’izy ireo. Tratra teny Anosibe sy teny Ampefiloha, ny 19 avrily 2019, ihany 
ny jiolahy roa hafa ka vehivavy ny iray amin’izy ireo izay mpanolotsaina sy mpanome loharanom-baovao 
jiolahy ireto. Hita tao an-trano, nandritra ny fisavana nataon’ny polisy, ny basy PM Mat 49 iray 
mbola anaovana fanadihadiana ny fiavian’ity fitaovam-piadiana mahery vaika ity. 



Les commentaires sont fermées. 

