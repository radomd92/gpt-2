TSIROANOMANDIDY : “SPRINTER” NIVADIBADIKA, OLONA 4 MATY TSY TRA-DRANO – MIDI MADAGASIKARA

Nitrangana lozam-pifamoivoizana mahatsiravina indray, tany Tsiroanomandidy. Taorian’ilay 
nahafatesana saofera sy mpianatra iray nirava avy nianatra, vao tsy ela akory izay, dia “Sprinter” 
indray no namoa-doza tamin’iny làlam-pirenena voalohany iny ka namoizana ain’olona 4. Ny alin’ny 
teo no nitrangan’izany, manodidina ny tamin’ny 9 ora, tao Antanambao, làlana 20 km tsy hiditra 
Tsiroanomandidy. Tsy fantatra hatreto ny tena antony nahatonga ny loza, fa araka ny tatitr’ireo 
ny loza, dia fandehanana mafy no nahatonga ity fiara ity ho nivadibadika ka izao nahafatesana olona 
izao. Maty tsy tra-drano avy hatrany ireo olona 4 ireo. Anisan’ny namoy ny ainy tamin’izany ny zazalahikely 
7 taona monja, mpandeha tamin’ity fiara ity. Namoy ny ainy ihany koa ny mpamily mpanampy sy mpandeha 
hafa. Ankoatr’izay, maro ihany koa ireo naratra mafy toy ny mpamily. Ity farany dia miady amin’ny 
mihitsy ankehitriny noho ny hamafin’ny dona nahazo azy. Marihina fa, ireo olona nahita ny loza 
nifanome tànana niaraka nisokitra ireo naratra sy ireo razana nihitsoka tao anatin’ilay fiara 
Efa naterina eny amin’ny hopitaly CHRR an’i Tsiroanomandidy kosa ireo naratra hahazo ny fitsaboana 
fikarakarana sahaza azy ireo. Omaly maraina kosa vao nalain’ny olona teo amin’ny toerana nitrangan’ny 
ilay “Sprinter” izay efa simba tanteraka tsy nisy nahafantarana azy intsony. Efa tonga teny an-toerana 
ny “constat” ihany koa ny zandary. Misokatra arak’izany ny fanadihadiana mahakasika ny antony 
ny loza. 




















