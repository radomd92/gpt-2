TATITRY NY POLISY :: ROA LAHY NIAIKY FA NAMONO AN'IREO MPIAMBINA NY LA GASTRO PIZZA • AORAHA

Lehilahy enina no voasaringotra tamin’ ny fanafihana niharo famonoana olona tamin’ ny alalan’ny 
teny amin’ny toeram-pisakafoanana «La Gastro Pizza », eny amin’ny By-Pass. Ny roa amin’izy ireo, 
ny fanambaràna nataon’ ny avy amin’ny Pôlisim-pirenena, no niaiky fa tompon’antoka namono nahafaty 
mpiambina roa lahy. Ny iray amin’izy ireo no tena atidoha nikotrika ny asa ratsy, hoy ihany ny fanazavana. 

Mpiasa ao amin’ny orinasa «La Gastro Pizza » ihany ny efatra amin’izy enin-dahy voarohirohy. Misy 
mpiambina niara- niasa tamin’izy roa lahy nindaosin’ny fahafatesana. Misy ny mpikarakara sakafo 
lehiben’ny mpahandro. Tsy tapitra hatreo ny fanadihadiana fa mbola misy olona hafa karohina amin’ity 
ity. 

Handroba ny vola rehetra tao anaty vata fitehirizam-bola tao amin’ilay toeram- pisakafoanana 
no tanjon’ireo jiolahy, ny alin’ ny alahady 26 aogositra lasa teo. Tsy tanterak’izy ireo anefa 
ka niafara tamin’ny famonoana ho faty ny mpiambina roa lahy. 

Niroso tamin’ny fanadihadiana ny avy amin’ny Pôlisim-pirenena. Nahazo vaovao izy ireo, ny alarobia 
aogositra lasa teo. «Nidina tany Antsirabe izahay rehefa naheno fa nandositra any ny iray amin’ireo 
saingy tany Ambatofinan- drahana vao tratra. Niaiky avy hatrany ho nandray anjara mivantana tamin’ilay 
ratsy izy. Voatonona ny olona iray hafa, avy eo, izay mpiasa ao amin’ny « La Gastro pizza » Analakely 
hoy ny Kaomisera Rakotomalala Francois, lehibe eo anivon’ny Hery vonjitaitran’ny Pôlisim-pirenena 
amin’ny USI. 

Nampiahiahy kosa ny momba ireto mpiambina roa lahy. Voalaza fa samy nangataka fierana tsy fahafahana 
izy ireo, taorian’ny fandevenana an’ireo mpiambina roa voatsindron’antsy. 

«Maherin’ny dimy ambin’ ny folo taona niasana teo anivon’ilay orinasa lasibatra ny sasany amin’ireo 
voarohirohy ireo. Efa fantatr’izy ireo, araka izany, ny zavatra rehetra ao. Noho ny faha- fantaran’ireo 
roa lahy ny endrik’izy ireo kosa no antony namonoana azy ireo », hoy indray ny Officier Ratsimbaharijao 
Nirina, lehiben’ny Borigady misahana ny heloka bevava sakelika fahadimy (BC 5). 









Enregistrer mon nom, mon e-mail et mon site web dans le navigateur pour mon prochain commentaire. 



