TRAFIKA SOKATRA MIISA 229  : MAIVANA NY SAZY, MIGADRA 18 VOLANA MONJA IREO VOAROHIROHY | NEWSMADA

Par Taratra sur 09/11/2016 

Nivoaka ny didim-pitsarana, omaly, mikasika ireo olona telo voarohirohy nahatrarana sokatra 
229 teny Andranomena, ny 28 septambra teo. Naiditra am-ponja sazy mihatra 18 volana ilay vehivavy 
teny Andranomena, ary migadra herintaona sazy mihatra koa ny namany lehilahy iray, mpiray tsikomba 
Mandoa lamandy 4 tapitrisa Ar koa izy ireo. Nahafahan’ny fitsarana noho ny fisalasalana kosa ny 
iray, anisan’ireo voarohirohy. 

Maivana ireo didim-pitsarana ireo raha oharina amin’ny lalàna voasoratra. Araka ny andinindiny, 
ny fampidirana am-ponja, voasazy handoa lamandy 10 tapitrisa hatramin’ny 200 tapitrisa Ariary 
meloka. Tsy mandoa afa-tsy 4 tapitrisa Ar anefa ireo voampanga amin’ny fahatrarana sokatra miisa 
izany hoe, latsaka lavitra amin’ny nofaritan’ny lalàna (lazaina fa tany tan-dalàna, tena ampiharina 
tsy anavahana na iza na iza ny lalàna). 

Taorian’ny fangatahany, fantatra fa afaka mirotsaka eo amin’ny toeran’ny mpitory ny vovonana 
Alliance voahary gasy (AVG). Andrasana ny fanapahan-keviny raha hampiakatra ny raharaha ny amin’ny 
ambony izy ireo na tsia. 

Andrasana koa ny raharaha Antaninarenina 

Niakatra fitsarana, omaly, koa ny raharaha Antaninarenina, maha voarohirohy olona fito, nahatrarana 
miisa 198. Hivoaka amin’ny talata 15 novambra ho avy izao ny didim-pitsarana. Nolavina ny fangatahan’ireo 
enina fahafahana vonjimaika, ka naverina any am- ponja. Miandry ny didy mivoaka any an-tranony 
ilay olona fahafito nahazo fahafahana vonjimaika. 

Toy ilay voalaza etsy ambony, nanampy betsaka ny mpitandro filaminana tamin’ity raharaha ity 
ny AVG. Hamafisin’izy ireo ny fampiharana ny lalàna, mba tena ho hita taratra ny famaizana mafy 
meloka, sy azo antoka ny fisian’ny fitsarana tsy mitanila, hanafoanana ny kolikoly sy ny fitsabahana 
raharaha amin’ny endriny samihafa. 

Njaka Andriantefiarinesy 

Les commentaires sont fermées. 

