TOLIARA : ZAZA 3 TAONA SAIKA NAMIDIN-DRAIKELINY 7 HETSY ARIARY – MIDI MADAGASIKARA

Trangam-piaraha-monina hafakely no niseho tao amin’ny fokontany Amborongony Toliara afak’omaly. 
mivady no miady ka ny zaza tsy manan-tsiny no saika hamidin-drangahy fito hetsy ariary tamina mpivady 
nahazoazo taona tsy niteraka. Niantso avy hatrany ny manodidina ireto mpivady raha nahita ny zava-niseho. 
toy izany dia vory ny olona ka nosamborina avy hatrany ity raim-pianakaviana manodidina ny 35 taona 
ho eo tra-tehaka nikasa ny hivarotra ny zana-badiny. Rehefa nofotorana lalina ity lehilahy voalaza fa mpangala-jaza amin’ny antony hamarotany an’io 
dia nivadibadika be tsy naharesy lahatra ny maro ny fanazavany sady nody adala ohatry ny olona mamon-drongony 
izy, ka nisy tamin’ireo fokonolona niatrika teo no tezitra ka nidaroka azy. Renim-pianakaviana 
nandalo avy niatsena sendra mba nijery ny zava-nisy no nahafantatra azy mianaka ireto, ary niezaka 
lahatra ireo olona efa niakatr’afo sady nampiantso haingana ny renin’ilay zaza. Tonga ity farany ary nanazava tamin’ireo olona marobe vory teo no sady latsa-dranomaso, 
nilaza fa nobataim-badiny an-keriny nentiny nitsoaka niridana hanaraka azy ilay zazalahikely 
telo taona monja nilalao teo an-tokontany taorian’ny fifamaliana mafy vao maraina nisy teo amin’izy mivady. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

