FANAFIHANA MPANDRAHARAHA :: LEHILAHY MPIVIDY SAFIRA NAMOY NY AINY VOATIFITRA • AORAHA

Nofandrihin’ireo jiolahy ny lehilahy mpandraha- raha mpividy vato iray any Ilakaka, afak’omaly 
tokony ho tamin’ny 12 ora. Notifirin’ireo jiolahy io mpandraharaha io. 

Nindaosin’ny fahafatesana rehefa voan’ny bala teo akaikin’ny nonony. Mbola afa-nitsoaka nitondra 
fiarany ihany anefa izy ka tonga tamin’ny tanàna iray, saingy teny an-dalana saika entin’ireo 
ho any Toliara no voalaza fa namoy ny ainy ilay lehilahy. Ahiana ho vokatry ny fahaverezan-dra be 
no nahafaty azy. 

“Nisy niantso nilaza ho manana vato ity mpandraharaha ity. Tsy nisy olona niaraka taminy fa avy 
dia namonjy ny fotoana tamin’ireo olona niantso azy izy, tany Bekily-Besakoa. Vao tonga tany anefa 
no notifirin’ireo olona niantso azy, teo am-piresahana. Mbola afanitsoaka izy sady afaka nitondra 
fiarany, taorian’ izay. Rehefa tonga tamin’ny tanànany ilay lehilahy dia nalemy saingy hitan’ireo 
ihany. Teny an-dalana ho any Toliara izy ireo no tapitra ny ain’ilay mpandraharaha”, hoy ny loharanom-baovao 
an-toerana. Tsy nisy zavatra azon’ireo jiolahy tany amin’io mpandraharaha io, araka ny fanazavana azo avy 
Zandarimaria. Mbola karohina ireo olon-dratsy, hatramin’ny omaly. 









Enregistrer mon nom, mon e-mail et mon site web dans le navigateur pour mon prochain commentaire. 



