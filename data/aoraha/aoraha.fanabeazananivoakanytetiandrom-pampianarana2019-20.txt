FANABEAZANA :: NIVOAKA NY TETIANDROM-PAMPIANARANA 2019-2020 OFISIALY • AORAHA

Mizara telo volana toy ny teo aloha ihany ny taom-pianarana 2019-2020 raha ny tetiandrom-pampianarana 
navoakan’ny avy ao amin’ny minisiteran’ny Fanabeazam-pirenena, fampianarana ara-teknika 
fanofanana arak’asa. Manomboka ny 28 oktobra 2019 ary hifarana ny 30 jona 2020 ny taom-pianarana 
Tamin’ny filan-kevitry ny minisitra tamin’ny 21 aogositra lasa teo no nankatoavana an’io tetiandrom-pampianarana 
io, araka ny fanamafisan’ny minisitra Volahaingo Marie Thérèse. 

Hiditra amin’ny 23 oktobra 2019 ny mpandraharaha an-tsekoly sy ny mpampianatra ary ny mpampiofana 
Amin’ny 28 oktobra kosa ny fidiran’ny mpianatra amin’ny fomba ofisialy any am-pianarana. Manomboka 
28 oktobra hatramin’ny 20 desambra 2019 ny telo volana voalohany. Eo anelanelan’ireo daty ireo 
misy ny fialan-tsasatra amin’ny fetin’ny Olomasina, ny 1 novambra 2019, raha fialan-tsasatry 
krismasy ny 21 desambra 2019 hatramin’ny 5 janoary 2020. 

Hanomboka ny 6 janoary hatramin’ny 8 avrily 2020 indray ny telo volana faharoa. Hotanterahina 
26 hatramin’ny 28 febroary ny fanamarihana ny andron’ny sekoly. Ny 9 avrily hatramin’ny 19 avrily 
ny fialan-tsasatry ny Paska. 

Miditra ny 20 avrily hatramin’ny 30 jona 2020 ny telo volana farany. Maromaro ny fotoana tsy hianarana 
anatin’ity telo volana farany ity. Isan’izany ny fetin’ny asa, ny 1 mey 2020, ao ihany koa ny fiakarana 
21 mey 2020. Manaraka indray ny fialan-tsasatry ny Pantekoty, ny 1 jona 2020 ary ny fankalazana 
fetim-pirenena 26 jona 2020. 

Manomboka ny 1 jolay 2020 ny fialan-tsasatra lehibe ho an’ireo mpianatra tsy miatrika ny fanadinam-panjakana. Efa voafaritra avokoa ireo datim-panadinam-panjakana. Hotanterahina ny 7 jolay 2020 ny CEPE, 
ny 20 jolay hatramin’ny 24 jolay 2020 kosa ny BEPC. Ny 29 sy ny 30 septambra ny CAE/EP. Hatao ny 27 sy 
28 oktobra 2020 kosa ny CAP/EP. 









Enregistrer mon nom, mon e-mail et mon site web dans le navigateur pour mon prochain commentaire. 



