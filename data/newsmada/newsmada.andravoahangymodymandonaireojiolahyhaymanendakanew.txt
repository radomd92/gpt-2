ANDRAVOAHANGY  : MODY MANDONA IREO JIOLAHY, HAY MANENDAKA | NEWSMADA

Par Taratra sur 02/06/2018 

Saron’ny polisy avy ao amin’ny kaomisaria Antaninandro eny Andravoahangy tsena, afakomaly ireo 
raindahiny amin’ny fanendahana. Araka ny fanazavan’ny polisy, olona nidina avy ao anaty taxi-be 
narahin’ireo jiolahy miisa roa avy aoriana. Nolazain’ny polisy fa mody misongona ny iray ary doniny 
ilay olona hoendahiny ka raisiny moramora ny telefaonina finday. Taitra ilay voaendaka raha vao 
izany ka raikitra ny fanenjehana. Tamin’izay no nifanojo tamin’ireo polisy teny an-toerana ireto 
ireto ka tsy nahita haleha intsony ary noraisim-potsiny. Nalatsak’ireo mpanendaka nandritra 
fifanenjehana kosa ilay telefaonina finday araka ny fanazavan’izy ireo tamin’ny polisy. Niaiky 
heloka vitany izy ireo nandritra ny famotorana nataon’ny polisy. Nambaran’ny polisy fa efa notazonina 
amin’ny trano fitaizana zaza maditra noho resaka fanendahana ny iray amin’izy ireo ny taona 2016 
izao niverina nanohy ny asa ratsiny izao indray. 

Fa tratra teo am-pivarotana rongony teny Andravoahangy tsena, afakomaly tolakandro ihany ny 
iray. Nandritra ny fisafoana nataon’ny polisy no nahatrarana azy teo am-pivarotana rongony. 
fonosan-drongony miisa 20 isan’andro izy, raha ny filazany tamin’ny polisy. 



Les commentaires sont fermées. 

