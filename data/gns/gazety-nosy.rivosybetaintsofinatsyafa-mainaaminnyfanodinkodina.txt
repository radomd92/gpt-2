RIVO SY BETAINTSOFINA : TSY AFA-MAINA AMIN’NY FANODINKODINANA TANY

Tsy mitsahatra mivoatra ny resaka momba ny fanodinkodianana tanim-panjakana sy tanin’olona 
ankeriny teto amin’ny manodidina an’Antananarivo na vita « titre » izany na tsy mbola, nefa efa 
nanao fanamaitisamolaly. 

Araka ny loharanom-baovao azonay ankehitriny dia fantatra fa mpiara-miasa ankaiky ingahy Rivo 
izay filohan’ny Antenimierandoholona ankehitriny sy ingahy depiote voafidy tao amin’ny firaisana 
eto Antananarivo. Voalazan’ny loharanom-baovao hatrany fa ny taona 2014 izay naha minisitra 
Fanajariana ny tany an’ingahy Rivo Rakotovao no nisy ny fiarahana teo amin’ireo olona roa ireo 
nahatonga izao fanodinkodinana tany ataon’ingahy Naivo Rahoholdina Betaintsofina izao. 

Raha ny voalazan’ny loharanom-baovao dia nanomboka ny taona 2014 io tamin’ny fotoana naha minisi-panjakana 
fanajariana ny tany ary niandraikitra ny fanatanterahana tetikasan’ny filohan’ny repoblika 
Rajaonarimampianina no nanombohan’ireny raharaha ireny. Tamin’izay fotoana izay dia nomena 
manokana tao amin’ny ministeran’ny Fanajariana ny tany ingahy Naivo Raholdina Betaintsofina 
na dia sahirana aza ny mpiasa ankehitriny mahakasika ny toerana noraisiny tao amin’ny ministera 
dia natao toa ireny « Inspecteur de domaine » ireny ny asany. Voalazan’ireo mpiasa ao amin’ity ministera 
fa izany antsoina hoe « assistant de rédaction » izany no asany tao, izany hoe mpanampy amin’ny fanoratana 
taratasy. 

Nanomboka teo dia ireny nihetsika ireny ny mahakasika ny tany izay voalazan’ny olona sy ny ministeran’ny 
ny tany ankehitriny fa nalain’ingahy Naivo Raholdine ankeriny sy ampahafetsena. Ny loharanom-baovao 
milaza fa misy ifandraisany amin’izany koa ingahy Rivo Rakotovao izay nametraka azy amin’ny birao 
niasany tamin’izany fotoana izany. 

Ny tany teny Alarobia no isan’ny lasibatra tamin’izany hoy ny loharanom-baovao, nisy ny ny teny 
kianja fanaovana rugby teny Soavimasoandro. Toa izany koa ny toerana nisy ny trano sy tanàna namboarin’ingahy 
Didier eny Soavimasoandro tao anatin’ny tetikasa antsoina hoe « 35 000 logements » izay ahitana 
koa ny izany ao Ambatobe. Mbola misy koa aza ny toerana hafa raha ny loharanom-baovao hatrany. 

Raha ny loharanom-baovao azonay hatrany dia samy tao amin’ny Mapar ingahy Rivo Rakotovao sy ingahy 
Raholdina ary tao no nifankahazoan’izy ireo nandritra ny tetezamita sy ny fiantombohan’ny fanjakan’ingahy 
Rajaonarimampianina ny taona 2014 iny. Izy roalahy koa samy mipetraka eny amin’ny faritra Ankadindramamy 
Nanisana iny. 

Eo anatrehan’ny filazan’ny ao amin’ny ministeran’ny Fanajariana ny tany ankehitriny fa misy 
fanodinkodinana tany nataon’ingahy Naivo Raholdina dia tsy tokony ho afaka amin’izany koa ingahy 
Rakotovao. Tokony hanaovana fanadihadiana koa ny tenany raha tena hikaroka ny marina sy ny fiadiana 
kolikoly avolenta sy ny fanodinkodinana fananam-panjakana ny fitondrana ankehitriny. 



