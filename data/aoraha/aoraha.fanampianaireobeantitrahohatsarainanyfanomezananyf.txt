FANAMPIANA IREO BEANTITRA :: HOHATSARAINA NY FANOMEZANA NY FISOTROAN-DRONONO • AORAHA

Hoezahina ny hanatsara hatrany ny fomba fanomezana ireo fisotroan-dronono ho an’ny beantitra, 
ny minisitry Toekarena sy ny fitantanam-bola, Randriamandrato Richard. Nandritra ny fitsidihana 
notanterahiny teny amin’ny “ Paierie Générale d’Antananarivo” sy ny “Recette Générale d’Antananarivo” 
ny toerana fandraisana fisotroan-dronono eny Atsimondrano, omaly, no nahafantarana izany. 

Nanamafy ny minisitra fa zava-dehibe ny fanomezana fahafaham-po ireo beantitra sy ny tokony hahafahan’izy 
mifidy izay fomba tiany handraisany ny volany ka tokony hirosoana amin’ny fanafoanam-bainga 
ny “dématérialisation”. 

Ankoatra izay, hitan’ny minisitra sy ireo mpiara-dia taminy teny Atsimondrano fa feno mpivarotra 
mibahana eo anoloan’ny toerana fandraisana fisotroan-dronono eny an-toerana ka lasa ireo zokiolona 
no miafiafy milahatra ao aorian’izy ireo. “Tokony hojerena ny hanalana ireo mpivarotra ireo na 
ny andro voalohan’ny fizarana fisotroan-dronono fotsiny aza”, hoy ny minisitra, teny an-toerana, 
Noresahina ihany koa ny tokony hijerena toerana malalaka kokoa mba hahafahana manome fahafaham-po 
mpisitraka any Atsimondrano. Nanamafy rahateo ireo zokiolona fa mba sitrak’izy ireo raha misy 
fomba hafa manamora ny fandraisany ity fisotroan-dronono ity. 









Enregistrer mon nom, mon e-mail et mon site web dans le navigateur pour mon prochain commentaire. 



