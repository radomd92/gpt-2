PIERROT RAJAONARIVELO SY NY MDM : MISY MISANDOKA MAMPIASA NY ANARANY

Accueil > Gazetin'ny nosy > Pierrot Rajaonarivelo sy ny Mdm : Misy misandoka mampiasa ny anarany 

Publié le 28 février 2019 



Re omaly fa mijoro izany vondron-kery misalotra ny anarana hoe “VTT” na “Vondron’ny Tia Tanindrazana” 
ka ny Hvm no isan’ny antoko lehibe ao, ary minono ao ry Tabera Randriamiarantsoa sy ry Nicolas Randrianasolo 
ny hafa. Dia tononon-dry zareo fa isan’ny mpiara-miombona antoka ao i Pierrot Rajaonarivelo sy 
antoko Mdm tarihiny. Ny fandrotsahana olona hofidiana depiote no voalaza fa anton’ny famondronan-kery 
amin’ny “VTT”. Omaly ihany dia naao fanazavana i Pierrot Rajaonarivelo fa “tsy mahafantatra ny 
vondron-kery izany ary tsy miaraka amin’izany ny Mdm sy ny tenany, ary raha misy fitenenana ny Mdm 
tsy maintsy ny tenany, filoha nasionaly na mpikambana ao amin’ny birao pôlitika nasionaly no miteny”. 

Vao hivory rahateo ny “Mdm”, hoy i Pierrot Rajaonarivelo, hamaritra an’izay olona hatolony hofidiana 
sy handinika an’izay ho fandraisana anjaran’ny “Mdm” amin’ny fifidianana hafa, ary hijery ny 
“handeha irery ve sa hiaraka amin’iza ny “Mdm”. Azo ambara, hoy i Pierrot Rajaoanrivelo fa misandoka 
misoloky izay olona mitonona ho “Mdm” amin’ny raharaha toa izany. 



