ANTSIRABE – SAHANIVOTRY : MPAMAKY TRANO DIMY TSY AMPY TAONA SARON’NY ZANDARY – MIDI MADAGASIKARA

Efa voasokajy ho isan’ireo faritra mena eto Antsirabe II ny kaominina Sahanivotry ankehitriny, 
tsy fandriam-pahalemana. Tranga mateti-piseho ny fanafihana sy vaky trano izay hita fa nahazo 
tokoa tato ho ato raha ny fanazavana voaray. 

Jiolahy 5 lahy no saron’ny zandary ny 06 jona lasa teo, vao avy namaky trano mihitsy ireto farany 
voasambotra. Mpivarotra iray no lasibatra tamin’ny fanafihana ny alin’ny 6 jona 2014 io ka vola 
ariary no lasan’ireo olon-dratsy tamin’izany. Sady voadaroka ilay ramatoa tompon-trano no voavazavaza 
voaompa, voambana tamin’ny antsy kosa ny zanany vavy mba hanerena ilay ramatoa hamoaka ny vola. 
izany dia nandositra ireo jiolahy, izay voalaza fa manodidina ny folo lahy teo ho eo. Fotoana fohy 
aoriana, tonga ny fokonolona teo an-tanàna nijery ny zava nitranga. Tsikaritr’ilay ramatoa voatafika 
niharo tamin’ny vahoaka ireo jiolahy vao avy nanafika azy, tadidiny ny endriny ary isan’ny porofo 
azy ny fofon-drongony tamin’ny vavany. Tsy nisalasala ity farany nanondro ireo jiolahy ka teo 
ho eo ihany dia niroso tamin’ny fisamborana ny zandary, ka dimy no voasambotra. Natao ny fisavana 
tranon’izy dimy lahy ireto ka nahitana rongony tokoa. 

Nanamarika ny Ltn Lovasoa, tompon’andraikitry ny serasera eo anivon’ny vondrontobim-pileovana 
Vakinankaratra, fa fiaraha-miasa amin’ny vahoaka no isan’ny paikady mahomby hamongorana ireo 
ka manentana hatrany ny vahoka ity farany amin’ny fanomezana fanampim-baovao fa hotazomina ho 
izany. Natolotra ny fitsarana omaly alatsinainy izy dimy lahy voasambotra. 



