TOAMASINA  : MANOHY NY ASA SOSIALY NY TSMA | NEWSMADA

Par Taratra sur 22/05/2018 

Fikambanana vao niorina fa tsy mitsahatra amin’ny asa soa mahazatra azy ny Tanora sahy mandray 
na TSMA, tarihin’ny andriambavilanitra mbola tanora, i Mahazaka Jina Charlotte. Vokany mbola 
ny zoma lasa teo izany fanaovana asa soa izany, tetsy amin’ny foiben-toerany Ampasimazava. Namaly 
fangatahana fanampiana avy amin’ny fikambanana miisa enina ny TSMA. Tsy niandry ela fa namaly 
hatrany ny hetahetany vondron’ny tanora mpilalao basikety “Squad” U20, izay hiatrika fifaninanana 
ato ho ato. Notolorany tohana lelavola 100.000 Ar. Fitaovana fampiasa amin’ny fanatanjahantena 
no azon’ny klioba Olypika Tanambao fahadimy. Tsy izay ihany fa teo koa ireo fikambanana ara-drazana 
manomana fifampiarahabana noho ny taona vaovao. Notolorany vary roa kitapo avy koa ny fikambanan’ny 
Fort-Dauphin sy ny teraky ny Betsileo Fitebe samy monina sy mipetraka eto Toamasina. Fikambanana 
nahazo tohana ry zareo Ampelan’ Androy. 



Les commentaires sont fermées. 

