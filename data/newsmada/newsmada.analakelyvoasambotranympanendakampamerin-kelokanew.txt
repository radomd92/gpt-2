ANALAKELY : VOASAMBOTRA NY MPANENDAKA MPAMERIN-KELOKA | NEWSMADA

Par Taratra sur 02/05/2017 

Dimy lahy voasambotry ny polisin’ny boriborintany voalohany Analakely, voalaza fa mpanendaka 
amin’iny faritra iny. Telo lahy amin’izy ireo izay efa mpamerin-keloka, ary izao tratra manao 
ratsy izao hatrany. Naiditra am-ponja eny Antanimora, ny asabotsy teo, izy dimy lahy. Tanora mbola 
erotrerony avokoa ireto jiolahy ireto satria manodidina ny 18 taona. 

Voalaza fa tsy mifidy hasina ry zalahy ireo fa na lahy na vavy, endahiny, na tratran’ny harom-paosy 
Ireo mpandeha maraina sy ny tratra hariva no tena lasibatra. Maro ny fitarainana voarain’ny polisy 
niroso tamin’ny hetsika nisamborana azy ireo ireto farany. Teo am-panaovana ny asa ratsiny avokoa 
tratra ry zalahy ireto. Efa miverimberina matetika eo anoloan’ny polisy rahateo ny endriny sy 
anarany, ka tsy sarotra ny nisamborana azy. Olana matetika, mihidy any am-ponja volana vitsivitsy, 
ary avy eo mamerina manao ny asa ratsiny indra avy eo izy ireo. Mahatonga ny fitsaram-bahoaka ny 
tahaka izao. 



Les commentaires sont fermées. 

