MANANARA AVARATRA : VAKY NY FONJA, GADRA FITO TAFATSOAKA – MIDI MADAGASIKARA

Tao anatin’ny fahamaizinana, vokatry ny fahatapahan-jiro tao Mananara Avaratra no nanararaotan’ireo 
nanatanterahana ny paik’ady fitsoahana, ny sabotsy teo. Vokany nisy gadra fito tafatsoaka. Araka 
fampitam-baovao azo dia efa tetika nomanina efa ela izy io, ary niandry fotsiny ny delestazy izy 
hanatanterahana ny teti-dratsin’ireo voafonja. Raha vao nilona monja tao anaty haizina mantsy 
tanana, tokony ho tamin’ny valo ora alina tany ho any, dia niara-nirohatra nanosika ny vavahady 
gadra rehetra tao. Taitra noho izany ireo mpiandry fonja ka niezaka nanakana izany fitsoahana 
izany, tamin’ny alalan’ny tifi-danitra. Saingy tsy nahasakana ireo voafonja efa vono-kitsoaka 
izany. Voalaza ihany koa mantsy fa nisy sasantsany tamin’ireo gadra indray nanagorobaka ny tafo 
nibosesika nivoaka teo. Voatery nizara roa araka izany ireo mpiandry fonja. Ka raha voafehy ilay 
amin’ny vavahady, ireo teny amin’ny tafo kosa no nahatafita hatramin’ny farany ny fitsoahana. 
sivy izy ireo aloha hatreto, raha ny angom-baovao azo no tafavoaka tanteraka ny fonja. Teo anatrehan’izany 
tsy maintsy nandray andraikitra nitifitra ireo mpiandry fonja. Nisy roa tamin’ireo gadra no voatifitra 
tsy afa-nitsoaka intsony. Fito izany sisa izy ireo no tafatsoaka tanteraka ary efa mandeha ny fikarohana 
Tonga nanampy ireo mpiandry fonja tamin’ny fifehezana ity fikomian’ny gadra ity sy ny fikarohana 
tafatsoaka moa ireo mpitandro filaminana tany an-toerana amin’izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

