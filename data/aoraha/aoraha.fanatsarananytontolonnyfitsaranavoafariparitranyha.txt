FANATSARANA NY TONTOLON'NY FITSARANA :: VOAFARIPARITRA NY HAMPIASANA NY VOLA DIMY TAPITRISA EUROS • AORAHA

Antoka iray hisian’ny fampandrosoana ny fijoroan’ny rafitra tsara tantana. Nivory teny Faravohitra, 
ny Komity mpitantana ny tetikasa tan-tsoroka ho an’ny Fitsarana eto Madagasikara. Lahadinika 
ny fihaonana ny hanombohana ny fomba hampiasana ilay famatsiam-bola mitentina dimy tapitrisa 
avy amin’ny Sampandraharaha frantsay momba ny Fampandrosoana (AFD) hoentina hanatsarana ny 
Fitsarana eto amin’ ny firenena. 

Efa tamin’ny taona 2018 no vita ny sonia ny fifanarahana momba an’io famatsiam- bola io. Omaly vao 
ny sehatra asa voafaritra hampiasana ny vola. Hahazo tombony ny fanamafisana ny ady amin’ny kolikoly 
anivon’ny Sekoly ambony mpanofana mpitsara sy mpiraki-draharaha (ENMG), miampy ny Sekoly mpanofana 
fonja (ENAP). Ireo sehatra ireo izay efa itondran’ny minisiteran’ny Fitsarana fanadiovana tanteraka 
amin’ny fahalovana. 

Ankoatra izay, faritra roa eto amintsika no hatao filamatra ho fampiharana ny tetikasa, dia Analamanga 
Atsinanana. Ho vaindohan-draharaha ny hanarenana ny endriky ny Fitsarana tsy mitanila, mahomby, 
ary handray anjara amin’ny fametrahana ny fanjakana tan-dalàna. Fantatra fa hasiam-panatsarana 
koa ny momba ny fitantanana ny rantsamangaikan’ny Fitsarana rehetra, toy ny Tribonaly, ny Foibem-pitantanan’ny 
ny fonja, ny minisitera foibe ary ny Filankevitra ambonin’ny mpitsara. 











Enregistrer mon nom, mon e-mail et mon site web dans le navigateur pour mon prochain commentaire. 



