ASAN-JIOLAHY : 8 LAHY NANAFIKA TOBY FIVAROTAN-TSOLIKA | NEWSMADA

Par Taratra sur 18/07/2016 

Notafihina valo lahy nanao saron-tava, nitondra P.A sy basy lava ny tobin-tsolika iray tany Fenoarivo 
ny zoma lasa teo, tokony ho tamin’ny 12 ora alina. Nafatotr’izy ireo ny mpiambina ary novakin’izy 
ny varavarana miditra ao amin’ny birao. Norobain’ireto jiolahy ny sekin-tsolika miisa 52 amin’ny 
40 000 Ar. Nobatain’ireo koa ny “coffre fort” nisy vola 18 418 000 Ar; seky telo ana banky: sekin-tsolika 
134 amin’ny vidiny 25 000 Ar. 

Nampandrenesina ny polisy sy ny zandary ka nanao ny fanarahan-dia. Hita tany amoron-dranomasina 
“coffre fort” saingy efa foana ny tao anatiny. Tsy hita popoka ireo olon-dratsy taorian’izany. 

Anisan’ny faritra mafana amin’ny asan-jiolahy ihany koa ny any Fenoarivo Atsinanana, saingy 
indray mitoraka ity vao nisy fanafihan-jiolahy misaron-tava tahaka izao. “Toy ireny mpitandro 
ireny, ary mety tsy olona avy any an-toerana raha ny endrikendriny”, raha ny fitantarana azo. Tsy 
faritra intsony ny asan-jiolahy mahery vaika eto amintsika. Na an-dRenivohitra na ambanivohitra 
olon-dratsy mitondra faisana avokoa. 



Les commentaires sont fermées. 

