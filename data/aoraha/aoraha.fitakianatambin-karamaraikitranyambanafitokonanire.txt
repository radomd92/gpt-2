FITAKIANA TAMBIN-KARAMA :: RAIKITRA NY AMBANA FITOKONAN’IREO MPIANATRA HO MPITSABO ENY AMIN’NY HOPITALY • AORAHA

Miverina ny olan’ ireo mpianatra ho mpitsabo na ireo « interne » eny amin’ny hopitaly. Manambana 
hitokona izy ireo, anio, raha tsy voaloa ny tambin-karama tokony horaisiny ho an’ny volana mey 
jona lasa teo. Araka ny fantatra, mbola tsy nahazo ny daty mazava avy amin’ny minisitera tompon’ 
amin’ny fandoavana an’izany izy ireo. Efa nametraka fampilazana 24 ora ireto mpianatra ho mpitsabo 
fa raha tsy nisy ny vahaolana dia raikitra ny fitokonana izao. 

« Tapaka tamin’ny fivoriambe fa hitokona izahay rahampitso (ndlr: anio) ary tsy miasa eny amin’ny 
mihitsy, na dia ny fiandrasan-draharaha aza », hoy ny solon­tenan’ ireo mpianatra ao amin’ ny fikambanan’ny 
« interne » na AIM , omaly. 

Efa hetsika faharoa izao ataon’ny mpianatra ho mpi­tsabo izao, tamin’ity taona ity. Tamin’ny 
avrily ny voalohany, niarahan’ireo mpianatra avy any amin’ny faritra. Ny eto Antananarivo ihany 
no hihetsika amin’ ity faharoa ity. Nisy mihitsy ny filanjana sora-baventy nataon’izy ireo teny 
tobim-pahasalamana iray teto an-drenivohitra tamin’ izany hetsika voalohany izany. 

Hiavaka ny anio raha ho raikitra satria hijanona any an-trano avokoa izy ireo. “Tsy misy filanjana 
fa hiato tsy hiasa izahay mandra-pivoakan’ny vola. ”, hoy hatrany ny solontenan’ny AIM. Hisy ihany 
ny fivoriambe hataon’ny ampahany amin’ireo mpianatra ireo, anio. Marihina fa ireo mpianatra 
mpitsabo taona fahafito sy fahavalo efa miasa eny amin’ ny tobim-pahasalamana ary ireo mpitsabo 
amin’ny lalam-piofa­nana mano­kana no voakasik’ izao hetsika izao. Tena manampy betsaka ny mpitsabo 
ny fampihodinana ny hopitaly izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



