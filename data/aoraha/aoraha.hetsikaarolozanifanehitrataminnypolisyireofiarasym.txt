HETSIKA « ARO LOZA » :: NIFANEHITRA TAMIN'NY POLISY IREO FIARA SY MÔTÔ AN'ARIVONY TSY ARA-DALÀNA • AORAHA

Fiara niisa efatra amby valopolo sy eninjato sy roa arivo sy môtô iraika sy roanjato sy efatra arivo 
voasakana sy nosavain’ny polisy, nandritra ny hetsika nataon’izy ireo teto an-drenivohitra 
anelanelan’ny 4 sy 10 oktobra lasa teo, izay nantsoina hoe hetsika « Aro loza ». 

“Hita fa tsy ara-dalàna avokoa ny dimy amby sivifolo amby zato sy arivo tamin’ireo fiara ireo sy 
môtô iraika amby roapolo sy telonjato sy roa arivo”, araka ny tatitra voaray avy amin’ny Polisim-pirenena. 
nisy voatazona fa nalefa nandeha ireo voatondro ho tsy nanara-dalàna ireo, rehefa avy nasaina 
ny antontan-taratasiny avy. 

«Ny tsy fanaovana aroloha, tsy fahampian’ny taratasy momba ny fiara na ny môtô, ny fisiana hosoka 
taratasin’ny môtô, ny fanaovana taingin-telo ary ny tsy fahaizana lalàna mifehy ny fifamoivoizana 
ankapobeny, no tsy fanarahan-dalàna mateti-pitranga hita nandritra iny hetsika iny. Tsy nisy 
ny sazy ara-bola natao », araka ny fanazavana. 

Noho ny fahabetsahan’ny trangana lozam-pifamoivoizana niseho teto an-drenivohitra no antony 
ny hetsika « Aro loza ». Voalaza fa nahatratra dimy amby dimampolo sy efajato ny lozam-pifamoivoizana 
tao anatin’ny sivy volana lasa izay. Namoizana ain’olona ny efatra amby dimampolo tamin’izany. 
olona ireo loza telo amby valopolo sy telonjato niseho. 

«Fampanarahan-dalàna ny mpampiasa lalana ho fisorohana ny loza no tanjona tamin’iny hetsika 
Fampianarana sy fanentanana no natao», araka ny tatitra voaray hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



