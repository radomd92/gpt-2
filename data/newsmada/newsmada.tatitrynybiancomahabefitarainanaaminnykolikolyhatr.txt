TATITRY NY BIANCO : MAHABE FITARAINANA AMIN’NY KOLIKOLY HATRANY NY ZANDARY | NEWSMADA

Par Taratra sur 05/07/2017 

Ny vondrombahoakam-paritra itsinjaram-pahefana na ny eny anivon’ny faritra sy ny kaominina, 
zandarimaria, ny fanabeazam-pirenena, ny fananan-tany… Ireo no sehatra efatra lehibe nahazoan’ny 
fitarainana be indrindra momba ny raharaha kolikoly, araka ny tatitry ny Bianco, taona 2016, teny 
omaly. 

Nahoana ny zandary no natao lohateny saika miverimberina hatrany? Tsy miova firy ny toerany hatramin’izay, 
ny fitsarana, ohatra, no saika teo alohany na miara-dalana aminy. Efa any amin’ny laharana manaraka, 
ny sehatry ny tontolo iainana ary ny rano sy ny ala, ny fitsarana, ny polisy… 

Miisa 2 673 ny fitarainana voaray, ka azo nanaovana fanadihadiana ny 1 018. Antananarivo no nahazoana 
be indrindra: 630; manaraka, Toliara: miisa 484; Mahajanga, 449. 

Mahatratra 187 ny fitarainana nakarina fitsarana taorian’ny fanadihadiana na 6,94 % amin’ireo 
nanaovana fanadihadiana. 43 (8,72%) izany tany Mahajanga, 34 (7,13%) tany Antsiranana, 28 ny 
(4,40%), Toamasina (8,51%), Toliara (5,62%), ary 26 Fianarantsoa (9,92%). 

Mahatratra 521 ireo nenjehina tamin’ny fitsarana 



Mahatratra 521 ireo olona nenjehina araka ny lalàna noho ny raharaha kolikoly: 157 no nosamborina, 
notanana am-ponja vonjimaika, ary 131 nahazo fahafahana vonjimaika. Tsy misy afa-tsy enina no 
am-ponja vonjimaika ho an’Antananarivo, dimy avy ny an’i Fianarantsoa sy i Toliara, ary efatra 
an’Antsiranana, ary telo avy ny an’i Toamasina sy Mahajanga. 

Niharatsy toerana hatrany i Madagasikara eo amin’ny sehatra iraisam-pirenena noho ny fisian’ny 
tao anatin’ny telo taona farany, raha ny tatitry ny Transparency International. Faha-133 amin’ny 
174 ary nahazo isa 28/100, ny taona 2014; faha-123 amin’ny firenena 168 ary nahazo isa 28/100, ny 
2015; ary faha-145 amin’ny firenena 176 ary nahazo isa 26/100, ny taona 2016. 

Aiza ho aiza amin’izany ny fanambin’ny fitondrana hoe hanao ho vaindohan-draharaha sy laharam-pahamehana 
ady amin’ny kolikoly eto Madagasikara? 





Les commentaires sont fermées. 

