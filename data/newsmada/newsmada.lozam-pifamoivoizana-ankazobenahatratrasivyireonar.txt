LOZAM-PIFAMOIVOIZANA-ANKAZOBE: NAHATRATRA SIVY IREO NARATRA | NEWSMADA

Par Taratra sur 18/11/2019 

Olona sivy no indray naratra nandritra ny fivarinana an-dranon’ilay taksiborosy avy any Mahajanga 
ny Renivohitra, omaly. 

Olona miisa sivy no indray naratra nandritra ny lozam-pifamoivoizana nampivarina an-drano ny 
taksiborosy avy any Mahajanga nihazo ny Renivohitra, omaly maraina manodidina ny tamin’ny 05 
sy sasany teny Ankazobe. Araka ny fantatra, ny fandehanana mafy sy ny havizanan’ny mpamily niampy 
fiakaran’ny torimasony no nahatonga ny loza ka nivoaka ny arabe ilay fiara ary namantana tany anaty 
avy hatrany. Vokany, naratra ny sivy tamin’ireo mpandeha 17, isan’izany ihany koa ny mpamily ka 
teny amin’ny hopitaly tao an-toerana avy hatrany mba hahazo fitsaboana. Potika tanteraka ihany 
ny fiara Sprinter tamin’izany, hoy ny zandary misahana ny raharahara. Nambarany fa nivoaka ny 
omaly hariva, ihany ireo niharam-boina ary tazonina ao amin’ny tobin’ny zandary ao Ankazobe ilay 
hatao fanadihadiana. Ny fiara kosa mbola tsy tafavoaka teny amin’ny arabe hatramin’ny ora nanoratana 
omaly. “Misy ny fanentana ataon’ny zandary amin’ny mpamily mba tsy handehanan’izy ireo mafy sy 
ny havizanany hisorohana ny lozam-pifamoivoizana misesisesy amin’izao, indrindra izao akaiky 
izao”, hoy ny zandary. 





Votre adresse email ne sera pas rendue publique 















