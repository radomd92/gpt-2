ANDOHANILAKAKA : ZANDARY ROA VOATIFITRA, MATY NY IRAY – MIDI MADAGASIKARA

Zandary iray indray no lavo teo am-panantanterahana ny asany omaly antoandro tany Andohanilakaka. 
iray hafa kosa naratra mafy. Izany dia vokatry ny tifitra variraraka avy tao an-tranona lehilahy 
saika hosamborina tao amin’ny fokontany Mandabe, kaominina Andohanilakaka. Raha ny fampitam-baovao 
amin’ny zandarimariam-pirenana, dia nahazo didy avy amin’ny tribonaly ao Ihosy ireo zandary 
an-toerana, mba hisamborana lehilahy iray, monina any an-toerana voarohirohy ho nandrahona 
nanompa olona am-pahibemaso. Mpitandro filaminana maromaro no tonga tany an-tranon’ity lehilahy 
ity tamin’io fotoana io, tokony ho tamin’ny roa ora tolakandro. Tifitra variraka avy hatrany kosa 
no niantefa tamin’ireo zandary ireto, izay mbola tsy tafavoaka akory ny fiara nitondra azy, rehefa 
tany izy ireo. Voan’ny bala tamin’izany ny zandary roa tao anaty fiara. Ny iray teo amin’ny lohany, 
ny iray kosa teo amin’ny feny. Nentina novonjena haingana tany amin’ny toeram-pitsaboana ireo 
filaminana ireto, saingy namoy ny ainy ilay voalohany. Tetsy andanin’izay, ny sasany tamin’ireo 
tao anaty fiara kosa, avy hatrany dia nanenjika ilay nitifitra, izay nitsoaka tany anaty ala. Nisy 
koa zandary hafa nalefa any hanampy isa ireo mpanenjika. Hatramin’ny ora nanoratanay dia mbola 
ny hazalambo sy ny fikarohan’ity lehilahy nahafaty mpitandro filaminana ity any an-toerana, 
ny fampitam-baovao azo hatrany. 




















