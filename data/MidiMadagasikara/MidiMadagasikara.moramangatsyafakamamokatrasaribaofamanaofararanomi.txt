MORAMANGA : TSY AFAKA MAMOKATRA SARIBAO FA MANAO FARARANO – MIDI MADAGASIKARA

Niakatra ny vidin’ny saribao ato anatin’ny distrikan’ny Moramanga tao anatain’ny roa volana 
ny vaninandro fararano satria ireo olona mivelona anatin’ny asa fanaovana saribao izay dia lasa 
vary avokoa ny ankabeazan’izy ireo ;etsy andaniny koa ny fahatapahan’ny lalana hamboarin’ny 
Fanalamanga ao Ambohimena izay tsy nisy fanamboarana hatramin’izay no tsy maintsy nasiam-panam-boarana 
anatin’ny iray volana ka miteraka ny tsy fahafahan’ny vokatra mivoaka ary heverina ho amin’ny 
jolay izao ny fisokafan’izany lalana izany. Manodidina ny 5000ar ny vita avy amin’ny kesika ka 
8000ar ny vita avy amin’ny hazo hafa ( kininina na hazo ala) ny gony lehibe mahazatra ny mponina eto 
renivohitra ary niakatra ho 10 000ar ka hatramin’ny 15 000ar amin’izao fotoana izao raha toa ka 
noho izany ny any amin’ny faritany izay vatsian’i Moramanga harina.Tafiditra ao anatin’ny fankalazana 
fetim-pirenena Malagasy ihany koa ny fararano ka saika mody any amin’ny fianakaviany avokoa ireo 
sy efa mivelona amin’ny asa fanaovana saribao eto Moramanga ary aorian’ny fety avokoa vao miverina 
ny asany raha toa ka tsy mponina avy eto avokoa ny ankamaroany. Niteraka fiakaran’ny vidin’ity 
ity izay saika filan’ny ankamaroan’ny Malagasy izany na eto Moramanga na hatrany Antananarivo 
nitohy hatramin’ny filazana fa nikatona ny orinasa Fanalamanga ; nanamafy ny tale jeneralin’ity 
ity fa miasa ary mihodina tsara ny asa ary betsaka ireo fandraisan-tànana amin’ny asa fampandrosoana 
orinasa ato anatin’ny faritra Alaotra Mangoro. 

CATHY 


















