TSY FAHATOMOMBANAN’NY FIFIDIANANA :: AN-JATONY IREO FITORIANA VOARAIN’NY HCC • AORAHA

Tototra ny etsy Ambohidahy. Mitory eny amin’ ny Fitsarana avo momba ny Lalàmpanorenana (HCC) avokoa, 
ireo mpanakiana ny fikarakarana ny fifidianana na ireo tsy mahatoky ny fikirakirana an’ireo voka-pifidianana. 

Hatramin’ny omaly alina, nialoha ny nikatonan’ ny fe-potoana nahafahana mametraka fitarainana 
ny fifidianana filoham-pirenena fihodinana voalohany farany teo dia an-jatony ireo fitoriana 
HCC, araka ny loharanom-baovao. 

Ankoatra ny fitoriana napetrak’ireo fivondronan’ ny kandidà ho filoham-pirenena sy ny mpisolovava 
kandidà Rajoelina Andry ary ny kandidà Rajaonarimampianina Hery, dia nametraka ny azy ihany koa 
antoko Tiako i Madagasikara, omaly. 



Miisa dimampolo amby zato ireo fitarainana nataon’itsy farany izay mitaky ny hanafoanana ny vokatra 
amin’ny birao fandatsaham-bato vitsivitsy. Ny an’ny antoko Hvm, izay nanolotra ny kandidà Filoha 
aloha, Rajaonarimampianina Hery sy ny fivondronan’ ireo kandidà ho filoham-pirenena maromaro 
dia fanafoanana ny fifidianana mihitsy no notakian’izy ireo. 

Ny avy amin’ny kandidà Rajoelina Andry indray miompana amin’ny fitakiana ny fampitahana an’ireo 
an-tsoratra (PV) sy ny fizahana ifotony ny kajimirindra (Logiciel) nampiasain’ny Vaomieram-pirenena 
tena misahana ny ny fifidianana (CENI) ny fitarainana nalefany teny amin’ny HCC, afak’omaly. 

Eo am-piandrasana an’ireo rehetra ireo dia niantso fitoniana ny Praiminisitra, Ntsay Christian, 
Tamin’ izany no nilazany fa “afaka dimy na enina andro no hivoaka ny voka-pifidianana ôfisialy, 
aoka samy ho tony ny rehetra”, araka ny nambarany. Tsy niresaka na nanipy teny momba an’izay mety 
fihodinana faharoa amin’ ny fifidianana izay ho Filoham-pirenena kosa ny Lehiben’ny governemanta. 









Enregistrer mon nom, mon e-mail et mon site web dans le navigateur pour mon prochain commentaire. 



