FANOHERANA FANANGANANA TANA-MASOANDRO :: MIZIRIZIRY AMIN’NY HEVINY IREO MPONINA ENY AMBOHITRIMANJAKA • AORAHA

Tsy mety resy lahatra amin’ny hananganana ilay tetikasam-panjakana Tanà-Masoandro ny mponina 
eny Ambohi­trimanjaka. Nitohy, tamin’ny sabotsy lasa teo ny hetsik’ireo mponina ho fanoherana 
fandravana ny trano sy ny fanotofana tanimbary. « Tsy hanaiky hatramin’ny farany izahay. Mivelona 
amin’ity tanàna ity ny fiainanay iray manontolo. Hisy hoy ireo tompon’andraikitra ny fanonerana 
vokatra nefa iny vokatra herintaona iny ihany no ho voaloa. Manahy ny mety ho tohin’ny fivelomanay 
», hoy ny solontenan’ny mponina. An-kilany, tsy maintsy hiroso amin’ny fanatanterahana ny asa 
fitondram-panjakana. Nanamafy anefa ny avy ao amin’ny minisiteran’ny Fanajariana ny tany, ny 
fonenana ary ny asa vaventy fa tsy maintsy hojerena avokoa ny vaha­olana maharitra ho an’ireo voakasiky 
tetikasa. « Tsy manototra ny fanjakana raha tsy efa manomboka mandray ny volany ny olona amin’ny 
misy azy. Tsy afaka mandrava ihany koa raha tsy vita ny fifanarahan’ny roa tonta. Raha ohatra tsy 
ny vola fa trano ihany no tadiavin’ilay olona dia azo hanamboarana trano izy ireo», araka ny fanampim-panazavan’ny 
Andrianainarivelo Hajo. Fantatra fa hanomboka amin’ity herinandro ity ny fanone­rana ny tany 
trano ary ny tanimbary voakasiky ny Tanà-Masoandro. 









Enregistrer mon nom, mon e-mail et mon site web dans le navigateur pour mon prochain commentaire. 



