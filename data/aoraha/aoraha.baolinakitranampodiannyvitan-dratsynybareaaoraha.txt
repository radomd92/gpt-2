BAOLINA KITRA :: NAMPODIAN’NY VITAN-DRATSY NY BAREA • AORAHA

Fitsangantsanganana indray. Tapitra sahady ny Lalaon’ny Nosy ho an’ny ekipam-pirenena malagasy 
an’ny taranja baolina kitra na ny Barean’ i Madagasikara. Taorian’ny ady sahala nihaonantsika 
Seychelles dia mbola tsy nahavita afa-tsy ady sahala 1 sy 1 indray ny ekipan-dRakotondrabe Romuald 
i Rôrô, omaly, tao amin’ny kianjan’i Georges V, nihaonantsika tamin’ny Club M Maorisy. Rehefa 
ny fitsipika mifehy ny fifaninanana dia mitovy tsy misy valaka ny isa ho an’i Seychelles sy Madagasikara 
tsy maintsy niditra tamin’ny antsapaka nahafantarana izay hiatrika ny manasa-dalana, amin’ny 
ho avy izao. 

Rehefa natao izany dia i Seychelles no voasintona hanampy an’ i Maorisy hisolo tena ny vondrona 
eo amin’io din- gana io. Vao tamin’ny lalaontsika sy Seychelles, tamin’ny sabotsy lasa teo, tany 
ny kianjan’i Auguste Vollaire, any Flacq dia efa niseho ny vintan-dratsy ho an’ny Barea. Nahazo 
teo amin’ny minitra faha-60 nahafahana nandresy i Madagasikara saingy tsy maty izany rehefa nodakan’i 
Razafindrakoto, izay nisalovana ny asan’ i Rinho Randriamanjaka teo amin’ny fandakana “penalty”. 

Nitohy indray io nofy ratsy io tamin’ny nahazoan’ i Avotriniaina Tantely Rabarijaona na i Dadafara, 
nahazo karatra mena teo amin’ny minitra faha-36, rehefa nanao fanohanana tsy mety tamina mpilalao 
iray. “Azo noleferina iny satria tsy fanahy iniana ny nahavoa an’ilay mpilalao saingy tsy azo nivalozana 
mpitsara an-jorony ka nanizingizina fa karatra mena no sahaza an’ izany”, hoy i Rôrô, mpanazatra 
Barea. 

Raha ny lalànan’ny Fifa na ny CAF no nampiharina dia efa tsy isan’ireo tafita i Madagasikara noho 
karatra mena izany, izay mbola eo alohan’ny antsapaka, raha misy fitovian’isa ho an’ ny mpifanandrina 
Teo dia saika mba nitsiky tamintsika ny masoandron’ny baolina kitra saingy mbola nitohy ihany 
vitan- dratsy izany tamin’ny antsapaka, notanterahina omaly alina, ka i Seychelles no tafavoaka 
mpandresy. 

Efa tamin’ny Lalaon’ny Nosy, andiany fahafito, no niakatra lampihazo farany ny ekipam-pirenena 
rehefa resin’i La Réunion teo amin’ny lalao famaranana, teto Antananarivo tamin’ny taona 2007. 
dia tsy nety tafavoaka ny vondrona mihitsy ny Malagasy, tany Seychelles (2011) sy tany La Réunion 
Tany amin’ ity farany dia fahatarana no naharesy antsika tamin’ ny alalan’ny “forfait”, tamin’ 
lalao voalohany. Nana – ratsy sary sahady ny vokatra azon’ny Barea tany amin’ ny fiadiana ny amboaran’ 
Afrika (CAN) tany Ejypta ity fihintsanana mialoha taty amin’ny Lalaon’ny Nosy ity. 

Andrasana indray ny vokatra eo amin’ny fiadiana ny ho tompondakan’i Afrika (CHAN) sy ny fifanintsanana 
CAN 2021 miampy ny fifanintsanana amin’ny “Mondial” ho an’ny Barea. Roméo Andriamihaja 









Enregistrer mon nom, mon e-mail et mon site web dans le navigateur pour mon prochain commentaire. 



