TSY FANARAHAN-DALÀNA  : SINOA ROA LAHY TRATRA NAMPIASA PASIPAORO HOSOKA | NEWSMADA

Par Taratra sur 20/11/2017 

Teratany sinoa roa lahy, tsy manana fahazoan-dalana hipetraka eto Madagasikara, no tratry ny 
ao amin’ny « Brigade police de la route » Maevatanana, ny 18 novambra teo tamin’ny 8 ora sy sasany 
Tsy manana taratasy ara-dalàna ireo Sinoa ireo… 

Rehefa nosavaina ny fahazoan-dàlana mitondra fiarakodia an’ilay Sinoa mpamily, tsy afaka nampiseho 
izy satria tsy manana. “Rehefa nojerena koa ny momba ny fahazoan-dalan’izy ireo mipetraka eto 
Nosy « visa de séjour », efa lany tamin’ny 14 novambra teo ny an’ny iray raha nampiseho « passeport 
tsy azy fa an’ny Sinoa hafa kosa ilay iray”, hoy ny zandary. 

Notazonina ao amin’ny biraon’ny zandary, noho izany, izy roa lahy ireo ary natao ny famotorana 
ka maromaro ny fandikan-dalàna nanaovana fitanana an-tsoratra azy ireo. Anisan’izany ny fitondrana 
tsy misy fahazoan-dalana, “visa” lany daty ary fampiasana pasipaoro hosoka. Atolotra ny fampanoavana 
anivon’ny tribonaly ambaratonga voalohany any Maevatanana, anio, ireo Sinoa ireo. 

“Marolafy ny andraikitra sahanin’ny ZP ka na ambanivohitra na an-drenivohitra, mikaroka hatrany 
fandikan-dalàna sy misoroka izany tsy hiseho izy ireo. Voakasiky ny andraikiny feno ihany koa 
momba ny « surveillance du territoire” ao anatin’ny atao hoe “police administrative” ary tafiditra 
hoe « police des étrangers », ary manerana ny Nosy no hanatanterahany izany noho ireo zandary izay 
manerana ny Nosy”, hoy ny zandary nitondra fanazavana. 



Les commentaires sont fermées. 

