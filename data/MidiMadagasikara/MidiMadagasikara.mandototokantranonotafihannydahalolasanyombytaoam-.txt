MANDOTO : TOKANTRANO NOTAFIHAN’NY DAHALO, LASA NY OMBY TAO AM-BALA – MIDI MADAGASIKARA

Indroa nahita ny maizina, araka ny fitenenana, izao ny mponina ao amin’ny fokontany Mamoriomby, 
Fidirana, distrikan’i Mandoto. Tao anatin’ny tapa-bolana monja dia efa indroa miantaona ny fahafihana 
dahalo mpangalatra omby. Ity distrika ity dia tsy afa-bela amin’ny asan-dahalo mihitsy ary saika 
isan’’andro dia andrenesana izany foana. 

Tokantrano iray, ny alin’ny alatsinainy lasa teo tokony ho tamin’ny 10 ora alina, no niharan’ny 
tao amin’io fokontany io. Toy ny efa fandre matetika, tsy miova paik’ady ireo malaso fa mampitahotra 
iray tanàna amin’ny poa-basy sy kotaba hatrany. Ankoatra izany, tsy olom-bitsy akory ireo dahalo 
manao andiany maro hatrany. Milamina ry zalahy avy eo mandroaka ny omby ao am-bala, ny mponina toran-kovitry 
tahotra ka tsy misy sahy mivoaka. Omby fito no fantatra fa lasan’ireo dahalo, ka tokantrano iray 
no nakany azy ireo. Rehefa tafavoakany ny omby, araka ny loharanom-baovao, dia nanapoaka basy 
ry zalahy talohan’ny nandehanany. Efa nilamina sy nangina ny tanàna vao nahasahy nivoaka ny mponina 
nampandre ny mpitandro filaminana avy hatrany. Natao ny fanarahan-dia raha hita fa niakandrefana 
dian’omby, izany hoe nizotra nankany Mandoto, saingy tsy mbola nahitam-bokany izany hatramin’izao. 





