TOETR’ANDRO  : NIVATRAVATRA NANIMBA ZAVATRA TAMIN’NY FARITRA MARO NY HAVANDRA | NEWSMADA

Par Taratra sur 28/04/2017 

Havandra nirarak’ompana, oram-be nivatravatra, kotroka nipoapoaka, tsela-baratra nirefodrefotra… 
no niainan’ny mponin’Antananarivo hatry ny omaly. Tsy nampoizin’ny rehetra ny fivadiky ny toetr’andro 
nanomboka ny alarobia alina teo. 

Niseho tamin’ny toerana maromaro ireo ary nandravarava fambolena sy fotodrafitrasa amin’izay 
sendra azy. Tany amin’ny distrikan’i Manandriana, bolongana havandra vaventy ohatra ny ovy mihitsy 
nilatsaka. Namaky fitaratra fiara sy nandavaka ny tafotrano mihitsy izany. 

Teny Anosibe sy Ivato ary Ambohibao sy Talatamaty iny, nirarak’ompana ny havandra. Natevina izany 
tsy levona raha tsy ora iray taorian’ny filatsahany. 

Nanampy trotraka ny orambe nivatravatra niampy rivo-mahery nifofofofo. Niongana ny takela-by 
amin’ny Digue. Nahintsan’ny havandra avokoa ny salohim-bary efa matoy teny an-tanimbary ary 
nisy azo noraisina. 

Manahy ny mosary mihitsy ireo mpamboly vary eny Avaradrano manoloana ity fahavoazana nateraky 
toetr’andro niova tampoka ity. Nisy ihany koa ny faharavan’ny tamboho sy trano nirodana vokatr’iny 
sy rivotra iny. 

Nilaza ny mpamantatra ny toetry ny andro fa mbola hitohy hatramin’ny anio izany toetr’andro mahery 
izany. 



Les commentaires sont fermées. 

