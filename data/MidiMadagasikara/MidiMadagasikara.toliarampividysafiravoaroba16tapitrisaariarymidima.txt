TOLIARA : MPIVIDY SAFIRA VOAROBA 1, 6 TAPITRISA ARIARY – MIDI MADAGASIKARA

Mpandraharaha iray avy any Manombo Ilakaka sendra nivahiny tao Toliara no very vola 1,6 tapitrisa 
ny alin’ny zoma hifoha ny asabotsy teo. Raha ny vaovao voaray dia niaraka nanala azy tamin’ny mpivarotena 
nisotrosotro tamina “bar” iray teny Amoron-driaka ity mpibizina safira ity. Rehefa niakatra 
herin’ny alikaola dia namonjy ny trano fandraisam-bahiny nivantanany niaraka natory tamin’ 
mpampanofa fahafinaretana izy. Rehefa vita ny natao dia renoky ny torimaso tanteraka ity mpividy 
sarobidy ity, ka tsy henony akory izay nivoahan’ilay tovovavy tao amin’ilay efitrano, nitondra 
volany mitentina 1,6 tapitrisa ariary sy ny finday roa tena avo lenta. Maraina ny andro vao nahatsiaro 
sady taitra, fa tsy teo intsony ilay tovovavy ary ny kitapo misy ny vola sy ny finday tsy tazana teo 
toerany intsony. 




















