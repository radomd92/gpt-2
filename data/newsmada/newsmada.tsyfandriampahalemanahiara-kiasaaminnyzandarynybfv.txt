TSY FANDRIAMPAHALEMANA : HIARA-KIASA AMIN’NY ZANDARY NY BFV SY NY ROSIANINA | NEWSMADA

Par Taratra sur 09/09/2017 

Tonga nanatanteraka fitsidihana ara-panajana ny Sekreteram-panjakana miadidy ny zandarimariam-pirenena 
ny Jly Randriamahavalisoa Girard tao amin’ny birao fiasany etsy amin’ny Toby Jly Ramarolahy eny 
omaly ny filoha tale jeneralin’ny BFV-SG, Brunoi Massez. Taorian’izay, tonga teny an-toerana 
ny mpanolotsain’ny masoivohon’i Rosia eto Madagasikara, André Tchirkov. 

Samy nanamafy ny fiaraha-miasa eo amin’ny zandarimariam-pirenena ireto vahiny roa ireto izay 
nisy hatramin’ny ela eo amin’ny lafiny fiofanana, fampitaovana sy ny maro hafa. Ho an’ny filoha 
jeneralin’ny BFV-SG, hisy hoy izy ny fidinana ifotony any amin’ireo sekolin’ny zandarimariam-pirenena 
hanomezana fanofanana ireo mpampianatra momba ny “sécurité” sy ny “délit financier” ary ny raharaha 
ny resa-bola. 

Ho an’ny mpanolotsain’ny masoivohon’i Rosia eto Madagasikara kosa, ny fanamafisana ny fifandraisan’ny 
roa tonta eo amin’ny lafiny ara-tafika sy ny fampitaovana ary ny fampiofanana no nodinihina tamin’izany. 
ity mpanolotsaina eo anivon’ny masoivohon’i Rosia ity fa hitondra ny hetahetan’ny zandarimaria 
eo anivon’ny fanjakana rosianina mba hijerena izay fomba mety hanatanterahina izany. 



Les commentaires sont fermées. 

