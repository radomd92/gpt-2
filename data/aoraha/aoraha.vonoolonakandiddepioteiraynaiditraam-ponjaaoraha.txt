VONO OLONA :: KANDIDÀ DEPIOTE IRAY NAIDITRA AM-PONJA • AORAHA

Naiditra am-ponja vonjimaika, afak’omaly hariva, any Morondava ny kandidà depiote sady efa depiote 
aloha, tany Mahabo. Voarohirohy tamin’ ny raharaha vono olona sy fandrobana mpanangom-bokatra 
izy. Isan’ny voampanga ihany koa ny zanany lahy iray ka naiditra am-ponja niaraka taminy. 

“Vono olona nitranga tamin’ny taona 2017 no anenjehana an’io solombavambahoaka teo aloha io. 
raharaha fandrobana mpanangom-bokatra katsaka kosa dia vao andro vitsy lasa izay. Olona manangom-bokatra 
nametraka fitoriana voalohany nilaza fa lasibany. Rehefa nosamborin’ny zandarimaria,any Morondava, 
an-tranony, tany Mahabo ity voampanga sy ny zanany lahy dia nisy ireo olona tonga nametraka fitoriana 
momba azy. Raharaha maro, noho izany, no mitambesatra amin’izy mianaka ireto”, hoy ny loharanom-baovao 
ny mpanao famotorana. 











Enregistrer mon nom, mon e-mail et mon site web dans le navigateur pour mon prochain commentaire. 



