POA-BASY TETSY ANTOHOMADINIKA :: PASITERAN’NY FIANGONANA ZANDRINY MATY TENY AM-PANENJEHANA MPANENDAKA • AORAHA

Namoy ny ainy, araka ny vaovao heno farany, ny lehilahy iray manodidina ny efatra amby dimampolo 
voatifitra tetsy Antohomadinika, omaly antoandro. Fantatra fa pasitera amina fiangonana zandriny 
eny Ivandry ity tra-doza. Voatifitra teo am-panenjehana mpanendaka izy. Ny lohany no nidiran’ny 
jiolahy ka nitarika ny fahafatesany teny an-dalana, araka ny fitantaran’ny olona mitonona ho 
an’ity mpitondra fivavahana ity. 

Saika ho mahafantatra an’io lehilahy pasitera amina fiangonana zandriny io avokoa ny olona eny 
Avy namangy ny reniny monina eny an-toerana izy, omaly antoandro. Teny an-dalana hamonjy ny fiarany 
teny an’arabe no tra-doza tampoka. 

«Nisy vehivavy iray avy tao anaty fiarakaretsaka nosakanan’ny lehilahy telo izay heverina ho 
nanaraka azy na niandry azy mialoha teo. Nisaron-tava ny roalahy. Nosintonin’ izy ireo ny sakaosy 
an-tanan’ilay vehivavy. Nihoraka, niantso vonjy ilay voaendaka», hoy ny mpivarotra iray etsy 


Nahita ny zava-niseho ilay pasitera. Nanatona izy ary nanenjika an’ireo jiolahy. Voalaza fa voatazony 
iray tamin’ireo mpanendaka izay nitondra ny sakaosy. «Henonay niteny ilay lehilahy voatazona 
tifiro any io. Nipoaka indray mandeha ny basy. Nitsitra nihoson-drà teo i pasitera », hoy hatrany 
mpivarotra. Namonjy an’ilay voatifitra no nahamaika ny olona. Nanohy ny lalany nirifatra nandositra 
ireo olon-dratsy. Tonga teny an-toerana ny polisy avy etsy amin’ny 67 ha izay niroso tamin’ny fanenjehana. 

Nampandrenesina ihany koa ny polisin’ny Uir. Anisan’ny faritra mafana amin’ny fanendahana sy 
eny Antoho- madinika. Tsy mifidy fotoana sy toerana hanaovany ny asa ratsiny ireo mpanendaka. 
olona eny an-toerana fa vao nisy olona voaendaka teny, afak’omaly tamin’ny dimy ora hariva. 









Enregistrer mon nom, mon e-mail et mon site web dans le navigateur pour mon prochain commentaire. 



