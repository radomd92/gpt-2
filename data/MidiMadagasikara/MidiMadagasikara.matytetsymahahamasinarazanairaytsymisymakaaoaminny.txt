MATY TETSY MAHAHAMASINA : RAZANA IRAY TSY MISY MAKA AO AMIN’NY « MORGUE » – MIDI MADAGASIKARA

Ny ampitson’ny 26 jiona nitrangan’ny fifanosehana niteraka fahafatesana dia efa samy naka ny 
maty tao amin’ny tranom-patin’ny Hjra avokoa ny olona. Mampalahelo anefa fa mbola misy iray, lehilahy 
ny telopolo taona, izay mbola ao. Tsy fantatra ny momba azy satria tsy nisy taratasy famantarana 
aminy ary koa tsy fantatra ny fianakaviany. Hatramin’ny omaly dia mbola tao ny razana ary izay raha 
fantatra, rehefa tsy misy maka ato ho ato, dia halevina eny amin’ny fasam-bahiny eny Anjanahary. 
17 no namoy ny ainy ary raha vao vita ny fijirihan’ny (autopsie) manam-pahaizana azy ireo mba hanaovana 
ny amin’ny antony fahafatesana, dia efa samy nalain’ny fianakaviany avokoa. Misy ny fanadihadiana 
momba ity fisisihana nahafatesana olona tetsy amin’ny fidirana ao amin’ny kianjan’ny Mahamasina 
Ny sary sy ny raki-tsary miparitaka eny amin’ny aterineto rahateo dia toa manomboka mampiahiahy 
amin’ny hoe nisy andian’olona nanakorontana teny an-toerana ary mety ho nanosika avy aty atoriana, 
fotoana iny. Etsy andanin’izay, ny zava-nisy dia mbola manaporofo fa tsy mbola voafehin’ny tompon’andraikitra 
fandaminana vahoaka. Tao anatin’ny taona maromaro nifanesy, isaky ny 26 jiona dia miteraka fatiolona 
ny fidirana eo Mahamasina. Hatreto dia ny fanoloana ny kolonely iray izay niandraikitra ny fandrindràna 
toerana iny no fepetra anatiny noraisina, ankoatra ny fandraisana an-tànana ny maty sy ny naratra, 
izay efa fanaon’ny fanjakana nifanesy ihany. Marobe ny vahaolana aroson’ny olon-tsotra mba tsy 
fahafatesana intsony eo Mahamasina. Isan’izany ny hoe 42.000 no zakan’ny kianja ary mila fantarina 
isan’ny olona miditra ao, satria raha vao mihoatra an’izay dia efa famonoana olona izay no mety 
Eo koa ny hoe mila hamafisina ny fanaraha-maso ny fihetsiky ny olona ao anaty filaharana mba hahitàna 
haingana izay mety misy mikasa hanararaotra na hanakorontana. Farany dia ny tsy fanasiana fampisehoana 
amin’ny toerana izay sady misy matso mba hialàna amin’ny fihoaran’ny isa zakan’ny kianja. 




















