FAHADIOVAN’NY TANANA :: TOA MIANDRY NY PESTA HANDOM-BARAVARANA ISIKA • AORAHA

Taorian’ny hetsika nataon’ny Sampandraharaha misahana ny fanadiovana ny tanànan’Antananarivo 
ny Samva, ny herinandro lasa teo, dia mbola misavovona ny fako eto an-drenivohitra. Maro amin’ireo 
no efa feno ary mbola misy fako be ihany koa eo akaikiny, toy ny etsy Ambodivona, Andraisoro sy ny 
Soavimasoandro. 

Ho an’ity farany, efa manodidina ny iray volana vao misy maka ny fako tamin’ny daba iray eny an-toerana, 
ny nambaran’ny mponina, ka efa manenika ny tanàna ny fofona ratsy aterak’izany. Nanambara nefa 
avy ao amin’ny Samva nandritra ny hetsika “Coup de poing” farany teo fa ny roa ampahatelon’ny toerana 
Antananarivo ihany no tongan’ny fiarabe amin’izao fotoana izao. Ankoatra izay ny tsy fanajan’ny 
ireny dabam-pako ireny. 

Na izany aza, mila mitady vahaolana hafa fa tsy tokony hifanilika andraikitra ireo tandrify izany. 
iray ahazoana aretina maro mantsy ny fisian’ny fako misavovona sy mameno tanàna. Efa tafakatra 
Antananarivo rahateo ny aretina pesta tamin’ny volana septambra lasa teo. Akaiky ihany koa ny 
fahavaratra izay mampiparitaka ity valanaretina ity. 

Tsiahivina fa efa nisy hetsika nataon’ny fikambanana tsy miankina iray tamin’ny sabotsy lasa 
manohitra ity fiparitahan’ny fako eto an-drenivohitra ity. Araka ny fanazavan’ izy ireo, ny ao 
kaominina no tompon’andraikitra voalohany amin’ny fanalàna izany fako izany. Olom-bitsy ihany 
nefa no tonga namaly ny antson’izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



