MALAIMBANDY: AVOTRY NY ZANDARY IREO OLONA DIMY NALAINA AN-KERINY | NEWSMADA

Par Taratra sur 29/12/2018 

Ny 24 desambra teo tao Nosimbazaha, kaominina Malaimbandy, distrika Morondava, votsotry ny zandary 
am-pelatanan’ireo jiolahy mpaka an-keriny, tsy nisy fandoavam-bola, ny olona dimy mianadahy 
ireo an-keriny. 

Jiolahy ampolony nirongo basy fitondra mihaza sy zavamaranitra ny nanatanteraka io fakana an-keriny 
tao Tanambao, fokontany sy kaominina Malaimbandy, io andro io ihany, tokony ho tamin’ny 4 ora sy 
minitra hariva. Lehilahy iray sy vehivavy efatra ny lasibatr’izy ireo tamin’izany ka nentiny 
Nanara-dia avy hatrany ny fokonolona sady niantso vonjy tamin’ny zandary any an-toerana. 

Nandefa zandary maromaro hanakan-dalana ireo mpanao ratsy ireo ny tompon’andraikitra any an-toerana 
vao naharay antso. Fotoana fohy taorian’izay, teo atsimon’ny fokontanin’i Nosimbazaha, tokony 
10 km miala ny toerana nakana an-keriny, raikitra ny fifandonana satria nifanehatra ny zandary 
ny mpaka an-keriny ary tsy nanaiky mora foana koa ireo jiolahy fa nitifitra. Tsy nahaleo ny zandary 
ireto farany ka nilefa ary navelany teo ireo olona nalaina an-keriny. 

Tafaverina soa aman-tsara eo anivon’ny fianakaviany, noho izany, ireo olona ireo na naratra aza 
vehivavy roa. Mbola tafaporitsaka kosa anefa ireto jiolahy na nisy naratra aza vokatry ny fifandonana. 

Miantso ny mponina rehetra ho mailo hatrany ny zandary ka hilaza mialoha raha sendra mahita olona 
andian’olona mampiahiahy miserantserana eny amin’ny vohitra misy azy ireo. “Ny zandary, efa 
amin’ny fisafoana ihany kanefa raha sendra any amin’ny faritra tsy andalovany no miseho ny asa 
tsara indrindra ny mampilaza haingana”, hoy ny fanazavana. 



Les commentaires sont fermées. 

