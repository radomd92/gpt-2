AMORONANKONA : NATAO HANIRINA VAO MAIKA NAMPIVANDRAVANDRA

Volana vitsivitsy izay no noeritreretana fa hiasan’ny toerana vaovao izay ho mpamokatra rano 
Amoronankona, izay heverina fa hamahana ny olana momba ny tsy fahampian-drano eto Antananarivo 
sy ny manodidina azy. Tsy maharaka intsony ny rano amin’ny farihin’i Mandroseza ka tsy maintsy 
fotodrafitrasa hafa izay naorina eto Amoronankona ny fanjakana mba hanampy izany. 

Nantenaina fa hitondra vahaolana amin’ny krizin’ny rano misy ankehitriny eto Andrenivohitra 
nefa vao mainka nitondra olana goavana indray. 

Voalohany indrindra dia vola lanilany foana no nanorenana ity fotodrafitrasa ity. Azo lazaina 
diso hatrany amboalohany ny fanorenana ny tetikasa. Tsy mahay tanteraka ny orinasa izay namolavola 
ity satria tsy sasatra ny simba izay fanamboarana napetraka tao amin’ity toerana ity. Raha tsy 
ny fantsona mpitarika rano dia ny toerana misy ny rano no rava noho ny rano ampidirina ao. Tsy indray 
no nitranga izany toe-javatra izany fa matetitetika. Fahadisoana ara-teknika goavana izany. 

Tsy ny olana amin’ny teknisianina ihany nefa no tena mahatonga izao fa tsy fahaizana avy amin’ny 
koa. Mazava fa pôlitikam-panjakana tanteraka no tanterahana amin’ny toe-javatra toa izao nefa 
natao gaboraraka ny fanolorana ny “marché public” na ny tsenam-panjakana ka izao no vokany. 

Vokatr’izao fanamboarana tsy mety vita ao Amoronankona izao dia potika koa ny toerana manodidina 
Tranon’olona maro no simba tao anatin’ny volana vitsy izay. Tsy tenenina koa ny fambolena sy ny 
hafa simba eny amin’ity toerana ity. Koa satria vaky matetika ny fantsona eny amin’ity toerana 
dia marobe ny fahavoazana miantraika amin’ny mponina. Hatramin’ny làlana andehanana tongotra 
dia simba avokoa ka maro ny loza vokatr’izany fa indrindra ho an’ireo kilonga sy ny efa zokinjokiny. 

Miteraka tsy fitovian-kevitra amin’ny injeniera momba ny rano ity raharaha ity. Misy mihitsy 
no milaza fa manala baraka tanteraka ho an’ny olona izay nampanao ny tetikasa izao. Ny loharanom-baovao 
indray nefa milaza fa noterena ireo teknisianina amin’ny rano ireo mba hamokatra eo Amoronankona 
dia hita aza fa tsy ara-dalàna hatrany amboalohany ny tetikasa. 

Milaza ny teknisianina sasany fa tsy maintsy ovana hatrany amboalohany ny fanamborana ny fotodrafitrasa 
Amoronankona io, fa raha tsy izay no tanteraka dia tsy hamokatra io ary hitarika fahasimbana zavatra 
amin’iny faritra iny. 

Ny mpitondra fanjakana moa nanambara fa ho vita tanteraka atsy ho atsy Amoronankona ary hovoavaha 
olana amin’ny rano. Tsy izany nefa no fahitan’ny mponina azy eny an-toerana. Zavatra be no potika 
toerana manodidina satria matetika simba ny fantsona mpitondra rano. Nandrasana hitondra fandrosoana 
vao mainka nitondra olana vaovao indray noho ny fanjakana tsy dia mahay miasa loatra. 

Mirary soa ny fanjakana mba hahita vahaolana eo anatrehan’izany hialana amin’ny krizin’ny rano 
zava-doza misy amin’ny fotoana izao. 



