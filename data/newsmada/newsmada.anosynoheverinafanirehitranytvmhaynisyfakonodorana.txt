ANOSY : NOHEVERINA FA NIREHITRA NY TVM, HAY NISY FAKO NODORANA | NEWSMADA

Par Taratra sur 18/10/2016 

Nampisahotaka ary niantsoana mpamonjy voina mihitsy ny setroka nivoaka teny amin’ny TVM Anosy, 
hariva. Noheverin’ny sasany fa nitrangana firehetana teny an-toerana, kanjo tsy nisy akory io 
io rehefa tonga ny mpamonjy voina. Voalaza fa nandoro fako ny mpikarakara tanàna teny an-toerana, 
ny setroka mainty naterak’izany noheverina fa haintrano. Vetivety rahateo ny fahatongavan’ny 
voina teny an-toerana. Mety noho ireo vahiny mivory amin’ny Comesa mivahiny ao amin’ny Carlton 
no nahatonga azy ireo haingana. 

Tsy mahagaga ihany ny toe-javatra eto amintsika raha misy ny fahataitairana toy izany, noho ny 
mafampana. Vao afakomaly ilay firehetana be tany Farafangana. Teo ihany koa ireo haintrano nifanesinesy 
amin’ny faritra iva. Maro ny mihevitra fa tsy tongatonga ho azy ireny, ary misy rahateo ny fielezan’ny 
ny amin’ny mpanakorontana eto an-dRenivohitra. Eo rahateo ny fivorian’ny Comesa, izay mety hanararaotan’ny 
anaovana izany na ampitahorana ny olona. Ny tanàna aloha efa rakotra mpitandro filaminana. 



Les commentaires sont fermées. 

