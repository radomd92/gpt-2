PRAIMINISITRA NTSAY CHRISTIAN  : TSY AZO EKENA VELIVELY NY FAMPIASANA ZAZA TSY AMPY TAONA | NEWSMADA

Par Taratra sur 13/06/2018 

Nisantaran’ny praiminisitra vaovao ny asany ny ady amin’ny fampiasana zaza tsy ampy taona. Hentitra 
teniny fa iharan’ny sazy henjana ireo tratra mampiaza zaza tsy ampy taona eto Madagasikara. 

Nanamarika ny Andro iraisam-pirenena hiadiana amin’ny fampiasana zaza tsy ampy taona tany Sambava 
Praiminisitra Ntsay Christian omaly. Fivoahana voalohany nataon’ny praiminisitra vaovao ity 
Sambava ity. 

Hentitra tamin’ny teny nomeny izy, ny amin’ny fampiharana ny lalàna ho an’ireo tratra mampiasa 
tsy ampy taona. Arovan’ny lalàna ny zaza sy ny ankizy ary mila manaraka izany ny rehetra. 

Marihina fa mahafantatra tsara ny tontolon’ny asa sy ny fampiasana ankizy eto Madagasikara ny 
Ntsay Christian. Efa nitana andraikitra ambony ary naharitra tao amin’ny birao iraisam-pirenena 
ny asa ny tenany. 

Eto Madagasikara, mbola tsikaritra eny amin’ny fiarahamonina ny fampiasana ankizy tsy ampy taona 
tsy misy sahy miteny noho ny fahasahirana. Firifiry akory ireo ankizy hita eny an-dalambe ampiasain’ny 
aman-dreniny hangataka fa tsy alefa mianatra. Asaina mamelona ny ankohonany. 

Any amin’ireo toerana famakiana vato, betsaka ny ankizy sy ny zaza mihitsy aza, miasa amin’izy 
Tsy misy fiarovana fa mihanjahanja manao izany asa mitera-doza izany. Ankoatra ireny ny fampiasana 
tsy ampy taona mitaona entana eny an-tsena indrindra amin’ny alina. 



Les commentaires sont fermées. 

