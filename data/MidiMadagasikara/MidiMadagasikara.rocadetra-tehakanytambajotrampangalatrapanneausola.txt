ROCADE : TRA-TEHAKA NY TAMBAJOTRA MPANGALATRA « PANNEAU SOLAIRE » – MIDI MADAGASIKARA

Maty paika tanteraka ny tetik’adin’ireto olon-dratsy mpandrava sy mpangalatra fananam-bahoaka 
Tra-tehaky ny polisin’ny boriborintany fahenina tetsy Ambohimanarina mantsy ny tambajotra 
mpangalatra ireny « panneau solaire » eny amin’ireo andrin-jiro manazava ny lalan’ny « rocade 
ireo. Efatra izy ireo, araka ny tati-baovao azo avy amin’ny pôlisy, ka ao ireo mpangalatra ao ireo 
sy mpandray ny entana halatra ary ao ireo efa mpividy izany fotsiny. 

Ny faran’ny volana febroary teo vao mangiran-dratsy no tratra ambody « poteau » ny lehilahy iray. 
am-pamahana ilay « panneau solaire » mihitsy izy, tamin’iny lalam-baovao « rocade » iny no nandrasan’ireo 
filaminana fotsiny tety ambany. Rehefa nahazo vaovao tamin’ny alalan’ny andrimasom-pokonolona 
ireo mpitandro filaminana dia nandray ny andraikiny avy hatrany, nametraka paik’ady hisamborana 
farany, ary dia izao tra-tehaka izao. Tamin’ny famotorana ity farany no nanoroany ireo olona mpiray 
aminy. Voalazany fa mpivady mipetraka eny amin’iny faritra Ankasina iny no mpaniraka azy sy mpandray 
entana halatra. Nidinana avy hatrany teny an-toerana moa izy ireo ka nosamborina ihany koa. Mbola 
entana halatra maromaro tao amin’izy ireo. Ireto farany indray no nilaza fa lehilahy iray eny 67ha 
mpandray ny entana. Tsy niandry ela ireo mpitandro filaminana fa nidina teny an-toerana ary nisambotra 
farany. Mbola nahitàna « panneau solaire » avy tamin’ireo andrin-jiro ihany koa tany aminy tamin’io 
io. Efa samy natolotra ny Fampanoavana moa ireto olona mpanimba sy mpangalatra fananam-bahoaka 
ary inoana fa tsy maintsy hibaby ny valin’asany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

