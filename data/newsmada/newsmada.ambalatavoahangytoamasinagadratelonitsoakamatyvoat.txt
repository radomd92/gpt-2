AMBALATAVOAHANGY TOAMASINA  : GADRA TELO NITSOAKA, MATY VOATIFITRA NY IRAY | NEWSMADA

Par Taratra sur 13/03/2017 

Teo am-pianihana tamboho ilay gadra iray no voatifitra ary maty tsy tra-drano. Ny roa tratra sambo-belona, 
amin’ny fonjan’Ambalatavoahangy omaly hariva. 

Ny roa kosa tafavoaka ny fonja ary tany Anjoma vao tratran’ny polisy, tany Toamasina, omaly tokony 
tamin’ny 4 ora hariva teo. Gadra telo ireo nanandrana nitsoaka ny fonjan’Ambalatavoahangy Toamasina 
omaly. Araka ny vaovao avy any an-toerana, tany amin’ny tamboho ilany atsinanan’ny fonja ireo 
ireo no nitsambikina. Ny roa efa tafatsambikina ny tamboho tany amin’ny mifanitsy ny mpivarotra 
ary nitsoaka nihazo an’Anjoma. Ilay fahatelo kosa taraiky teo am-pianihana ny tambohon’ny fonja 
bala ary maty. Nanenjika avy hatrany kosa ny polisy avy ao amin’ny “central” ary tratra tany Anjoma 
roa lahy. Notazonina hanaovana famotorana ireo, ahafahana mahalala ny marina momba ity fitsoahana 
fonja ity. 

Araka ny fanazavana azo, gadra efa voaheloka amin’ny asa ratsy sy vonoan’olona ireo telo lahy ireo. 
ho an’ny fiarahamonina raha tafaporitsaka satria efa jiolahy raindahiny. Tsy voalohany no nisy 
handositra toy izao ny gadra tany Ambalatavoahangy. Anisan’ny mahatonga izany ny fahamaroan’ny 
tazonina azo, izay mihoatra amin’ny isa tokony ho zakany. Toy izany koa ny fahanteran’ny fotodrafitrasa 
an-toerana. Efa manerana ny fonja rehetra eto amintsika anefa io fotodrafitrasa tsy manara-penitra 
izay manahirana izay fitondrana eo. Matetika aza toa hadino na mody tsy jerena ka izao no vokany. 





Les commentaires sont fermées. 

