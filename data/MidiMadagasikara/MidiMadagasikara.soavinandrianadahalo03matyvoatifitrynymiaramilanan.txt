SOAVINANDRIANA : DAHALO 03 MATY VOATIFITRY NY MIARAMILA NANDRITRA NY FANARAHAN-DIA – MIDI MADAGASIKARA

Dahalo telo avy nangalatra omby tao amin’ny kaominina Ankisabe, any amin’ny distrika Soavinandriana, 
maty voatifitry ny miaramila nandritra ny fanarahan-dia nataon’ireto farany, ny 24 septambra 
teo tokony tamin’ny 09 ora sy 45 minitra. Araka ny loharanom-baovao eo anivon’ny zandarimariam-pirenena 
omby roa(02) no nisy naka an-tsokosoko tao amin’ny tanàna iray antsoina hoe Ankerana, ny alin’ny 
hifoha 22 septambra lasa teo. Rehefa natao ny fanadihadiana sy ny fanarahan-dia nataon’ireo miaramila 
amin’ny DAS miasa ao amin’io tanàna io dia lehilahy iray monina ao Maizinandro, fokontany Analamira, 
Maroharona no fantatra fa isan’ny nandray anjara tamin’io halatra io. Rehefa nosamborina ity 
ity dia nanondro ny namany mpiray tsikombakomba taminy izay voasambotra ihany koa avy eo. Nandritra 
fitondrana azy ireo hamonjy ny zandary anefa dia nitsoaka tampoka ireto jiolahy. Raikitra ny fanenjehana 
rehefa nanakaiky ny fokontany Ankijanandrainiba dia niezaka nampijanona azy ireo tamin’ny tifidanitra 
miaramila fa tsy nisy vokany izany. Manoloana izany dia voatery nitifitra azy telo lahy ny miaramila 
nampian’ny fokonolona. Maty tsy tra-drano noho izany ireto dahalo ireto. Tao aorian’ny fizahana 
razana nataon’ny zandary avy ao Soavinandriana dia nalevin’ny fokonolona tao Ankianjandrainiba 
24 septambra io ihany ny razana. Mbola mitohy hatrany anefa ny famotorana izay iandraiketan’ny 
avy ao Soavinandriana. 



Toujours des pertes de vie humaine, je ne suis pas là pour défendre les malfaiteurs, mais pourquoi 
n’arriverons pas à éviter un tel événement, c’est un scenario qui se répète de temps en temps du aux 
en général alors qu’il y a des membres de fokonolona avec eux. Objet de réflexion!!!. 


















