FJKM NAZARETH AMBOHIMIADANA  : 160 TAPITRISA AR NY ASA FANAVAOZANA | NEWSMADA

Par Taratra sur 08/11/2016 

Notokanana, ny faran’ny herinandro lasa teo, ny zava-bita maro amin’ny fanitarana sy fanavaozana 
amin’ny FJKM Nazareth Ambohimiadana (distrika Andramasina). Nohavaozina ny anatiny sy ivelan’ny 
fiangonana. Nisy fanorenana foibe ho an’ny tanora sy toeram-pitsaboana iray ary efitra lehibe 
lanonana na hetsika. Natomboka dimy taona lasa ny asa rehetra ka izao vita soa aman-tsara izao izay 
tamin’ny fetin’ny taranaka, ny alahady lasa teo teny an-toerana. Avy amin’ny mpino kristianina 
amin’ny fiangonana ihany ny vola nanatanterahana ny asa niampy ny fanampiana avy amin’ny zanaka 
ary ny rakitra isaky ny alahady. « Mitentina 160 tapitrisa Ar ny fanavaozana natao ary nangarahara 
fandaniana ny sorabola », hoy ny mpitandrina, Rakotoarimanga Solofoniaina. Nahatsapa rahateo 
mpino 3 000 fa azo tsapain-tanana ny tamberin’andraikitra satria mangarahara ny fitantanana. 



Les commentaires sont fermées. 

