MBOLA HIFAMPITADIAVANA IREO JIOLAHY: VOTSOTRA ILAY ZAZAVAVIKELY NALAINA AN-KERINY | NEWSMADA

Par Taratra sur 31/07/2019 

Hatramin’ny omaly hariva tontolo, mbola nifampitady amin’ireo jiolahy mpaka an-keriny hatrany 
alan’Amparafaravola ireo mpitandro filaminana. Ny azo antoka, efa navotsotr’izy ireo, omaly 
ilay zazavavikely vao enin-taona. 

Navotsotr’ireo jiolahy, omaly antoandro, rehefa avy nandoana vola 20 tapitrisa Ar, ilay zazavavikely 
taona nisy naka an-keriny tao amin’ny kaominina Ambodirano, distrikan’Amparafaravola. Fantatra, 
ny fampitam-baovao avy any an-toerana, fa niditra an-tsehatra nanao ny fikarohana ireo tompon’andraikitra 
tamin’ny fahaverezan’ity zazavavikely ity. Taorian’ny adivarotra nifanaovan’ireo jiolahy 
ny ray aman-drenin’ilay zaza nalaina an-keriny, tapaka fa omaly maraina no natao ny fanakazolana 
vola tao amin’ny kaominina Ambakireny, distrikan’Amparafaravola. 

Tsiahivina fa nisy naka an-keriny, tao amin’ny kaominina Ambodirano, distrikan’Amparafaravola 
alakamisy 25 jolay 2019 lasa teo, i Aina, zazavavy vao 6 taona monja. Nanomboka teo, tsy ankiato 
fangataham-bola nataon’ireo mpaka an-keriny tamin’ny ray aman-dreniny. Taorian’io fakana 
io, nisy ny fidinana ifotony tao Amparafaravola nataon’ny prefet-n’Ambatondrazaka sy ireo tompon’andraikitry 
filaminana ao amin’ny faritra Alaotra Mangoro. Milaza ny angom-baovao avy amin’ireo mponina 
Ambodirano fa 20 tapitrisa Ar ny sandan’izao famotsorana izao. 

Nirefodrefotra ny poa-basy… 

Nilaza kosa ny loharanom-baovao iray avy amin’ny mpitandro filaminana tsy nanaiky nitonona anarana 
efa tafakatra 60 tapitrisa Ar ny sandan’ny famotsorana ity zaza nalaina an-keriny ity. Mbola ifampitadiavana 
jiolahy, hatramin’ny omaly antoandro, satria nisy ny fifampitifirana teo amin’ny zandary sy 
jiolahy. Hatramin’ny omaly hariva, fotoana farany nanoratanay, mbola mifampitady any anaty 
ireo mpaka an-keriny sy ireo zandary. Nomarihin’ny mponina ao Amparafaravola fa tsy nisy trangana 
an-keriny mhitsy tany amin’izy ireo raha tsy vao izao. Nilaza rahateo ireo zandary any amin’ny 
Alaotra fa mbola hanao tatitra momba ity raharaha ity aorian’ny famotorana rehetra. 

Andrasana, araka izany, ny vokatra ampitain’ny zandary any an-toerana momba ireto andian-jiolahy 
an-keriny ireto. 



Les commentaires sont fermées. 

