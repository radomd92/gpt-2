FAHAFATESANA ZANDARY :: RAKOTRA MPITANDRO FILAMINANA NY ALAN'I RANOMAFANA • AORAHA

Nandefasana zandary am-polony hafa any Ranomafana hanampy tosika an’ireo efa any an-toerana 
taorian’ny fanafihana izay nahafatesan’ny zandary GPHC Rambeloson Heritiana Emilson, lehiben’ny 
Zandarimaria (CB) any Ranomafana, tany Tsaramandroso, afak’omaly. 

Miparitaka any anaty ala sy any amin’ny faritra manodidina an’i Ranomafana ireo mpitandro filaminana 
ireo. Hatramin’ ny omaly hariva, tsy mbola nisy ny olona tratra. 

Lavo am-perinasa teny am-pamitana iraka ity lehiben’ny borigady ity. Tsy mbola tonga tany amin’ny 
haleha hanaovana fanadihadiana akory izy sy ny ekipany no notafihin’ny andian-jiolahy dimampolo 
nirongo basy. Bala niditra tao an-damosiny no nitarika ny fahafatesany teo no eo. 

Nalain’ireo olon-dratsy ny basy “kalachnikov” teny an-tanany niaraka tamin’ny tranom-bala 
mbola feno bala. 









Enregistrer mon nom, mon e-mail et mon site web dans le navigateur pour mon prochain commentaire. 



