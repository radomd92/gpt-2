KITRA – «TELMA COUPE DE MADA» :: HIHAONA SAHADY EO AMIN’NY AMPAHEFA-DALANA NY FOSA JUNIORS SY CNAPS SPORT • AORAHA

Tontosa teny amin’ny kianjan’ny Urban Futsal Andraharo, ny antsapaka ho an’ny dingan’ny ampahefa-dalana 
an’ny fiadiana ny amboaran’i Madagasikara na ny “Telma Coupe de Mada”. Vokatra nanaitra ny maro 
fihaonana sahady eo amin’ny Cnaps Sport Itasy sy ny Fosa Juniors, izay miendrika lalao famaranana 
ny fotoana. 

Hotanterahina any amin’ ny kianja Rabemananjara Mahajanga ity lalao ity, amin’ny alahady ho avy 
Fihaonana mateti-piseho tato ho ato satria vao tsy ela no nihaona tany Mahajanga izy ireo ary tafavoaka 
mpandresy tamin’ny alalan’ny isa 1 noho 0 ny tompon-tanàna. Hiverina hihaona indray izany ireto 
ireto, amin’ ny faran’ny herinandro. 

“Fanintelony amin’izao no hihaona ireo ekipa ireo, amin’ity taona ity. Io no tena azo lazaina ho 
ho antsika eto Madagasikara”, araka ny nambaran’ny doko­tera Ratovo, filohan’ny klioba Cnaps 
Itasy, taorian’ny antsapaka, omaly. “Lalaon’ny ekipa goavana roa ireo ka inoako fa ho 50% avy ny 
tsirairay amin’ny hiakarana ho eo amin’ny manasa-dalana”, hoy kosa i Bob Kootwijk, mpanazatra 
ekipan’ny Fosa Juniors avy any Boeny. 

Ho an’ireo lalao telo kosa indray dia azo heverina fa mifanahantsahana ihany ny herijika ho an’ireo 
sasany. Hifandona amin’ny Elgeco Plus, lalao hatao any Mahajanga, ny Hzam avy any Amparafaravola, 
amin’ny Ligin’Alaotra Mangoro. Fihaonana tokony hanome vintana ny tompondakan’ Analamanga 
tena an’i Madagasikara amin’ny fifaninanana kaontinantaly, taorian’ireo faharesena intelo 
nanjo azy ireo tamin’ny lalao mandroson’ny “Poule des AS”. 

Eny amin’ny kianjan’i Vontovorona kosa no hanao­vana ireo lalao roa hanampy iretsy hatao any Mahajanga, 
amin’ny ampahefa-dalana. Hifanan­drina amin’ny FCA Ilakaka avy any Ihorombe ny AS Adema avy eto 
raha ny ekipan’ny Uscafoot kosa no hihaona amin’ny Cosfa. 









Enregistrer mon nom, mon e-mail et mon site web dans le navigateur pour mon prochain commentaire. 



