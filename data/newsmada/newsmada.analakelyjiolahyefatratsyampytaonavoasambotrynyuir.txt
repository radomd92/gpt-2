ANALAKELY : JIOLAHY EFATRA TSY AMPY TAONA VOASAMBOTRY NY UIR | NEWSMADA

Par Taratra sur 02/11/2016 

Manoloana ireo fitarainana marobe voarain’ny polisy mahakasika ny firongatry ny mpangarom-paosy 
fanendahana amin’iny faritra Analakely sy Soarano iny, nanatanteraka hetsika manokana ny hery 
taitran’ny polisim-pirenena ao Tsaralalàna na ny UIR mba hisamborana ireo olon-dratsy. Vokany, 
miisa efatra voasambotra teo am-panaovana ny asa ratsiny teny Soarano, ny asabotsy 29 oktobra 
tontolo andro. Ny marain’ny asabotsy, efa nandeha teny an-toerana ny polisy nanara-maso sy nanao 
vela-pandrika rehetra ka lehilahy miisa telo vao 17 taona no tratra am-bodiomby teo am-panendahana 
raha tafaporitsaka kosa ny iray namany hafa niaraka tamin’ilay finday. Tamin’ny famotorana natao 
telo lahy ireto no nahafahana nisambotra ilay iray tafatsoaka izay voasambotra teny Antsalovana 
ny harivan’iny ihany. Mbola tratra tany amin’ity farany ilay finday avy nangalarin’izy ireo. 
tamin’ny fanadihadiana natao fa efa nigadra teny Antanimora ny iray amin’izy ireo noho ny resaka 
ihany, ny taona 2012. 16 taona ka hatramin’ny 17 taona avokoa izy ireo. Natolotra ny fampanoavana, 
alatsinainy teo, izy efa-dahy. 





Les commentaires sont fermées. 

