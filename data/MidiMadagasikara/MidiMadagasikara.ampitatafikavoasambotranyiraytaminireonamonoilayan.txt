AMPITATAFIKA : VOASAMBOTRA NY IRAY TAMIN’IREO NAMONO ILAY ANKIZY VAVY – MIDI MADAGASIKARA

Nahitana vokany ny fikarohana nataon’ny zandary, mikasika ilay famonoana ankizy vavy niseho 
Avaratetezana Ampitatafika niseho ny asabotsy lasa teo. 

Olona iray mantsy izao no efa voasambotra voarohirohy amin’ity raharaha ity. Ny loharanom-baovao 
nahalalana fa, teny amin’ny manodidina teny ihany izy no nalain’ny mpitandro filaminana. Efa 
akaiky izy amin’izao fotoana izao. Raha tsiahivina ny zavatra niseho dia toy izao. Fatim-behivavy 
nantsingevan’ny rano no hitan’ny olona tany an-tanimbary. Tamin’ny 10 ora tamin’izay. Ny sefo 
no nandeha nilaza tany amin’ny mpitandro filaminana. Rehefa nampakarina ny razana dia nahitana 
antsy telo. Teo amin’ny tendany, nisy diana tady sy lamba ohatra ny nanakendana azy. Tombanana 
vao haingana no nanipazana azy tao anaty rano. Araka izany, nampijaliana ity zaza vavy ity ary rehefa 
dia natsipy tany anaty lavaka avy nanaovana biriky. Tsy nisy nahalala azy ny teny an-toerana. 



