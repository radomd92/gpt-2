MANANARA AVARATRA : VEDETY RENDRIKA, OLONA ROA AVOTRA, EFATRA TSY HITA POPOKA | NEWSMADA

Par Taratra sur 30/07/2016 

Olona efatra tsy hita popoka raha avotra soa aman-tsara kosa ny roa tamin’ireo mpandeha tao anatin’ilay 
rendrika tao amin’ny fari-dranomasina Ambinanin’i Mananara Avaratra, distrikan’Antsiranana 
afakomaly maraina. Araka ny fanazavan’ny zandary, nitondra olona enina ka vehivavy ny telo ary 
ny ambiny. Niainga avy any Ambahivahy hihazo any Ambinanin’i Mananara ity vedety ity kanjo izao 
tampoka izao. Voalaza fa noho ny onjan-dranomasina mafy ary koa ny havesatry ny vary fotsy navesatra 
nentin’ilay vedety ankoatra ireo olona no naharendrika azy. Vokany, avotra ny lehilahy roa raha 
hita kosa ireo olona efatra hafa. Nampiasa vedety efatra avy hatrany ny mpitandro filaminana nanao 
fikarohana ireo mpandeha mbola tsy hita. 

Fa sambokely iray koa no rendrika tao akaikin’ny Nosy Sainte Marie, omaly tamin’ny 11 ora alina. 
avy Toamasina hihazo an’i Mananara koa ity sambokely ity ka rendrika tao Sainte Marie izao. Entana 
amina taonina maromaro no nentin’ilay sambokely ka ahina ho izany no nampivadika azy. Entana toy 
lafarinina, ciment, vary… no nentiny. Tsy nisy kosa ny aina nafoy fa avotra soa aman-tsara ireo 
tao anatiny. 



Les commentaires sont fermées. 

