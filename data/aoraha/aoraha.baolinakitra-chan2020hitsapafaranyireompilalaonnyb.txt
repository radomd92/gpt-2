BAOLINA KITRA - CHAN 2020 :: HITSAPA FARANY IREO MPILALAON’ NY BAREA NY MPANAZATRA • AORAHA

Efatra andro sisa no hano­manana ny lalao miverina amin’i Namibia. Hitsapa farany an’ireo mpilalao 
amin’ny ekipam-pirenena Malagasy, taranja baolina kitra na Barea Andriamanarivo Franklin, 
mpanazatra. 

Hiatrika ny lalao ara-pirahalahina amin’ny ekipa voafantina Analamanga izy ireo anio, tolakandro, 
amin’ny kianja Elgeco Plus, ByPass. « Fotoana hijerena farany ireo mpilalao telo hoesorina io 
io. Telo amby roapolo izy ireo no niatrika ny fampivondronana, ka roapolo no handeha ho any Namibia 
hoy ity mpanazatra ity. 

Ampahatsiahivina fa nampi­ditra an’i Andry Max sy Andry kely ary Santatra avy ao amin’ny Fosa Juniors 
ny ekipan’ny teknisiana noho ny nahazoan’i Théodin karatra mavo roa ka tsy hahafahany milalao. 
ihany koa ny faharatran’i Lalaina, izay tsy maintsy nampidiran’izy ireo mpilalao vaovao. Hifandinika 
teknisiana aorian’io fihaonana anio hariva. 

Hivoa­ka amin’ity faran’ny herinandro ity, araka izany, ny lisitra farany ho an’ireo handrafitra 
ekipam-pirenena ho any Namibia. Vaovao tsara ho an’ny delegasiona kosa ny fahasalaman’i Tsito sy Safidy raha ny nambaran’Andriamanarivo 
Efa nilaza ihany koa izy taorian’ny lalao mandroso fa: « ratra azo tsaboina tsara no nahazo azy roa 
Matoky aho fa afaka miatrika ny fifandonana miverina amin’i Namibia izy ireo ». Tsy ho hita hilalao 
anatin’ny volana maro kosa i Elefoni. 

Hanainga ho any Namibia amin’ny alarobia ho avy izao ny delegasiona malagasy. Dingana farany hiakarana 
lalaom-bondrona io fifandonana amin’ny 19 oktobra 2019 io. Manana tombony ny ekipa malagasy noho 
efa nahazoany ny isa tokana teo amin’ny kianjaben’i Mahamasina tamin’ ny 22 septambra lasa teo. 











Enregistrer mon nom, mon e-mail et mon site web dans le navigateur pour mon prochain commentaire. 



