VAVATENINA : JIOLAHY TELO MATIN’NY FITSARAM-BAHOAKA – MIDI MADAGASIKARA

Jiolahy telo no namoy ny ainy rehefa niharan’ny fitsaram-bahoaka tany Miarinarivo Vavatenina, 
faran’ny herinandro lasa teo. Araka ny fantatra dia nanafika sy nitifitra mpandraharaha iray 
an-toerana ireto olon-dratsy ireto. Ity mpandraharaha ity, izay mbola miady amin’ny fahafatesana, 
ny fampitam-baovao avy any an-toerana. Nifanome tanana ireo fokonolona sy ny mpitandro filaminana 
fikarohana ireo olon-dratsy. Ny alahady lasa teo dia nisy nahatsikaritra tao amin’ny kaominina 
ny iray tamin’ireo mpanafika. Raikitra avy hatrany fifanenjahana niharo fifampitifirana teo 
farany sy ireo mpanenjika, izay nahitana zandary sy fokonolona. Na dia niaraka tamin’ny basy aza 
ity farany dia tsy nahaleo ny firaisan-kinan’ireo mponina. Voasambotra ihany nony farany ary 
tsy namelan’ireo fokonolona nentin-katezerana loatra raha tsy namoy ny ainy. Nitohy hatrany 
fikarohana ireo olon-dratsy taorian’izay. Tratra tany amin’ny 22 kilaometatra tsy hiditra an’i 
indray ny roa tamin’ireo olon-dratsy. Ary dia niharan’ny fitsaram-bahoaka toa ilay namany tetsy 
hatrany. Vono sy daroka ary niafara hatramin’ny fahatesan’izy ireo mihitsy izany. Raha ny fantatra 
mbola misy naman’ireto olon-dratsy ireto miisa sivy mandehandeha any ary eo an-dalam-pikarohana 
ireo fatratra ireo fokonolona vonton-katezerana sy ireo mpitandro filaminana. Tsiahivina fa 
mitentina 200 tapitrisa ariary eo ho eo, miaraka amin’ny volamena dimy kilao any ho any no lasan’ireto 
ireto tamin’ny fanafihana ity mpandraharaha ity tany an-toerana. 




















