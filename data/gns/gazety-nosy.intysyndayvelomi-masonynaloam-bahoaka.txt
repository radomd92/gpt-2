INTY SY NDAY : VELOMI-MASO NY NALOAM-BAHOAKA

Nitsingerina omaly alatsinainy ny andron’ny 14 oktobra. Raha ny tantaran’ny firenena Malagasy 
itodihana dia ny faha-14 Oktobra 1958 no teraka ny Repoblika Voalohany. Nambara moa, tamin’ny 
politika maloto” fa hoe “ny Antenimieram-paritany nivory teny amin’ny Lycée Gallieni Andohalo, 
nanapa-kevitra nanangana any Repoblika voalohany”. Ny tso-dahy sy tso-bavy no sodokan’izany 
endrika iray nambaboana ny fon’izy ireny io, noho ny tolom-panafaham-pirenena nitakiana ny fahaleovantena 
teto, izay nivaivay nandritra ny taom-polo maro. 

Ny marina dia teti-panoron’i Lafrantsa no nampamoriana ny mpikambana tao amin’ny Antenimieram-paritany 
Andohalo ka nasaina nanangana ny Repoblika voalohany. 

Ny samy Taranaky ny Padesm izay nanohitra ny fiverenan’ny fahaleovantena no nifamory teny mba 
hasina azy ireo hitantana ny Repoblika voalohany “sarin-dokotra”. Dia tsy mahagaga raha i Tsiranana 
lany ho filoha lefitry ny Repoblika voalohany tamin’izany. Ny filoha moa dia frantsay satria Repoblika 
amin’i Frantsa no najoro. 

Ka omaly dia nisy ireo hetsika tetsy sy teroa, izay nambara fa “ho fahatsiarovana ny tsingerin-taona 
Repoblika voalohany” no antony, ka nampifanojoana tamin’izany, ho fanomezana voninahitra ny 
Repoblika voalohany, Philibert Tsiranana, hono. Noindraindraina izany ilay Repoblika voalohany 
ny vahoaka. 

Satria ny Tanora ankehitriny dia maro no tsy nobeazina hamantatra ny tantaram-pirenena dia mora 
tsy nampanahirana ny nampita izany. 

Tsy azo hadinoina anefa fa ny Repoblika voalohany nijoro tamin’ny 14 Oktobra 1958 iny, 61 taona 
izay, no varavarana nisokatra ho an’i Lafrantsa nanamafisan-dry zareo orina ny fanjanahana nataony 
Efa saika tsy hitan’i Frantsa mantsy ny hatao teo anoloan’ny hetsi-panafaham-pirenena nitranga 
niseho lany taty Afrika sy tany amin’ny tany voazanaka hafa, saingy nohararaotiny ny Fitsapan-kevi-bahoaka 
Jeneraly de Gaulle , ka nilalaovany an’ireo Malagasy nanaiky ho saribakoliny, ka raha ny teto Madagasikara, 
ny Padesm izany. 

Tsy adala ny vahoaka raha nijoro nanohitra ny fitondran’ny Repoblika voalohany teto, nanomboka 
taona 1965 izay nifidianan’ny maro ny Dr Raseta Joseph ho filohampirenena, saingy noresena tamin’ny 
izy. Nitohy tamin’ny hetsiky ny vahoaka notarihin’ny Monima tamin’ny Aprily 1971 sy ny Raharaha 
1972 izay nampidaraboka an’ilay Repoblika sarin-dokotra izany. 

Raha nahatsiaro ho niadana ny vahoaka tamin’ny Repoblika voalohany dia tsy ho nandrodana ny fitondrana 
azy. Ka mby ankehitriny ve dia hararaotina ny tsy fahafahantaran’ny maro ny tantara dia velomi-maso 
asandratra ny naloam-bahoaka? 

Tsia, mahatsiaro ho manana andraikitra izahay mpanao gazety mpanao famakafakana politika ka 
afaka ny hamela ny fitohizan’izany mandritra ny fotoana rehetra. Ny Repoblika rehetra nijoro 
dia samy nampitondra takaitra tamin’ny vahoaka avokoa ka tsy misy na iray aza, tokony hankalazaina 
raha ny marina, fa naman’ny fandatsana ny vahoaka izany. 



