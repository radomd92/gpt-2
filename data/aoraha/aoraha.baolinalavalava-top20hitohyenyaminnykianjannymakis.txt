BAOLINA LAVALAVA- TOP 20 :: HITOHY ENY AMIN’NY KIANJAN’NY MAKIS NY LALAO SAKANA AMIN’NY FIFANINANAM-PIRENENA • AORAHA

Handray lalao, manomboka amin’ny alahady ho avy izao, ny kianja Makis Andohantapenaka. Namboarina 
ny volana janoary lasa teo ny kianja filalaovana ka niato ny fandraisana lalao. 

Hisantatra ny hetsika ho an’ny taranja baolina lavalava, eny an-toerana, indray ny andro fahatelon’ny 
sakana hiakarana amin’ny fifaninam-pirenena na ny “Top 20”. Ny mpilalao baolina lavalavan’ny 
(Kaominina) sy ny an’ny US Ikopa (Andohantapenaka) no hiakatra kianja voalohany. Hanaraka izany 
fifandonan’ny TAM (Anosibe) sy VTM (Antsalovana). 

Hihaona kosa avy eo ny mpilalaon’ny STM (Savonnerie) sy ny an’ny Matadore. Hifanatrika ihany koa 
3FB sy ny 3FAI Vakinankaratra. Hamarana an’ity andro fahatelo ity ny lalaon’ny Cnaps (Haute Matsiatra) 
ny FTBA (Andohantapenaka). Ekipa roa isaky ny vondrona miisa enina no ho tafakatra amin’ny fifaninam-pirenena amin’ireo 
efatra amby roapolo mifaninana. Hiady ny toerana roa ambin’ny folo hiakarana amin’ny fifaninam-pirenena 
amin’ireo ekipa valo voalohany tamin’ny taon-dasa izy ireo. 











Enregistrer mon nom, mon e-mail et mon site web dans le navigateur pour mon prochain commentaire. 



