HOPITALIN-JAZA TSARALALÀNA  : NANEMPOTRA NY ZAZA MARARY NY SETROKY NY « LACRYMOGÈNE » | NEWSMADA

Par Taratra sur 23/04/2018 

Anisan’ny vaovao nisongadina hatramin’ny asabotsy lasa teo ny hoe nisy zaza roa maty vokatry ny 
avy amin’ny setroka entona mandatsa-dranomaso teny Analakely. Samy nivoy izany avokoa ny tambajotra 
ny tatitry ny solombavambahoaka nanoloana ny vahoakan’Antananarivo hatramin’ny Radio France 
(RFI)… 

Rehefa nidina teny an-toerana nanamarina ny vaovao, omaly hariva, tsy nisy afaka nilaza mazava 
marina ny fanambarana, ny tomponandraikitry ny hopitaly rahateo tsy tratra teo an-toerana. Ireo 
mpiandry raharaha niditra omaly, tsy nahalala ny zava-niseho. Renim-pianakaviana manana havana 
ao amin’ny hopitaly no nilaza fa tena nanempotra tokoa ny setroka tonga tao amin’ny efitrano misy 
marary. Nasain’ny tomponandraikitra nividy sarom-bava sy rano avokoa ny mpiandry marary hiarovana 
ankizy marary. Amin’ny ankapobeny, aretin’ny taovam-pisefoana ny antony hidiran’ny zaza hotsaboina 
ka vao maika namparefo ny fahasalamany ny setroka be lavareny nandrakotra ny tokontany sy ny efitrano, 
ny mpiasan’ny hopitaly tafaresaka taminay. 

Baomba roa natsipy tao amin’ny hopitalin-jaza 

Araka ny fanambarana nalefan’ny Vaomiera nasionaly mahaleotena momba ny zon’olombelona (CNIDH), 
ampahany tamin’ireo mpitolona naratra nandositra ny mpitandro filaminana teny amin’ny Araben’ny 
ka niditra teo amin’ny hopitaly misahana ny reny sy ny zaza eo Tsaralalàna. Nahatazana izany ny 
filaminana tao anaty fiara tsy mataho-dalana 4×4, ka nanimpy baomba mandatsa-dranomaso roa. 
fifanarahana natao tany Genève ny taona 1949 momba ny fiarovana ny maratra anefa manambara fa harovana 
hajaina avokoa ny marary sy ny maratra na inona na inona vondrona misy azy. 

Mahazo vahana ny tsaho 

Amin’ny andro fiasana (ankoatra ny asabotsy sy alahady ) no misy tomponandraikitra afaka mandray 
misy olona mitady fanampim-baovao fa ny mpitsabo mpiandry raharaha sahirana amin’ny fitsaboana 
tsy manam-potoana handraisana ny mpanao gazety. 

Amin’ny fotoana tahaka izao no ilana fiaraha-miasa matotra amin’ny mpikirakira vaovao sy ny tomponandraikitra 
azo itrandrahana izany. Rehefa sarotra ny fahazoana vaovao, mahazo vahana ny tsaho mampisavorovo 
saim-bahoaka. Zava-pitranga matetika izany. 

Les commentaires sont fermées. 

