ASA FANAOVAN-GAZETY : AMPIHOROHOROANA SAHADY NY LA GAZETTE DE LA GRANDE ILE

Ambadika pôlitika sa inona ? Voaantso eny amin’ny fitsarana indray mantsy ny filoha tela jeneralin’ny 
Gazette de la Grande Ile, Lola Rasoamaharo. Omaly alatsinainy no voaray ny taratasy fampiantsoana 
amin’ny tribonaly ka ny 7 febroary izao no daty voatondro tsy maintsy ahatongavan’ingahy Lola 
eny amin’ny fitsarana ambaratonga voalohany eny Anosy. Tsy fantatra mazava moa ny tena anton’ny 
fa ny azo antoka aloha dia misy hidiran’ny asa fanaovan-gazety ny raharaha nampiantsoana ny filoha 
jeneralin’ny La Gazette de la Grande Ile. Marihana fa tao anatin’izao fitondrana vaovao entin’i 
Rajoelina izao dia i Lola Rasoamaharo no mpanao gazety sady tompona orinasan-gazety voaantso 
anivon’ny fitsarana. 

