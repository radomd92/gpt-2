DEPIOTE BOSCO : “MARO NY VATON’INGAHY RAJOELINA NO NAHODINKODINA”

Tafaresaka taminay tao amin’ny Antenimierampirenena tetsy Tsimbazaza ny depiote Bosco avy ao 
Ambony omaly alakamisy faha 15 novambra 2018 nanambara ny fahitany ny fizotran’ny fifidianana 
amin’ny toerana maro nalehany. Nanambara ny fahitany ny vokatra narahany izy dia ny an’ny kandidà 
Nirina Rajoelina. Naneho ny porofo teo ampelatanany ity depiote ity. Distrikan’i Vohibe, Farafangana, 
Fianarantsoa no nanomezany santionany tamin’izany ka isam-bato efa ho 10 000 no voalaza fa misy 
amin’izany. Misy hoy izy ny an’i Andry Rajoelina manokana izay be be ihany noho ny an’ireo sasany. 
tena mahagaga nefa araka ny voalazany ihany dia ny famonoana ny vaton’ingahy Ravelonarivo Jean 
Mahafaly Olivier izay samy praiminisitra teo aloha avokoa. Misy ihany ny an’ireo kandidà hafa 
ny filazany saingy tsy firy loatra izany. 

Manamafy ity depiote ity fa maro no porofo manambara fa misy ny fangalaram-bato. Eo ampanangonana 
avy amin’ny faritra hafa izahay izao ka ho hita eo ihany ny tena marina amin’ity raharaha ity. Tsy 
ekena ny zavatra toa izao hoy hatrany izy ary nanampy izany koa ny depiote avy any amin’ny faritra 
Mangoro iny izay nilaza fa tena nisy ny hala-bato. 



