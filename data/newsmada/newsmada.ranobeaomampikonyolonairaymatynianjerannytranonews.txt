RANOBE AO MAMPIKONY  : OLONA IRAY MATY NIANJERAN’NY TRANO | NEWSMADA

Par Taratra sur 23/01/2016 

Mafy ny vokatry ny rotsak’orana be nijojo tany amin’ny faritra Sofia sy Boeny. Sahiran-tsaina 
vahoaka manoloana ny fahavoazana satria rava ny fananana rehetra, lasan’ny rano. Nisy rahateo 
aina nafoy vokatry ny trano nianjera tao Mampikony. 



Olona iray no maty nianjeran’ny trano ao amin’ny distrikan’i Mampikony, vokatry ny rano miakatra 
rotsak’orana tany amin’ny faritra Sofia sy Boeny nandritra ny herinandro. Efa nihena ny orana 
mbola sahirana kosa ny mponina satria tsy mbola nidina ny rano. Ny voly rahateo, simban’ny rano 
ka tsy mahita hosarangotina izy ireo. Tsy nandefa filazana intsony ny sampana mpamantatra ny toetry 
andro, omaly, ka heverina fa hitsahatra ny rotsak’orana. Afaka efatra andro vao vinavinaina hisy 
ratsy hafa hiforona. 

Tsy nisy niova ny tarehimarika navoakan’ny BNGRC momba ny isan’ny traboina sy ny zavatra simba 
alakamisy alina. Nanamarika ny mponina fa mbola tsy tonga nijery ifotony ny zava-misy ny fitondram-panjakana 
omaly. 

Nitondra vary milanja 40 t sy voamaina 20 t ho an’ny traboina any amin’ny distrikan’i Mampikony 
BNGRC, ny alakamisy lasa teo. Mahatratra 694 ny traboina ao an-toerana ka 334 ao amin’ny fokonttany 
ary 360 ao amin’ny fokontany Betsingala. Mbola mila tranolay ny mponina satria tsy tokony hipetraka 
amin’ny sekoly ny traboina satria tapaka ny fampianarana. Efa nisy rahateo ny didy nivoaka fa tsy 
handraisana traboina intsony ny sekoly rehefa fahavaratra. Ankoatra ny tranolay, tsy ampy rano 
madio, lay misy odimoka, masomboly, fanafody , kojakoja ilaina amin’ny fiainana andavanandro 
mponina satria lasan’ny rano avokoa ny vokatra. 



Les commentaires sont fermées. 

