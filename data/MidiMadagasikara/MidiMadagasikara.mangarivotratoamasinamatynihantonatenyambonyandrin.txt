MANGARIVOTRA TOAMASINA : MATY NIHANTONA TENY AMBONY ANDRIN-JIRO ILAY MPISANDOKA HO MPIASAN’NY JIRAMA – MIDI MADAGASIKARA

Maro ireo mahay mikasika ny herinaratra izao no misandoka ho mpiasan’ny jirama Toamasina, ka tonga 
mihintsy izy ireo manararaotra ny fahatapahan’ireo tarobiana herinaratra vokatra napetraky 
rivo-doza “AVA” farany teo manao dokam-barotra fa mahavita izany. Tranga iray no niseho tao Mangarivotra 
ny talata 16 janoary hariva teo, raha nisy ny fifanarahana hamerina ny herinaratra noho ny tarobian’ny 
tapaka tamin’ity tokantrano iray. Taorian’ny fifanarahana teo amin’ireo roa lahy mpisandoka 
mpiasan’ny jirama, Ravaivoson Jean de Dieu sy Ralava Armand, sy ilay tokontrano maika ny hahazo 
dia nikatra teny ambony andrin-jiro ingahy Ranaivoson Jean De Dieu, vao nanao ny fanamboarana 
dia lanin’ny herinaratra ka niantoka tsy afaka teny ambony. Niezaka ny nanavotra azy ingahy Ralava 
saingy tsy nisy ny azo natao ka hany herin’izy ireo dia niantso tena mpiasan’ny Jirama ilay nifanaraka 
roa lahy. Niezahina novonjena nalana tao anatin’ilay herinaratra aloha ity tovolahy ity saingy 
tonga teny amin’ny hopitaly akory dia maty ; amin’iny toe-javatra tahaka izao dia naka vadintany 
ny zava-nisy ny Jirama ka nisy ny fakana am-bavany ilay namany tsy maty sy ilay rangahy naniraka 
ireo, araka ny tatitra vita sonia ny alarobia 17 janoary teo, satria milaza ny hampiakatra ny raharaha 
anivon’ny fitsarana ny Jirama noho ny fisandohana ny asany sy ny fanaovana kolikoly niteraka faty 
ary fangalarana herinaratra ihany koa. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

