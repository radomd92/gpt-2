AMBOSITRA – FANDRAISANA MPIANATRA HO ZANDARY: NALEFA NODY IREO MPIADINA ROA LAHY AHINA HO NANAO KOLIKOLY | NEWSMADA

Par Taratra sur 21/08/2018 

Tsy afaka niatrika ny fihodinana faharoa natao tany Ambositra, afakomaly, ireo mpiadina roa lahy 
ho nanao kolikoly. Tsy tao anatin’ny lisitr’ireo mpiadina afaka miatrika ny fihodinana faharoa 
anaran’izy roa lahy kanefa nilaza ho afaka tamin’ny fihodinana voalohany izy ireo… 

“Nandray fepetra hentitra ny zandarimariam-pirenena hahatomombana ny fifaninanana ho madio 
ny kolikoly. Nisy ny fiaraha-miasa amin’ny Bianco sy ny minisiteran’ny Asam-panjakana tamin’ity 
handraisana mpianatra ho zandary ity. Nisy koa ny “agent de renseignement” hahatonga ny fifaninanana 
madio. Iarahan’ny rehetra mahita eo ny toerana misy ny fandrefesana fanindroany ireo mpiadina”, 
ny fanazavan’ny tale misahana ny mpiasa eo anivon’ny zandarimariam-pirenena, ny Kly Ranaivonampoizina 
Nampiasa fitaovana elektronika ny zandary tamin’ny fisavana ny taratasy fiantsoana ireo mpiadina 
raha vao tarafin’io fitaovana io, fantatra avy hatrany ny taratasy fiantsoana hosoka sy ny tena 
nomen’ny zandarimaria. Tamin’izany no nahatrarana ireo mpiadina roa lahy satria tsy tao anatin’ny 
afaka tamin’ny fihodinana voalohany izay ahafahana miatrika ny fihodinana faharoa ny anaran’izy 
lahy ireo nefa tonga hiatrika ny fihodinana faharoa. Taorian’ny fanadihadiana tsotsotra natao 
ireo, nalefa nody avy hatrany ireto roa lahy ahina ho nanao kolikoly ireto. Mpiadina miisa 65 no 
tonga tamin’ity fihodinana faharoa natao tany Ambositra ity. Miisa 1 556, araka izany, ireo mpiadina 
ny fihodinana faharoa natao afakomaly. Nisy ny fizaham-pahasalamana natao ireo mpiadina mialoha 
fifaninanana. 



Les commentaires sont fermées. 

