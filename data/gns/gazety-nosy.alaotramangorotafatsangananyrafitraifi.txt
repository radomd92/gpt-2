ALAOTRA MANGORO : TAFATSANGANA NY RAFITRA “IFI”

Accueil > Gazetin'ny nosy > Alaotra Mangoro : Tafatsangana ny rafitra “IFi” 

Publié le 04 mars 2019 



Ny “IFi” dia tsy inona akory fa ny vovonan’ireo Fikambanana niara-nanohana an’i Andry Rajoelina 
fifidianana filohampirenena farany teo. “Isika Fikambanana” miaraka amin’i Andry Rajoelina, 
ahitana karazam-pikambanana an-jatony maro manerana ny Nosy no miara-dia ao. Omaly alahady no nijoro tao Moramanga ny sampam-paritry ny “IFi” ao Alaotra Mangoro, ka i Zo Randriatsimiova 
filoham-paritry ny “IFi” any. Samy nampiakatra solontena tao Moramanga avokoa ny alahady teo 
ny fikambanana avy amin’ireo distrika miara-dia ao Alaotra Mangoro, toy ny avy any Ambatondrazaka, 
Andilamena, Anosibe An’ala, ary ny tao Moramanga. Tonga nanome voninahitra ny fijoroan’ny “IFi” Alaotra Mangoro ny filohan’ny “IFi” misahana ny 
Toamasina, Alain Ralainarivo. Izy izay nanipika tamin’ny fandraisam-pitenenany fa “ny tarigetran’ny 
dia ny “Fifankatiavana, ny Firaisan-tsaina ary ny Fifanomezan-tanana”, ka miainga amintsika 
sy tompon’andraikitra “IFi” avy aty amin’ny faritra ny fampivainganana izany. Etsy an-kilany, 
nohadinoin-dRalainarivo Alain ny nanipika fa “ny fiatrehana ny fifidianana solombavambahoaka 
no akaiky indrindra ka tsara raha manao izay fomba rehetra hahalavorary ny fikarakarana an’izay 
takian’ny lalàna ny mpifaninana avy amin’ny “IFi”. Tsy manana olona harotsaka avy any ambony ho 
“IFi” ny foibe na ny avy amin’ny rafi-paritany, hoy izy, fa isika mpikambana sy mpiara-dia rehetra 
manao izay fandaminana hamoahana kandida iombonana hiaraha-manohana. 

Notsindrian-dRalainarivo Alain hatrany fa “na vita aza ny fifidianana filohampirenena ary tratrantsika 
tanjona tamin’ny fampandaniana ny filoha Rajoelina ho filohampirenena, dia tsy ampy izany ary 
ho marin-toerana ny fitondrana raha tsy mahazo ny maro an’isa eo anivon’ny Antenimierampirenena 
fikambanana sy antoko politika niara-nampandany ny filoha Rajoelina, ary isan’ny tompon’antoka 
an’izany ny “IFi”, hoy izy. 

Isan’ny navoitran’i Alain Ralainarivo koa fa “ny fanohanana ny filoha Rajoelina dia midika ho 
hampahomby ny Velirano nofaritany hoenti-manala ny vahoaka ao anatin’izao fampahantrana izao.” 

