FANOVANA GOVERNEMANTA :: MILA MANOHY NY FANDRAISANY FANAPAHAN-KEVITRA HO FAMARANANA NY DISADISA NY HCC • AORAHA

Tsy ho ela ny fahataperan’ilay fe-potoana nodidian’ny Fitsarana avo momba ny Lalàm-panorenana 
fananganana governemanta vaovao. Tokony handeha mialoha ny fanendrena ny Praiminisitra vaovao, 
ny fanampim- panazavana navoakan’ny HCC, tamin’ny zoma lasa teo. Tapitra amin’izany fe-potoana 
ny folo andro nomena mba hisian’ny fifanarahana politika, mialoha ny fampiharana an’izay didy, 
ny fanapahan-kevitry ny HCC. 

Manahirana anefa ny fifanarahana politika. Ifandroritana ny fampiharana ny andininy faha-54 
ny lalàm-panorenana momba ny fanolorana ny anaran’ireo ho Praiminisitra mety hotendren’ny Filoham- 
“Tokony ho ny HCC ihany koa no mamaritra an’izay maro an’isa voafaritr’io andininy io, mialoha 
fanendren’ny Filoham-pirenena, mba hisorohana an’izao fifandirana lavareny izao. Efa nivoaka 
lalàna ihany ny HCC tamin’ny didy navoakany, ka azony atao tsara noho izany ny mamarana an’izao 
izao amin’ny alalàn’ny fanapahany an’izay antoko na vondrona tena manana ny maro an’isa marina 
amin’ny Antenimierampirenena, ka afaka manolotra an’ireo anarana amin’ny Filoham-pirenena”, 
ny mpahay lalàna iray.Mifamahofaho tokoa mantsy ny toe-draharaha. Tsy tokony hihalangalana 
HCC raha hevitra tsara noeritreretiny fa hamaha ny krizy politika iny fanapahan-keviny tamin’ny 
25 mey lasa teo iny. 

Tamin’ny faran’ny herinandro teo no voalaza fa efa nisy ny fihaonana tsy an-kiato teo amin’ireo 
Filoham-pirenena telo mirahalahy nitadiavana ny marimaritra iraisana momba an’ity fanendrena 
ity. Voalaza fa mbola eto an-toerana manara-maso akaiky an’izany fifampidinihana izany ny iraky 
Vondrona afrikanina sady mpanolo-tsaina eo anivon’ny Firenena mikambana amin’ny fanelanelanana 
Ramtane Lamamra. Tsy mbola nisy nipika hatramin’ izao ny vokatry ny fifampidinihana. Tsy mbola 
ihany koa ireo olona tsara toerana handray ny toeran’ ny lehiben’ny governemanta eny Mahazoarivo. 

Etsy andaniny, ireo depiote ho an’ny fanovàna dia mbola nanamafy hatrany, tamin’ny sabotsy teo, 
tokony ho avy amin’izy ireo no hivoahan’ny anaran’ny Praiminisitra vaovao. 

« Tsy misy Praiminisitra tendrena ivelan’ny tolona izany ary avy aminay ireto no tokony hivoahan’ny 
», hoy ny laha- teny niverimberina, tetsy Analakely. Nambaran’izy ireo koa fa efa nisy ny lisitra 
Praiminisitra natolotra ny Filoham-pirenena Hery Rajaonarimampianina, ka fanendrena sisa 
handrasana hatramin’ny rahampitso. 

Andanin’izay, fantatra fa nisy ny fihaonana notanterahin’ireo parlemantera manohana ny fitondrana 
amin’ny lapan’ny Antenimierandoholona tetsy Anosy, taorian’ny fivoriana teny Ivato, ny zoma lasa teo. Tsy nisy 
ihany koa ny resaka, saingy voalaza fa tsy nifantoka tamin’izay fanendrena Praiminisitra aloha 
dinika teny an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



