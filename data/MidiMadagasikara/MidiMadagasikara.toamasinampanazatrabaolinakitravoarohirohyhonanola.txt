TOAMASINA : MPANAZATRA BAOLINA KITRA VOAROHIROHY HO NANOLANA ANKIZILAHY ENINA – MIDI MADAGASIKARA

Zavatra tsy dia fahita tao Toamasina ny tranga nampisahotaka sy nahatezitra ireo ray aman-drenin’ireto 
mpilalao baolina kitra, avy amin’ny fokontany efatra dia: Depot, Anjoma, Androranga ary Tsarakofafa 
Mpanazatra baolina kitra na kilonga sy mpampianatra fanatanjahantena ankizy amin’ny sekoly 
ao Toamasina, no voarohiroy fa manolana ireo zazalahy tonga mianatra baolina kitra ao aminy. Raha 
fanazavana nataon’ireo ray aman-dreny manana zanaka voaolana sy ireo ankizy efa voaolana, dia 
fiantsoana ity rangahy ity fa mila ankizilahy 300 manodidina ny 10 hatramin’ny 15 taona hanao baolina 
ao aminy, fa hisy ny fandehanana hitety an’Antsirabe sy Fianarantsoa hanao fihaonana. Roboka 
ireo zazalahy naheno izany izay efa nahatratra an-jatony. Tsy maintsy mandalo “visite” aminy 
ireto zazalahy ireo, ka mandritra izay no asainy manala akanjo manontolo izy ireo, ary eo no anaovany 
filany amin’ny filazana amin’ireo zazalahy fa hisy fitaovana atsofony amin’ny fitombenana hijerena 
aretina izany. Ireo izay voaolany dia teneniny mafy sy ampitahoriny hovonoina raha milaza amin’ny 
sy ny ray aman-dreniny. Nisy tsy nahatana anefa ireto zazalahy tamin’ny zava-nanjo azy, ka teo 
nipoitra avokoa ny nafenina rehetra; izay nahatratra 06 tamin’ireo zazalahy efa voaolana no sahy 
ho vavolombelona. Efa eo am-pelatanan’ny polisy misahana ny fiarovana ny zon’ny zaza ny raharaha, 
ho hita eo ny ho fivoarany amin’ny fanadihadiana ataon’izy ireo, fa hatreto dia ireo ray aman-dreny 
ireo zaza voaolana no mitaraina ny nahazo azy ireo. 




















