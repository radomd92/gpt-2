MORONDAVA : KAMIO NIVADIKA, RANGAHY IRAY TAPA-TONGOTRA – MIDI MADAGASIKARA

Nisehoana lozam-pifamoivoizana teny amin’iny faritra Morondava iny ny sabotsy lasa teo tokony 
1 ora tolak’andro. Fiara iray hiakatra any Morondava no nivadika tanteraka izay fantatra fa nitondra 
9t. Vokatr’izany, rangahy iray no tapa-tongotra , ny fiara kosa nitsimbadika ambony ambany ary 
tanteraka tsy nisy noraisina intsony. Araka ny nambaran’ireto fianakaviana dia potipotika tanteraka 
tongotr’ity rangahy ity ary mety hiafara amin’ny tsy fahafahana mandeha intsony mihitsy. Fantatra 
ireto vary 9t ireto no nitontona teo aminy ka izay no tena nahavoa azy. Ny loharanom-baovao hatrany 
nahafantarana fa vokatry ny fandehanana mafy teo amin’ny mpamily no voalaza fa niteraka izao loza 
, teo ihany koa ny nilaza fa ny lalana efa ratsy. Fantatra fa mbola manohy fitsaboana eny amin’ny 
ao Antsirabe moa ity rangahy niharan-doza ity amin’izao. 

FINARITRA .RAKOTO(Stagiaire) 


















