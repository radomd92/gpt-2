LOZAM-PIFAMOIVOIZANA :: MPITONDRA MÔTÔ ROA NARATRA MAFY VOASARIKY NY KAMIAO • AORAHA

Nitrangana lozam-pifamoivoizana, teny Ambatofotsy, amin’ny lalam-pirenena voalohany, omaly 
tokony ho tamin’ny 4 ora sy sasany. Voasariky ny kamiaobe iray feno entana ny môtô roa nikasa hisongona 
teo amin’ny fiolahana iray. Vokany, nigorisa tany amin’ny sisin-dalana ilay fiarabe ka voatsindry ireo môtô. Soa fa tsy nisy 
aina nafoy saingy naratra mafy ireo mpitondra môtô. 

“Teo amin’ny fiolahana ireo môtô no nikasa hisongona an’ilay kamiao. Kinanjo, voasaringotr’ilay 
izy ireo. Lasa tany amin’ny sisin-dalana ny fiarabe sady nanindry an’ireo kodiaran-droa. Tapaka 
tanan’ny iray tamin’ireo nitondra môtô. Tapa-tongotra ny mpitondra môtô faharoa. Samy nalefa 
novonjena any amin’ny hôpitaly izy roa lahy ireo”, hoy ny fanazavana avy amin’ny mpitandro filaminana 
ny zava-nisy tany an-toerana. 

Mbola nosokirina tao ambany voatsindrin’ilay fiarabe amin’ny sisiny ireo môtô roa hatramin’ny 
hariva tokony ho tamin’ny 6 ora nanoratana ity vaovao ity. Tsaboina eny amin’ny hôpitaly Hjra eny 
kosa ireo naratra. 









Enregistrer mon nom, mon e-mail et mon site web dans le navigateur pour mon prochain commentaire. 



