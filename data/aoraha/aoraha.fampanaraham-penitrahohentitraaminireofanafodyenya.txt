FAMPANARAHAM-PENITRA :: HO HENTITRA AMIN’IREO FANAFODY ENY AMIN’NY FARMASIA NY MINISITERA • AORAHA

Nanambara ny minisitry ny Fahasalamam-bahoaka Rakotonirina Julio fa tsy maintsy misy ny fampanarahana 
sy fenitra ireo trano fivarotana fanafody na farmasia eto amintsika. Tsy ny eto Antananarivo ihany 
na ireo any amin’ ny faritra sy ireo any ambani- vohitra ihany koa aza. Efa misy sampandraharaha 
izany rahateo eo anivon’ny minisiteran’ny Fahasalamam-bahoaka, araka ny fantatra. “ Mijery 
fanafody rehetra no asan’ity sampandraharaha ity. Tanjona ny mba hanaraka ny fenitra iraisam-pirenena 
varotra fanafody eto amintsika. (…) Tsy tomombana ny fitsaboana raha tsy misy ireo fanafody ”, 
ny fanazavan’ity minisitra ity, ny sabotsy lasa teo. 

Maherin’ny telonjato ankehitriny ireo farmasianina voasoratra ao amin’ny Holafitr’ ireo farmasianina 
Iray amin’izany ny farmasia “Métropole”, izay namarana ny fankalazana ny faha- roapolo amby zato 
ny sabotsy lasa teo, teny Antananinarenina. Nomarihina tamin’ny fahazoana ny fenitra “Iso 9001-2015” 
nomen’ ny “Afnor Certification” ity fankalazana ity. 

“Hitohy ny fikarakarana ny vahoaka malagasy mba ho salama vatana sy saina izy ireo hahafahany mamokatra 
an’ny firenena”, hoy Dokotera Vololona Rabetsaroana Ravahatra, talen’ity trano fivarotana 
ity ankehitriny. 











Enregistrer mon nom, mon e-mail et mon site web dans le navigateur pour mon prochain commentaire. 



