FANOMPANA MPANAO GAZETY  : SAZY MIHANTONA 5 TAONA NY AN’ILAY ZANDRINA MPAMPIANATRA | NEWSMADA

Par Taratra sur 06/04/2018 

Nomen’ny fitsarana sazy mihantona dimy taona an-tranomaizina nandritra ny fotoam-pitsarana, 
talata 3 avrily 2018 tao amin’ny lapan’ny Fitsarana ao Toamasina, ilay renim-pianakaviana zandrina 
nanondro fitombenana tamin’ny mpanao gazety nanao ny asany tao Barikadimy Toamasina… 

Nandritra ny fanesoran’ny vadintany niaraka tamin’ny polisy, ny 24 marsa 2018 lasa teo ilay mpampianatra 
ny fianakaviany tamin’ny trano fonenan’izy ireo ny nitrangan’ilay fanompana sy fanondroana 
Resy teny amin’ny fitsarana ary tsy maintsy miala amin’ny trano fonenany izy ireo, saingy tsy nanaiky 
ilay mpampianatra sy ny fianakaviana. Nandalo ambaratongam-pitsarana ny antontan-taratasin’adin’izy 
ka niafara tamin’ny fanesorana azy ireo tamin’ny trano izany. Nanao ny asany tamin’ny fanangonam-baovao 
tamin’ny vadintany sy ny polisy ny mpanao gazety, kanjo ompa variraraka sy fanondroana fitombenana 
setrin’ny asan’ny mpanao gazety. Ramatoa mpiasam-panjakana mitazona kilasy T.9 ao amin’ny CEG 
Toamasina ity nanao fihetsika mamoafady ity. Vokany, nametraka fitoriana ny mpanao gazety ka 
am-ponja vonjimaika izy ny 30 marsa 2018 ka niakatra fitsarana, ny talata teo. Naharitra antsasak’adiny 
ny fotoam-pitsarana sy ny fifandaharana ka nilatsaka ny sazy taorian’izay. Nohafahan’ny fitsarana 
ny fisalasalana tamin’ny fandrahonana sy ompa kosa ilay ramatoa mpampianatra. 

Nanome lesona ny lehiben’ny Cisco… 

Nanome lesona ho an’ireo mpampianatra ao anatin’ny fari-piadidiany kosa ny lehiben’ny fari-piadidiam-pampianarana 
Toamasina I, i Marolahy Joseph, omaly tao amin’ny sekoly fanabeazana fototra Beryl Rose, nandritra 
fanolorana fitaovam-pianarana avy amin’ny mpiara-miombon’antoka ho an’ny mpianatra. “Aoka 
mpampianatra mba ho olona modely eny anivon’ny fiarahamonina sy ho tsara fitondran-tena eo amin’ny 
fiteny sy fihetsika satria mpampianatra isika ka tokony ho modely hatrany. Tsy isika mpampianatra 
hanao fihetsika mahamenatra toy ireny”, hoy izy. 



Les commentaires sont fermées. 

