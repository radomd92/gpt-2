TOBY FIANTSONANA VAOVAO  : TSY MANAIKY NY HAMINDRANA AZY NY MPITATITRA | NEWSMADA

Par Taratra sur 20/06/2018 

Nitokona tsy niasa ny mpitatitra eny Fasan’ny Karana, ny alatsinainy 18 jona teo, ho an’ireo mampiasa 
lalam-pirenena fahafito, mianatsimo (RN 7). Toherin’izy ireo ny hamindrana ny fiantsonany ho 
amin’ny toby vaovao eny Ambohimanambola. 

Nanao hetsika toy izao koa ny mpitatitra etsy Ambodivona, ny herinadro lasa teo, tsy manaiky ny 
ny mpampiasa ny lalampirenena faharoa (RN 2) ho eny amin’ny toby vaovao eny Ambohimanambola ihany 


Tsy mazava ny antony handavany ity famindran-toerana ity. Ho an’ireo mitoby eny Fasan’ny Karana, 
ny RN 7, lazain’izy ireo ho maloto, tsy misy rano madio fisotro ny eny Ambohimanambola, izay toerana 
tsy maintsy ahitana ny fotodrafitrasa manara-penitra samihafa, toy ny famatsian-drano fisotro, 
sy fidiovana, fivoahan’ny loto, sns. Ho an’ny etsy Ambodivona indray, milaza ireo mpitatitra 
tsy mahazatra sy tsy mahavantana ny mpandehany ny mankeny Ambohimanambola. 



Raha raisina ireo antony roa ireo, lafiny tsy mitombina satria tsy maintsy misy hatrany ny zavatra 
mahazatra, sy zava-baovao rehefa miova ny fandaminana. 

Azo sokajina ho karazana ao anatin’ny rafitra tsy maharitra tokoa ny governemanta misy, ahitana 
ankolafy samihafa. Tsy mahagaga raha miseho etsy sy eroa ny fitakiana maro, endriky ny fanoherana, 
mankato ny fitantanan’ny mpitondra. Misy tsy tia fandaminana sy rafitra vaovao koa ny sasany amin’ny 
toy ny fitiavana ny gaboraraka sy ny fepetra samihafa. 



Les commentaires sont fermées. 

