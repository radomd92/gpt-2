FAHAFATESANA NAMPIAHIAHY :: HIAKATRA FITSARANA NY RAHARAHA « PÔLISY NITIFITRA OLONA » TENY ANJANAHARY • AORAHA

Fito taona aty aoriana, hatao eny amin’ny lapan’ny Fitsarana Anosy, ao amin’ny efitrano fahefatra, 
alakamisy ho avy izao, ny fitsarana ny raharaha niseho teny Anjanahary IIO, tamin’ny volana jona 2011, izay nisy fahafatesana lehilahy iray antsoina hoe Tafitamanana Lenitova 
voalaza fa voatifitry ny pôlisy. Diam-bala fito no hita teny amin’ny vatan’i Tafita, araka ny fanazavana 
amin’ny olona akaiky azy. 

Nametraka fitoriana, mitory olona tsy fantatra, teo anivon’io sampana iray ao amin’ny Pôlisim-pirenena 
ny fianakaviana, tamin’izay fotoana izay. Taona vitsivitsy taty aoriana vao nahazo taratasy 
sy filazana momba ny raharaha izy ireo. 

«Tsy fantatray ny pôlisy tena nitifitra ka nahafaty an’i Tafita, tamin’io fotoana io. Na izany 
nametraka fitoriana ihany izahay. Nahazo taratasy fampiantsoana avy amin’ny Fitsarana izahay, 
ary misy anaran’olona voalaza ao amin’io taratasy io, izay mety ho voarohirohy tamin’ilay raharaha», 
ny fianakavian’i Tafitamanana Lenitova Herisata lehilahy voalaza fa notifirin’ny pôlisy. 

Nampisavoritaka ny olona teny Anjanahary IIO mihitsy ilay nitranga niseho, tamin’io jona 2011 
izay nandrenesana fa nitifitra lehilahy iray teny an-toerana ny pôlisy. 

«Nirava avy niasa i Tafita ka mbola nijorojoro niaraka tamin’ny namany no tonga tampoka ny mpitandro 
nilaza fa naman’ireo olon-dratsy tadiavin’izy ireo io lehilahy io. Nitifitra ny pôlisy. Poa-basy 
no henon’ny olona teny. Nampandre anay avy eo ny pôlisy ary nilaza fa eny amin’ny tranom-paty ny 
Bala fito no hita teo amin’ny vatany», araka ny fanazavana voaray hatrany. 

Andrasana, araka izany, ny valin’ny fitsarana ny raharaha, amin’io alakamisy ho avy io. 









Enregistrer mon nom, mon e-mail et mon site web dans le navigateur pour mon prochain commentaire. 



