FIFAMPITIFIRANA :: DAHALO MARO LAVON’NY ZANDARY, OMBY TELONJATO TAFAVERINA • AORAHA

Henjana ny fifandonana eo amin’ny dahalo sy ny zandary any ambani- vohitra. Dahalo am-polony maro 
nanafika tany Antanamieva-Befandriana Atsimo, afak’omaly. 

Niambina kizo avy hatrany ny zandary avy ao Toliara vao naheno ity tranga ity. Tonga nandalo teo 
kizon’i Beparasy io tokoa ireo dahalo, omaly tokony tamin’ny 2 ora sy sasany, ka raikitra ny fifampitifirana 
vaika. 

“Avy nangalatra omby teo amin’ny tanànan’i Beparasy ireo dahalo no nandalo teo amin’ilay kizo. 
niandry fotsiny teo anefa ny zandary. Nasaina nijanona izy ireo saingy tsy nanaiky mora fa nitifitra 
hatrany. Voatery nitsoaka izy ireo fa tsy nahazaka ny fifampitifirana mahery vaika sy nahita ireo 
efa lavo ka tsy afa-nanampy azy ireo intsony”, hoy ny loharanom-baovao avy amin’ny zandarimaria. 

Taorian’io fifampitifirana mahery vaika io dia avotra sy tafaverina amin’ny tompony avokoa ireo 
300 nalain’ireo dahalo. Tsy fantatra kosa izay niafaran’ireo razana voatifitra. Misy ny milaza 
ny loharanom-baovao avy any an-toerana fa nalain’ireo dahalo namany ihany ireo razana taorian’ny 


Fantatra ihany koa fa betsaka tamin’ireo dahalo no naratra saingy mbola afa-nitsoaka ihany. Taorian’ity 
ity dia niverina tany amin’ ny tanàna notafihin’ireo dahalo ireo zandary niambina sao mbola miverina 
ireo dahalo manafika. “Nanampy betsaka tamin’ny nahazoana izao vokatra izao ny fanomezam-baovao avy amin’olon-tsotra na dia 
nazava aza ny toerana voatondro nitsoahan’ireo dahalo. Maniry izahay mba hanao toy izany avokoa 
olona rehetra mba hamongorana ny asan-jiolahy fanetriben’ ny firenena”, hoy ny fanambaràna avy amin’ny zandarimaria. 









Enregistrer mon nom, mon e-mail et mon site web dans le navigateur pour mon prochain commentaire. 



