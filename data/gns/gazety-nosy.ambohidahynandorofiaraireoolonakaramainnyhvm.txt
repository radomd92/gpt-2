AMBOHIDAHY : NANDORO FIARA IREO OLONA KARAMAIN’NY HVM

Matetika eto Madagasikara, rehefa misy ny fitokonana na hetsika an-dalambe ataon’ny vahoaka, 
fitenin’ny mpanao fihetsiketsehana ny hoe “tsy ho tafita ny tolona raha tsy misy ny sakoroka”. 
izay fomba fanao izay ihany no nampanaovina ireo andian’olona voakaraman’ny antoko HVM, manao 
eny anoloan’ny fitsarana avo momba ny lalàmpanorenana eny Ambohidahy, omaly. Fiaran’olon-tsotra 
mantsy, marika Renault 5 no nodoran’ireto olona voakarama ireto ka may kila forehitra tsy misy 
intsony. Tokony ho tamin’ny 12 ora atoandro teo ho eo no nisehoan’izay fahamaizana fiara izay. 
teo amin’ny sisin-dalana ity fiara ity no nirehitra tampoka teo. Marihina fa tsy nisy olona tao 
fiara fa ora maromaro taty aoriana vao tonga ny tompon’ny fiara. Raha ny fanazavana nomen’ny mpamonjy 
tonga namono ny afo, dia azo antoka fa tsy nirehitra ho azy fotsiny tamin’izao ity fiara Renault 
ity fa nisy ny olona ninia nandoro. Raha ny fahitàna ny fijoalajoalan’ny afo, azo antoka ihany koa 
nandrarahana lasantsy na solika fandrehitra ny fiara. Mazava ho azy fa tsy olon-tsotra sendra 
teny an-toerana akory no nanao izany fihetsika mamoafady izany fa ireo mpanao fihetsiketsehana 
HVM ihany. Efa manakaiky mantsy izao ny andron’ny alarobia, izay tokony hamoahan’ny Fitsarana 
momba ny lalàmpanorenana ny voka-pifidianana ofisialy ka atao avokoa ny tetika maloto rehetra. 
fa tsy nisy ny fifandonana teo amin’ireto andian’olona ireto sy ny mpitandro filaminana satria 
nirehitra ity fiara ity dia vaky nandositra daholo ireo mpitokona. 

F.Tsihiavonana 

