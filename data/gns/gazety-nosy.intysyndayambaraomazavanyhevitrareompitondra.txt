INTY SY NDAY : AMBARAO MAZAVA NY HEVITRAREO MPITONDRA

Maro amin’ny mpanara-maso ny raharaham-pirenena indray lasa fisainana tamin’ny tenin’ny Praiminisitra 
Christian tao amin’ny onjam-peo iraisampirenena frantsay « Rfi », ny faran’ny herinandro teo, 
nanipihany fa « hiroso amin’ny fakan-kevitra eto anivon’ny Firenena ny fitondram-panjakana 
momba ny resaka Nosy Malagasy manodidina an’i Madagasikara». Nanaitra ny maro io fanambarana 
satria sanatriavin’ny vava, toa kilalaon-jaza ve ny raharaham-pirenena, hoy ny maro. 

Heverina fa tsy Malagasy ikorianan’ny ra malagasy intsony raha mbola misy mihevitra sy manaiky 
an’i Frantsa ireo Nosy ireo. Ny tsy rototra angamba no misy, toy ny zava-drehetra, sy ireo fohy fisainana 
miteny hoe « ity Nosy lehibe misy antsika ity aza tsy voafehintsika ka inona no hilingilingiana 
amin’izay Nosy Manodidina ? » Ny ankoatra izay, ny maro an’isa, azo antoka fa mananika ny 95%-n’ny 
dia saro-piaro ny amin’ny hoe « an’ny Malagasy ireo Nosy manodidina ireo », ary samy efa mifototra 
nambaran’ny Fehin-kevitra ny Firenena Mikambana tamin’ny 1979 avokoa. 

Ny ahiahy tsy ihavanana dia ny tokony hanambaran’ny fitondram-panjakana ny heviny momba ny ho 
an’ireo Nosy ireo satria misy amin’ireo mpikambana ao anatin’ny fitondrana sy olona hafa (vitsy 
vitsy) no mirona any amin’ny hoe « iaraha-mitantana amin’i Frantsa ireo Nosy ireo ». 

Tsy ilàna fakan-kevitra amin’ny vahoaka malagasy izany fa ambarao amim-pomba ofisialy ny hevitrareo 
ho fantatry ny ambanilanitra na hiombom-peo amin’ny maro ianareo hoe « averin’i Frantsa tsy misy 
amin’ny malagasy ireo Nosy ireo », na « hirona any amin’ny hevitry ny Frantsay hoe hiaraha-mitantana 
Nosy ireo ». 

Raha ity fakan-kevitra ity mantsy no hirosoana dia hisy hisoloky ny hevitra ny maro indray eo ka 
hita taratra fa ny hivoaka eo dia hoe « eken’ny Malagasy maro an’isa ny ho fiaraha-mitantana amin’i 
an’ireo Nosy ireo ». 

Aza mifandrebireby eto fa ny hevitrareo ambara dia ho hitan’ny vahoaka ny hatao na hirona amin’ny 
na hitsipaka ambavafo anareo. Ny filohampirenena Rajoelina rahateo efa nanome toky ny vahoaka 
« matokisa ahy ianareo fa aza manana ahiahy », dia hiarahantsika mahita eo, fa efa tsy ela intsony 
faha-18 novambra hijoroan’ilay vaomiera iombonana sy hivoriany. Ambara mivantana mantsy fa 
mafy i Frantsa amin’izao fotoana mba hiarovany hatramin’ny farany ny tombontsoany avy amin’ireo 
malagasy manodidina ireo, ary raha arahi-maso ny fironan-kevitry ny sokajin’olona eto, izay 
hatrany fa vitsy dia vitsy, dia saika ireo mpiankin-doha amin’ny any ivelany, saribakolin’i Frantsa, 
mivoy na miezaka mandoto ny sain’ny olona hoe « tsy aleo ve iarahana mitantana amin’i Frantsa ireo 
ireo dia milamina isika fa raha isika Malagasy manokana no hisahana an’ireo dia ho voaroban’ny 
sy ho voahodinkodin’ny sasany eto ny ampahany betsaka amin’ny harena ao ». 

Hevitra taingina izany ka tsy azo avela hanjaka akory. Porofo mitohoka amin’ny tenda izao ny momba 
harena trandrahina ao Ambatovy sy ao amin’ny Qmm. 2% no anjaran’ny firenena malagasy, ka nitondra 
ho antsika izany hatreto ? 

Azo atao tsara ny mametraka lamina ara-pifampifehezana mahomby sy rafitra fanaraha-maso azo 
hiantohana ny tena tombontsoam-bahoaka rehefa isika no mitantana an’ireo Nosy ireo fa aza manao 
tsy andramana. 

Raha tsy izany dia ndeha hotakiana koa àry hoe « miverena ianareo Frantsay manjanaka mivantana 
ofisialy anay Malagasy toy ny tamin’ny 1896 fa aza manao fangala-piery aminay eto. » 



