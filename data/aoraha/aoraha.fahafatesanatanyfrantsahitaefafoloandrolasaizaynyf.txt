FAHAFATESANA TANY FRANTSA :: HITA EFA FOLO ANDRO LASA IZAY NY FATIN’I ANDOTIANA • AORAHA

Taorian’ny famotorana lalina sy ny fitsirihana ny razan’ny vehivavy iray hita tany Bougival manakaiky 
Rueil Malmaison, izay toe-rana nipetrahany, tamin’ny 4 feborary lasa teo, no nampahafantaran’ny 
frantsay an’ireo fianakaviany ny fahafatesan’i Andotiana Randriamampianina, ilay tovovavy 
23 taona mianatra tany Frantsa. Omaly no nahare ny vaovao ratsy ny havan’ity tovovavy tsy hita, 
tamin’ny 9 janoary 2019 ity. Niantso avy hatrany ny renin’i Ando ka nampahery azy ny Filohan’ny Repoblika, Rajoelina Andry, 
vao naheno ity vaovao mampalahelo ity, araka ny fampitam-baovaon’ny Filankevitry ny minisitra, 
omaly. Tamin’izany ihany koa no nahafantarana fa hanampy ny fianakaviana amin’ny hitondrana 
razana aty Madagasikara ny fanjakana malagasy. 

Ankoatra ireo dia nosokafan’ny fanjakana hiandrasana ny nofo mangatsiakan’i Ando ny Masoivoho 
any Frantsa. Tsy mbola fantatra hatreto izay antony nahafaty azy. Mitohy ny fanadihadiana momba 
fahafatesan’ilay tovovavy mpianatra izao. 









Enregistrer mon nom, mon e-mail et mon site web dans le navigateur pour mon prochain commentaire. 



