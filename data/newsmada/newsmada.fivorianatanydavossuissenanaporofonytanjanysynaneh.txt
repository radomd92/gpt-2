FIVORIANA TANY DAVOS, SUISSE : NANAPOROFO NY TANJANY SY NANEHO NY TOERANY I INDE | NEWSMADA

Par Taratra sur 31/01/2018 

Fotoan-dehibe ny fivorian’ireo firenena matanjaka maneran-tany momba ny toekarena atao any 
Suisse. Ny 23 janoary, nisokatra ny andiany faha-48 amin’izany fihaonana izany nifanatrehan’ireo 
firenena goavana. Raha tamin’ny taona 2017, naneho ny maha izy azy ny firenena sinoa, tamin’ny 
filohany Xi Jinping fa tamin’ity taona ity kosa, somary tsy nampoizin’ny maro ihany, ry zareo Indianina 
tamin’ny alalan’ny Praiminisitra Narendra Modi, ny nanaporofo ny tanjany ara-toekarena eo anatrehan’izao 
izao, nanoloana ireo mpandraharaha, filohana fikambanana iraisam-pirenena, sns, maherin’ny 


Ny tena marina, te hilaza ry zareo Indianina fa tsy matahotra mifaninana amin’ny Sinoa. Nasongadin’i 
Modi tamin’io fotoana io, fa raha 400 miliara dolara ny harinkarena faoben’ny firenena indianina, 
taona 1997, amin’izao fotoana izao izany efa tafakatra 2.400 miliara dolara ! Tarehimarika manambara 
manana ny lanjany ny fireneny ankehitriny amin’ny toekarena eran-tany. Inde, izay firenena nandalo 
tany amin’ny 30 taona lasa, tsy nahavelona ny mponina anjatony tapitrisa maro tany aminy. 

Mety ho voalohany maneran-tany ny taona 2050 

Nanomboka niova ny zava-misy any Inde rehefa nisafidy niditra amin’ny fanatontoloana ny fitondrana 
taona 90. « Fitaovana sy orinasa » nampiasain’i Chine i Inde tamin’izany fotoana izany. Misongadina 
vokatr’izany ankehitriny, tsy latsaky ny 7 % ny fitombon’ny harinkarena nanomboka ny taona 2014 
amin’izao taona 2018 izao, fahadimy amin’ny tanjaka ara-toekarena maneran-tany i Inde, manoloana 
Frantsa sy i Angletera. Mifaninana amin’i Chine eo amin’ny laharana faharoa izy, ny taona 2030, 
mety ho voalohany maneran-tany ny taona 2050. 

Nisongadina izay fahombiazan’i Inde izay nanomboka nahavoafidy ny Praiminisitra Narendra Modi, 
taona 2014. Tsy nitsahatra nanavao ny politika momba ny toekarena any aminy io praiminisitra io, 
vahiny mpampiasa vola. Nandritra ny lahateny nataony tany Davos, nohamafisiny hatrany ny fanavaozana 
aminy sy ny fahavononany misokatra amin’ny rehetra ary manohitra ny tsy fisokafana. Filazana 
tsy fankatoavana ny politikan’ny filoha amerikanina, Donald Trump. Fehiny, miaro ny fanatontoloana 
fisokafana amin’ny rehetra ny Praiminisitra indianina, Narendra Modi. 



Les commentaires sont fermées. 

