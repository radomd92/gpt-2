ANTENIMIERANDOHOLONA :: VOAONGANA NY LOHOLONA FERNAND JEANNOT, TIM TEO ALOHA LASA KANDIDAN’NY IRD • AORAHA

Tsy nahavita ny fotoam-piasany. Navoakan’ny Fitsarana avo momba ny Lalàm-panorenana (HCC), 
ny didy manambara amin’ny fomba ofisialy ny fanonganana eo amin’ny toerany ny loholona Fernand 
nisolo tena ny antoko Tim eo anivon’ny Antenimieran- doholona. Fitoriana miisa telo napetraky 
filohan’ny Antenimierandoholona Rakotovao Rivo no novalian’ny HCC, omaly. 

Ny voalohany amin’ izany dia ny fanamarinana ny fahabangan-toeran’ity loholona ity ao amin’ny 
Anosikely. Ny faharoa dia ny fanalana azy eo amin’ny toerany ary ny fanoloana ny toeran’ny loholona 
Jeannot. 

Neken’ny HCC avokoa ireo fitoriana napetraky ny filohan’ny Antenimierandoholona ireo. “Azo 
sady mitombina ny fitoriana fangatahana ny fanonganana ny loholona Fernand Jeannot. Voamarina 
fahabangan-toerana ary ambara ny fanalana ny loholona eo amin’ny toerany. Hisolo ny toerany ny 
antoko Tim Mahaliny”, hoy ny fanapahana navoakan’ny HCC. 



Antony nahatonga ny fitoriana nataon’ny filohan’ ny Antenimierandoholona sy niteraka an’izao 
navoakan’ny HCC izao ny fivadihana palitao nataon’io loholona avy amin’ ny antoko Tim io. Lasa 
depiote natolotry ny vondrona politika « Isika rehetra miaraka amin’i Andry Rajoelina » (Ird) 
izao voaongana izao. “Ny fialany tao anatin’ny antoko Tiako i Madagasikara (Tim) ka nivadihany 
anatin’ny antoko hafa hiatrika ny fifidianana solombavambahoaka dia mandika ny andininy faha-72 
amin’ny Lalàm-panorenana”, araka ny fanazavana noentin’ny HCC. 

Voafaritra ao amin’ity andininy ity fa tsy azon’olom-boafidy atao ny mivadika antoko politika 
ankoatra ny antoko politika nahalany azy tamin’ny fifidianana natrehany. Midika ho fanonganana 
avy hatrany eo amin’ny toerany izany, araka ny fanampim-panazavan’ ny HCC hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



