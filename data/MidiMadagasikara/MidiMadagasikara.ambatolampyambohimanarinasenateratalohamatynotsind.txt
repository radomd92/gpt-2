AMBATOLAMPY AMBOHIMANARINA : SENATERA TALOHA MATY NOTSINDRONIN’NY JIOLAHY ANTSY – MIDI MADAGASIKARA

Ny zoma alina tokony ho tamin’ny 6 ora sy sasany tany ho any, tonga tao amin’ny tranona senatera taloha 
Ambatolampy Ambohimanarina, ny jiolahy voalaza fa dimy ary nanao saron-tava. Rehefa teo ambaravarana 
zalahy ireo, araka ny voavao dia nandondona. Tsy nisy nahafantatra izay nahatafiditra azy tao 
tokotany. Ilay tompon’ny trano no namaha ny varavarana. Tsy nanampo na inona na inona ity farany 
Raha vao nivoha ny trano, tsy nisy resaka fa avy hatrany dia tsindrona antsy no niantefa tamin’ity 
ity, hoy hatrany ny loharanom-baovao. Diana antsy telo no niantefa tamin’ity olona ity ary izany 
nitarika ny fahafatesany. Raha vao hitan’ireo olon-dratsy fa nitolefika ilay lehilahy, dia lasa 
izy ireo. Araka izany toa tsy tonga hangalatra ry zalahy. Vaovao hafa koa no hilazana fa, nisy nahita 
any ambony rihana ny fandehan-javatra ka ireo no nanao izay nanidiana ny varavarana mandeha any. 



