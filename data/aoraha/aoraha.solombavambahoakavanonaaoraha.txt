SOLOMBAVAMBAHOAKA VANONA • AORAHA

Miova andriana, miova sata. Holaniana anio indray, hono, ny fitsipika anatiny hifehy ireo solombavambahoaka 
Raha vao fitsipika mifehy no resahina, indrindra ho an’ireo olom-boafidy etsy Tsimbazaza dia, 
tsiny, fa toa mitamberina an-tsaina ho azy ireo karazana toetra ratsy sy fitondran-tena tsy mendrika 
solombavambahoaka sasany tany aloha. Tsy misy tsy mimenomenona ireo olom-pirenena mpanara-baovao 
hoe: “izany ve mba toetran’olom-boafidy ?” Nisy tamin’izy ireny no voatonona tamina firaisana 
tamin’ny jiolahy sy dahalo. Tao koa ireo voatonona tamin’ny fikirakirana sy fandraisana volabe 
fampandaniana tolo-dalàna. Eo ihany koa ireo maimbo tamina raharaha fametavetana zazavavy, 
koa ireo nisaringotra tany anaty raharahana zava-mahadomelina. Tsy lazaina intsony ireo mbola 
fiara 4×4 nefa ny valalabemandry sasany any anaty fako no mitrongy izay harapany. Naverina nampahatsiahivina 
tompoko mba tsy hamerenan’ireo olom-boafidy hendry heloka tahaka izany, sanatria moa mbola misy 
te hihoa-pefy hanampatra fahefana hatrany dia heloka hafa no mba hahenoana azy indray. Fa isany 
andrasana aminareo depiote vaovao dia ny fifampifehezana tsy hahabangoana lava ny lapan’i Tsimbazaza 
mba hoe feno ihany fa mirara-kivin’ny torimaso ny sasany; ny tsy fanaovana ramasabomanga fa hijoro 
hazondamosina politika. Izany hoe aoka mba solombavambahoaka vanona. 









Enregistrer mon nom, mon e-mail et mon site web dans le navigateur pour mon prochain commentaire. 



