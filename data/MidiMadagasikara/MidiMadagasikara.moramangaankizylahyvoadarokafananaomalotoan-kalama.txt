MORAMANGA : ANKIZY LAHY VOADAROKA, FA NANAO MALOTO AN-KALAMANJANA – MIDI MADAGASIKARA

Zazalahy kely 14 taona, torana nodarohan’ilay rangahy 54 taona mpiray vodirindrina taminy fa 
nanao maloto teo an-kalamanjana, ny 30 oktobra tamin’ny 10 ora maraina raha iny hiomana ny handeha 
iny ilay zaza. Efa mahazatra ny manodidina an’ity toerana ity, ny manao maloto amin’ny toerana 
toy izao, noho ny tsy fananana lavapiringa na dia eto Moramanga renivohitra aza.Nefa nahagaga 
nandarohany an’ity zaza ity, mbola betsaka no tsy resy lahatra amin’ny fampiasana ny lavapiringa.Na 
efa maro aza ny fanentanana nataon’ireo tompon’andraikitra misahana izany fa heveriny ho tsy 
fiantraikany maro ny tsy fampiasana an’izany.Tsy matahotra izay sazy miandry azy ilay rangahy 
vonona ny hanefa ny adidiny any am-ponja, raha misy izany fa tsy afaka ny hiantoka ny fitsaboana 
zaza ara-bola izy, satria tapaka ny taolana ao amin’ny tratrakeliny. Tsy afaka mianatra mihitsy 
araka ny filazan’ny mpitsabo raha tsy sitrana, mety ho very taona iray mihitsy aza raha ratsy fanaraha-maso. 



