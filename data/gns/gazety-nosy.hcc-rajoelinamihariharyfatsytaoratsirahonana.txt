HCC-RAJOELINA : MIHARIHARY FA TSY TAO RATSIRAHONANA

Accueil > Gazetin'ny nosy > Hcc-Rajoelina : Miharihary fa tsy tao Ratsirahonana 

Publié le 27 avril 2019 



Saika nifantoka tamin’ny hevitra navoakan’ny HCc ny alakamisy teo, momba ny filazany ny tsy maha-araka 
Lalàmpanorenana ny finiavan’ny filohampirenena niantso fitsapan-kevi-bahoaka ho fanitsiana 
Lalàmpanorenana ny hevitra ny olona maro sy ny mpanara-maso ny raharaham-pirenena omaly tontolo. Ny ankamaroany aloha dia saika nitondra fanamarihana miendrika fanakianaa ny tsy fisian’ny fahamatorana 
amin’ireo mpiara-miasa sy mpanolo-tsainan’ny filohampirenena Rajoelina, indrindra fa ny manodidina 
lalàna (conseillers juridiques). 

Nisy ny nanamarika fa “ny fahaizana lalàna sy ny fananana mari-pahaizana ambony momba izany na 
dia tsy ampy amin’ny tontolon’ny fitantanana firenena na fanoloran-tsaina ny mpitondra fa takiana 
fahaizana pôlitika, saingy ireo mpahay lalàna manodidina ny filohampirenena dia nalaina fotsiny 
ny hatanorany sy noho izy nianatra tany ampita tany, dia izao no vokany”. 

Tao koa ny nanipika fa “fahapotehan’ny filohampirenena Rajoelina ireny hevitra navoakan’ny 
ireny ary tompon’andraikitra tsy afaka miala amin’ireo ny manodidina azy sy ny governemanta”. 
22 ve no mandrafitra ny governemanta dia tsy nisy na iray aza mba nanokatra ady hevitra momba azy 
tao ampivorian’ny filan-kevitra ny minisitra fa dia nanaiky an-jambany avokoa”, hoy ny hafa. Etsy ankilany, nisy ny nahatsiaro manokana an-dRatsirahonana ka nanipika fa “miharihary be hoe 
tao anatin’io teboka momba ny fitsapan-kevi-bahoaka io i Norbert Lala Ratsirahonana fa raha tao 
na izy no tompon-kevitra tamin’io na izy no nakan-kevitra sy nangatahana fanampiana tamin’io 
tsy ho toa ireny ny fivoakan’ny hevitry ny Hcc”. 

Tsy azo tsinontsinoavina koa anefa ny feo hafa re avy amin’ny olona sasany hoe “toa ny filohampirenena 
ihany no tena nampanao an’iny fisakanan’ny Hcc iny satria tsinjony fa maro loatra ny fanamarihana 
fanakanana ary fanoherana an’iny fikasany hanao referandaoma iny nefa tsy mety amin’ny fisainany 
hihemotra na hisintona ny fanapahan-kevitra noraisiny dia mody nanao sinema izy ka ny Hcc no nasainy 
hevitra, dia tojo amin’ny eritreriny hihemotra amin’ny fanapahan-keviny ny filoha.” 

Fa nisy koa ny nilaza fa “Rajoelina mihitsy no tompon’iny hevitra hanao Referandaoma iny ary nisy 
manodidina azy no efa nanazava ny antony tsy mahamety an’iny fa be di-dioha izy, tsy manaiky ny hevitra 
hafa, dia notereny hanaiky azy avokoa ny rehetra”. 

Ny fanampim-panazavan’ny mpaneho hevitra moa dia nampahatsiahy an’ireo raharaha niakatrra 
amin’ny Hcc na nakarina teny, ka nandraisan-dRatsirahonana anjara betsaka na izy mihitsy no tompon’ny 
rehetra. Tao koa ny nilaza fa “toa isan’ny nomen-dRajoelina lamosina koa ange Ingahy Ratsirahonana ka iza 
mahita raha izy ihany koa no nampanao an’ireny hevitra ireny avy amin’ny Hcc?” 





