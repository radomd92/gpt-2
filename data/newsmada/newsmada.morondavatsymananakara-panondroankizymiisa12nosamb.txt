MORONDAVA : TSY MANANA KARA-PANONDRO, ANKIZY MIISA 12 NOSAMBORIN’NY POLISY | NEWSMADA

Par Taratra sur 06/12/2016 

Tsy mandry andro tsy mandry alina ny polisim-pirenena ao Morondava izay tarihin’ny kaomisera, 
Augustave. Vokany, ankizy miisa 12 sy tsy manana kara-panondro no indray noraofin’ny polisy, 
faran’ny herinandro teo. Ho fanatanterahana ny ady amin’ny aretina azo avy amin’ny firaisana 
tsy voaaro na koa ny tsimokaretina VIH/Sida sy ho fametrahana fandriam-pahalemana maharitra 
anton’izao hetsika manokana ataon’ny polisy izao. Manao fisafoana manerana ireo trano fandihizana 
fanaovana karaoke, ka misava kara-panondro na ireo ao an-trano na ivelan’ny trano sy ireo mifamezivezy 
an-dalambe ny polisy. Nandritra izany no nahatrarana ireto ankizy ireto. Nampitandrina ireo 
fandihizana sy fanaovana karaoke ny kaomisera Anjara Augustave fa manana adidy ihany koa izy ireo 
fanaraha-maso ireo ankizy tsy ampy taona sy olona tsy mitondra kara-panondro nefa miditra amin’ireny 
fandihizana ireny. “Hakatona avy hatrany raha tratra”, hoy izy. Fanaraha-maso ireo olon-dratsy 
izao fidinana tampoka amin’ireny toeram-pandihizana sy fihirana amin’ny alina ireny. 



Les commentaires sont fermées. 

