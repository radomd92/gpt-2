FIARAKARETSAKA : TSY EKEN’NY TAXI NY LANTERNE VAOVAO | NEWSMADA

Par Taratra sur 11/04/2017 

Notsipahin’ny fikambanan’ny mpitondra fiarakaretsaka indray ilay lanterne vaovao efa nifanarahana 
“préstataire” sy ny kaominina Antananarivo Renivohitra. Mipetaka amin’ireo fiarakaretsaka 
sora-baventy milaza fa “tsy ekenay ny lanterne vaovao”. 

Raha ny fanazavan’ny filohan’ny fikambanan’ny mpitondra fiarakaretsaka, lasa antsokosoko, 
ao anatin’ny mangarahara ary tsy mifanaraka amin’ny fifanarahana ny fomba nizarana mangingina 
lanterne vaovao. Efa nozarain’ny “préstataire” antsokosoko tsy nisy fanatrehan’ny fikambanana 
lanterne. 

Raha ny fifanarahana anefa, tokony ny fikambanana no afaka mizara io fitaovana vaovao izy. Izy 
no mahafantatra ny fiarakarestaka ara-dalàna sy ireo mpijirika fotsiny. Fitaovana entina hanavahana 
fiarakaretsaka sandoka sy tena izy ity lanterne ity, kanefa izao nakorontana izao indray ny fandaminana 
ireo mpijirika indray no nahazo mialoha, hoy ny fanazavana. 

Be tsy handraofana ny fiarakaretsaka satria miisa 7.000 izy ireo izay tsy ara-dalàna ny ankamaroany. 

Etsy andaniny, nilaza ny CUA fa tsy hihemotra amin’ny fanapahan-kevitra efa noraisina araka ny 
nataon’ny talen’ny fitaterana, Rakotoarivony William, omaly. Tsy maintsy ampiasaina ny lanterne 
satria efa nisy fiarakaretsaka 52 nahazo izany. 



Les commentaires sont fermées. 

