FIFANDONANA TANY BEKILY  : DAHALO DIMY MATY, ZANDARY IRAY NARATRA | NEWSMADA

Par Taratra sur 23/05/2018 

Dahalo dimy namoy ny ainy, zandary iray naratra voatifitra teo akaikin’ny fony ka voatery nalefa 
aty Antananarivo, vokatry ny fifandonana teo amin’ny dahalo sy ny zandary tany Bekily, ny asabotsy 
ho tamin’ny 3 ora maraina. 

Tafaverina amin’ny tompony kosa ny omby 50 izay nangalarin’ireo dahalo ireo. Nanenjika ireo dahalo 
ny zandary miasa ao amin’ny borigady Bekily sy ny avy amin’ny Usad (Unite special anti-dahalo) 
any Betroka. “Dahalo miisa 15 nirongo basy sy zava-maranitra no nanafika ka nangalatra ireo omby 50, ora vitsy 
fifandonana io. Nandositra namonjy nianavaratra andrefana ireo olon-dratsy ireo rehefa nahazo 
hazany, saingy tsy nanaiky mora foana izany ny fokonolona sy ny zandary ka nanao ny fanarahan-dia 
haingana rehefa nandre ny zava-nisy”, hoy ny fanazavana. 

Tsy niandry ela, tratra ireo dahalo izay nitifitra avy hatrany ka velona ny fifandonana. Vaky nandositra 
dahalo ireo ka tavela ireo omby rehetra. Nisy sasantsasany amin’ireo zandary, nanao fitsirihana 
lalana teny amin’ny toerana nialan’ireo dahalo ireo. “Mbola nisy dahalo vitsivitsy anefa tavela 
tafandositra niaraka tamin’ireo namany ka mbola nitifitra ary nahavoa ny iray amin’ireo zandary 
teo akaikin’ny fony ka naratra mafy izy io. Namaly tifitra ihany koa ny mpitandro filaminana ka 
ireo dahalo ireo”, hoy ny fanazavana. “Nisy ny fandraisan’andraikitra haingana dia haingana 
tamin’ity zandary naratra ity satria taorian’ny famonjena azy tao amin’ny « Antenne chirurgicale 
ao Isoanala , nalaina tamin’ny angindimby tany an-toerana izy io ny tolakandron’io ihany, ary 
aty Antananarivo ka efa mahazo ny fitsaboana sahaza azy”, hoy ny zandary. 





Les commentaires sont fermées. 

