MAEVATANANA : NOGIAZAN’NY POLISY NY VOLANY, NITORY I DORIS – MIDI MADAGASIKARA

Mpanao volamena any amin’ny fokontany antsoina hoe Antanimbary ny asany. Isaky ny talata izy dia 
miakatra ao Maevatanana ary mba mividy zava-baovao, mba migoka ny vokatry ny hatsembohany. Koa 
izy efa nisy nanafika tany aloha tany noho io anton’asany izay mikirakira volamena io, dia nanapa-kevitry 
nangataka fahazoan-dàlana hitazona fiadiana. Manana poleta izy ankehitriny ary miaraka amin’ny 
momba izany hatrany izy isaky ny mandehandeha, indrindra ho any Maevantanana. Ny talata farany 
raha mba nisotro ranom-boankazo tao amin’ny toeram-pivarotana iray ny tenany, dia nisy polisy 
nahatsikaritra. Io farany izay efa olom-patany ihany ary ahiany ho fototry ny olona satria efa 
fifamaliana ny roa tonta tany aloha tany. Vetivety foana teo, rehefa niala teo io polisin’ny kaominina 
dia polisy mitam-basy miisa efatra no niverina avy any ary nanao ny fisamborana an’I Doris. Nofatorana 
toa ireny jiolahy ireny ny tenany ary nolazaina rahateo fa dahalo aza. Rehefa tonga teny amin’ny 
nisambotra dia nosokafana avy hatrany ny fihainoana azy. Nampisehoany ny taratasy fahazoan-dàlana 
basy. Naverina taminy ihany ilay fitaovam-piadiana na dia ny ampitson’iny aza vao tontosa izany. 
ny tena nampahalelo an’I Doris dia ny volany izay mitentina 3,7 tapitrisa Ariary izay tao anatin’ny 
izay nalain’ireo mpitandro ny filaminana. Ny antony dia satria tsy nisy…faktiora izany, raha 
ny fanazavan’I Doris. Mipetraka avy hatrany ny fanontaniana hoe tsy afaka mitondra vola mivezivezy 
ny olom-pirenena iray no ilaina fanamarinana ny vola tao anaty sakaosin’i Doris? Manoaloana izany 
nametraka fitoriana eo anivon’ny Bianco ny tenany manoloana ity lazainy hoe fanaparam-pahefana 
halatra nihatra taminy ity. 




















