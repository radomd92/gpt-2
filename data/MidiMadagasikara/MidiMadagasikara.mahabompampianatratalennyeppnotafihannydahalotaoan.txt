MAHABO : MPAMPIANATRA TALEN’NY EPP NOTAFIHAN’NY DAHALO TAO AN-TRANONY, VAKY LOHA SY VERY FANANANA – MIDI MADAGASIKARA

Rehefa mihalany sy miharitra ny omby, dia miroso amin’ny hala-botry sy vaky trano indray amin’izao 
dahalo mitam-piadiana, any amin’ny Distrikan’i Mahabo, Faritra Menabe. Ny alin’ny zoma teo, 
ho tamin’ny valo ora, tokantranona mpampianatra iray, izay Talen’ny Epp Ampandrabe, any amin’ny 
Ankilizato, Cisco Mahabo, notafihan’ny andian-dahalo, ka lasa avokoa ny entana rehetra tao an-trano 
ny akoho amam-borona tao am-pisoko, rehefa voavely tavoahangy teo amin’ ny lohany, ka naratra 
ity raim-pianakaviana mpanabe ity. Tsy vitan’izay, fa mbola noentin’ireo dahalo nataon’ izy 
mpitari-dàlana hivoaka ny tanàna ny zanany lahy. Rehefa tafavoaka ny tanàna ireo mpanahi-bohitra 
nandroba, dia naverin’izy ireo ilay zaza. Nalefa haingana notsaboina tany amin’ny CSB II Ankilizato 
ity mpampianatra izay nahitana fery maro teo amin’ny lohany ity, ary efa mihatsara ny toe-pahasalamany, 
ny nambaran’ny mpitsabo nandray an-tànana ny fikarakarana an’ity talen-tsekoly ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

