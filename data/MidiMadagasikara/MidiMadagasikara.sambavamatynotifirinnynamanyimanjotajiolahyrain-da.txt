SAMBAVA : MATY NOTIFIRIN’NY NAMANY I MANJOTA, JIOLAHY RAIN-DAHINY SY GADRA NITSOAKA – MIDI MADAGASIKARA

Valin’ny natao ! Jiolahy rain-dahiny amin’ny fanafihana tao Mahajanga, ary fantatra fa efa nigadra 
izay resaka fanafihana izay, saingy tafatsoaka ny fonja nitazonana azy raha teny am-panaovana 
asa ivelan’ny fonja na “MOP”. Tsy hita hatreto izay tany nanjavonan’i Manjota. Ny alatsinain’ny 
teo anefa no nisy nahita ny fatiny, efa rotiky ny bala tany amin’ny an-jatony kilaometatra miala 
renivohitr’i Boina , any Sambava. Raha ny fampitam-baovao azo, dia ny namany ihany no nitifitra 
ity jiolahy rain-dahiny ity. Taorian’ny fitsoahany ny fonja mantsy dia mbola niroboka tanteraka 
anatin’ny fanafihana mitam-piadiana izy sy ny namany. Nanomboka tany Mahajanga aloha, izay efa 
ny maro mihitsy. Ary efa voapetaka eran’ny biraon’ny mpitandro filaminana ny sariny. Niala tamin’izay 
anao lahy ka io nifindra lasy tany an-drenivohitr’i Sava io. Araka ny vaovao hatrany dia avy nanatanteraka 
izy sy ny namany talohan’io fotoana nahitana ny vatana mangatsiakany io. Vita ny asa ratsy, azo 
vola, teo no nitranga ny disadisa teo amin’izy ireo. Samy olon-dratsy izao tokoa ve moa no mifandiso 
hiafara amin’ny rà mandriaka ? Heverina tokoa araka izany, fa nety nitrangana fifandisoan-kevitra 
amin’ity jiolahy rain-dahiny ity sy ireo namany, izay tsy maintsy ho resa-bola amin’ny anjaran’ny 
ka dia izao no niafarany. Marihana, fa ny faramparan’ny taona 2016 teo no nitsoaka ny fonja nitanana 
i Manjota, ary tsy hita popoka nony avy teo, eny fa na dia teo aza ny savahao nataon’ireo mpitandro 
tamin’ireo làlam-pirenena rehetra mivoaka ny tanan’i Mahajanga. 




















