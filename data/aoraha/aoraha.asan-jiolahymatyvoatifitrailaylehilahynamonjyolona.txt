ASAN-JIOLAHY :: MATY VOATIFITRA ILAY LEHILAHY NAMONJY OLONA VOATAFIKA • AORAHA

Niantefan’ny balan’ny jiolahy ny lehilahy iray, dimy amby roapolo taona, nikasa hamonjy ny olona 
amin’ny trano voatafika, tany Tsararafa Farafangana, tamin’ny alin’ny alahady lasa teo. Nitarika 
fahafatesany teo no ho eo ny tifitra nahazo azy. Nieren-doza kosa ny olona tao amin’ilay trano lasibatra. 

Tsy fantatra mazava ny isan’ ireo jiolahy nanafika, tamin’io alina io. Nirongo fitaovam-piadiana 
ireo nentiny nampihorohoroana ny olona. Trano fivarotam-panafody no voaroba. Naheno ny tabataba 
lehilahy, dimy amby roapolo taona, izay mpiray vodirindrina eo ihany. Tsy nisalasala izy nikasa 
sy hanavotra an’ireo voatafika. Nitifitra avy hatrany ireo olon-dratsy. Vola enina tapitrisa 
sy finday roa no voaroba tao amin’ity fivarotam-panafody ity, araka ny tatitra avy amin’ny mpitandro 
any an-toerana. 

Efa manao fanadihadiana sy ny angom-baovao hikarohana an’ireo olon-dratsy tamin’ity fanafihana 
ny zandary. Tsy mbola misy ny olona voasambotra hatramin’ny omaly. 









Enregistrer mon nom, mon e-mail et mon site web dans le navigateur pour mon prochain commentaire. 



