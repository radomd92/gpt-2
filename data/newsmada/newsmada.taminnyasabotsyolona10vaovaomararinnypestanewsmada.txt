TAMIN’NY ASABOTSY  : OLONA 10 VAOVAO MARARIN’NY PESTA | NEWSMADA

Par Taratra sur 30/10/2017 

Raha ny tatitry ny BNGRC farany voaray omaly, nisy olona 10 vaovao hafa indray mararin’ny pesta 
asabotsy teo. Eto Antananarivo avokoa ny enina amin’ireo, any Toamasina sy Bongolava ary Vakinankaratra 
Amoron’i Mania ny ambiny. 

Tsikaritra fa efa mihena ny fihanaky ny valanaretina raha oharina ny tamin’ny fiandohan’ity volana 
ity. Tsy nisy ny fahafatesana vokatr’ity aretina ity voarakitry ny tatitra raha tao anatin’ny 
andro izao. 

Manodidina ny 122 ireo marary mbola manaraka fitsaboana any amin’ny hopitaly manerana ny Nosy 
ny voalaza hatrany raha nahatratra 245 izany tamin’ny 24 oktobra lasa teo. 

Mbola mampatahotra ny olona ny aretina hatramin’izao na ezahin’ny fanjakana halefahina aza ny 
mahakasika izany. 

Marihina fa niteraka tahotra teo amin’ireo olona marary hanatona hopitaly sy toeram-pitsaboana 
koa ity aretina pesta ity satria nolazaina fa voan’ny pesta avokoa ny ankamaroan’ireo narary ka 
tobim-pahasalamana tato ho ato vao misy hafanana kely. 

Lasa manao dokotera tena ny olona vokatr’izany. Ny sasany miafina amin’ny manodidina mihitsy 
tsy salama satria anaovan’ny fiarahamonina tondromolotra ka soketaina ho mararin’ny pesta raha 
marisarisa ary itsoahan’ny manodidina mihitsy aza. 

Andro tsy iasana fa hanaovana fanadiovana faobe Nilaza moa ny filoham-pirenena Rajaonarimampianina Hery nandritra ny fandaharana mahazatra 
fanaony fa hisy ny andro tsy hiasana hatokana ho amin’ny fanadiovana ranofotsiny ato ho ato. Handray 
amin’izany fanadiovana izany avokoa na ny tompon’andraiki-panjakana na ny miaramila na ny olon-tsotra. Hotapahina mandritra ny filankevitry ny minisitra kosa izany andro tsy hiasana fa hatokana ho 
fanadiovana izany. Tanjona ny hamongorana tanteraka ny aretina pesta izay mampihorohoro ny Malagasy 
ho ato. Les commentaires sont fermées. 

Andro tsy iasana fa hanaovana fanadiovana faobe 

Nilaza moa ny filoham-pirenena Rajaonarimampianina Hery nandritra ny fandaharana mahazatra 
fanaony fa hisy ny andro tsy hiasana hatokana ho amin’ny fanadiovana ranofotsiny ato ho ato. Handray 
amin’izany fanadiovana izany avokoa na ny tompon’andraiki-panjakana na ny miaramila na ny olon-tsotra. 

Hotapahina mandritra ny filankevitry ny minisitra kosa izany andro tsy hiasana fa hatokana ho 
fanadiovana izany. Tanjona ny hamongorana tanteraka ny aretina pesta izay mampihorohoro ny Malagasy 
ho ato. 



Les commentaires sont fermées. 

