TSARATANÀNA :: NOESORINA AMIN’NY TOERANY AVOKOA IREO LEHIBEN’NY ZANDARY REHETRA • AORAHA

Tsy an-kitsitsy. Miainga hatrany amin’ny kolonely lehiben’ny Vondron-tobim-paritry ny Zandarimaria, 
Betsiboka, mandalo amin’ny lietnà Kaomandàn’ ny kaompania Tsaratanàna ka hatrany amin’ny Kaomandin’ny 
Tsaratanàna, ny fampiharana ny fepetra fanesorana tamin’ ny toerany, tamin’ity herinandro ity. 
ny tsy fifehezana ny asan-jiolahy, indrindra ny fakàna an-keriny tsy mitsahatra mirongatra any 
no anton’izao fanapahan-kevitra hentitra izao, araka ny loharanom-baovao. 

Ankoatra ny tranga fakàna an-keriny an’ireo mpiasan’ny orinasa Kraoma, volana vitsy lasa izay, 
ahenoana sy isehoana tranga fakàna an-keriny foana any amin’ity distrikan’i Tsaratanàna ity. 
tsy ela akory ny tranga nahalasa ny mpitsabo mpanampy, izay nampidi-doza ny helikôptera nanampy 
fikarohana ireo jiolahy mpaka an-keriny, dia nitranga indray ny fakàna an-keriny olona dimy hafa 
teo. 

“Ao an-tampon-tanànan’ i Tsaratanàna mihitsy no notafihin’ireo jiolahy, tamin’ io fotoana nakan’izy 
an-keriny olona dimy io. Isan’ ireo ny “chef Zap” Tsaratanàna I. Misy Kaompanian’ny zandary sy 
ankoatra ny Kaomisarian’ny pôlisy, anefa eo an-tampon-tanàna. Ankoatra ny fepetra noraisina 
haingana an’ ireo zandarin’ny Gsis miaraka amin’ny helikôptera any an-toerana dia noraisina 
fanoloana ireo lehiben’ny zandary rehetra any an-toerana izao”, hoy ny jeneraly Ravalomanana 
Sekreteram-panjakana miadidy ny Zandarimariam-pirenena. 

Tao anatin’ny andro vitsy monja dia voasolo avokoa ireo lehiben’ny zandary ireo. Tsy nionona tamin’ 
fepetra ireo ny tompon’ andraikitra ambony isan’ ambaratongany eo anivon’ ny Zandarimaria fa 
nidina nijery ifotony ny zava-nisy tany Tsaratanàna ny jeneraly Andrianjanaka Njatoarisoa, 
zandarimaria, tamin’ity heri nandro ity. Misy ireo jiolahy no efa voasambotra ary misy koa ny takalon’aina 
efa votsotra, hatramin’ny omaly. 









Enregistrer mon nom, mon e-mail et mon site web dans le navigateur pour mon prochain commentaire. 



[…] Tsaratanàna :: Noesorina amin’ny toerany avokoa ireo lehiben’ny zandary rehetra est apparu 
premier sur […] 

