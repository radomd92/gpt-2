ATOA AVELLIN EDDY CHRISTIAN TALE JENERALIN’NY SPAT : LASIBATRY NY FISANDOHANA ANARANA SY SARY ANATY “FACEBOOK” MATETIKA – MIDI MADAGASIKARA

“Tsy mpanao sy tsy manao ary tsy hanao izany tamban-jotran-tserasera’facebook’ izany mihintsy 
izaho”, izay no nambaran’ny tale jeneralin’ny Spat Atoa Avellin Eddy Christian, raha nanontaniana 
vaovao anatin’ity tamban-jotra ity misy ny sariny sy ny anarany ny tenany, ka “amiko”, hoy Atoa 
Christian dia fisolikiana sy fisandohana avokoa ireny zava-misy rehetra ireny. Nohamafisin’ity 
jeneralin’ny Spat ity hatrany fa fomba entina hanaratsia ny tenany sy ny mpiara-miasa aminy ary 
entina hanaratsiana ny fampandrosoana entin’ny Spat ho an’i Toamasina sy ho an’i Madagasikara 
ireny zava-misy rehetra ireny. Efa nanomboka ny volana aogositra teo no nisian’ity fisolokiana 
fisandohana ny anarany tao anatin’ny tamban-jotran-tserasera “facebook” ity ka hatramin’izao 
mitohy hatrany. Vokatra izany dia nametraka fitoriana teo anivon’ny sampan-draharaha momba 
“cyber-criminalité” ao Anosy sy toby Ratsimanadravana Antananarivo, sy teo anivon’ny fitsarana 
volana oktobra teo ny tenany. Hatreto aloha mba tsy misy ny vokatra azo tamin’ireo fitoriana nataon’ny 
jeneralin’ny Spat ity, saingy raha ny vaovao dia tena ao anaton’ny fanadiadiana lalina momba ity 
ity tanteraka ireo mpitandro ny filaminana, polisy sy ny zandary, amin’izao fotoana. 



Anatra ho an’ireo mikasa hanao pejy face book. Natao izy io mba hifandramatan’ireo kôtié , mifanasa vangy, ady romotra tsy misy toy izany. Tsy lazaina intsony ny teny ratsy sy ny adin’ny makorelina, ny fialonana ny mpiray fihaviana ny fanaratsiana ny namana ary indrindra indrindra ny fideraderàna sy ny fizahozahoana izay tena 
zareo ireo, samy midera tena ho mpanam-bola sy be volamena daholo. 

Tandremo…tandremo ny fiainanao aza ahahaka toy izany. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

