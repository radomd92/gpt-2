FIANGONANA KATOLIKA : NIANTEFAN’NY ASA FAMPIHOROHOROANA INDRAY TATO HO ATO

Nisehoan’antambo tato ho ato ny fiangonana katôlika ary dia fahavoazana tsy hita noanoa no naterak’izany. 
lasa mantsy aloha izay, raha tsiahivina, no nisehoan’ny hain-trano mahatsiravina tamin’ilay 
fiangonana katolika lehibe ao Parisy, renivohitr’i Frantsa, dia ny “Notre Dame de Paris”. 

Fa ny alahady maraina teo, andron’ny Paska, dia fiangonana katolika miisa telo (3) sy trano fandraisam-bahiny 
telo (3) no nahitana fipoahan-javatra mahery vaika tany Colombo sy ny manodidina, any Sri Lanka. Fantatra fa isan’ireo fiangonana nianjadian’izany ny fiangonana “Saint-Anthony” ao Colombo, 
fiangonana “Saint-Sébastien” ao Negombo, somary avaratra ny renivohitr’i Sri Lanka, ary ny fiangonana 
Batticaloa, antsinanan’i Colombo. Nandritra ny fotoana nanaovana ny fanompoam-pivavahana 
no nisehoan’ny fipoahana, ka olona 170 no namoy ny ainy, ary mihoatra ny 500 ireo naratra mafy. 

Raha toa ka mbola eo ampanaovana fanadihadiana ny loharano niteraka ny afo ny any Parisy, dia azo 
kosa fa tsy maintsy ho finiavana nataon’olon-dratsy no nahatonga izao fanapoahana tany Sri Lanka 


Ny isan’ny mahalasa fisainana dia ny hoe “sanatriavin’ny vava ve ka tsy afo tsy nahy fa niainga tamin’ny 
koa ny fahamaizan’ny fiangonana katôlika tany Parisy, herinandro lasa izay? Izany hoe misy finiavana 
ve hanao lasibatra ny fiangonana katolika?” 

Teto Madagasikara moa, roa taona lasa eo izay na mahery kely dia niarahantsika nahita fa nisy finiavana 
na hanohintohina ny fiangonana katôlika mihitsy teto. Tao, ohatra, ny fanafihana ny foiben’ny 
katôlika tany Vakinankaratra tany ka nitranga hatramin’ny fanolanana ankeriny an’ireo relijiozy 
tao. Tsaroana koa ny fanafihana ka nahafaty ny pretra iray tany amin’ny faritr’i Sofia tany, ary 
fotoana nirohotan’ny halatra lakolosy tamin’ireny fiangonana katôlika ireny. 

Mampieritreritra, indrindra fa amin’izao fotoana ahenoana ny fitsidihana firenena maro hataon’ny 
fiangonana katolika maneran-tany, dia ny Ray Masina François izao. Mampitamberina ny tranga 
tany amin’ny taom-polo 80 tany izay nanaovan’ny Ray Masina Jean Paul II fitsidihana firenena maromaro 
ka isan’izany isika teto Madagasikara (1989). 

