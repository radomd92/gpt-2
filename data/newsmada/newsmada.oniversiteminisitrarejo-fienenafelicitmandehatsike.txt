ONIVERSITE – MINISITRA REJO-FIENENA FELICITÉ: « MANDEHA TSIKELIKELY NY FAMAHANA OLANA  » | NEWSMADA

Par Taratra sur 11/05/2019 

Tsy vita indray andro. Napetraka amin’ny fomba ofisialy, omaly ny filohan’ny oniversite Toliary, 
Andriamanantena. Nivoitra tamin’ny nambaran’ny minisitry ny Fampianarana ambony, Rejo-Fienena 
ny fomba fiasa handaminana ny eny amin’ny ambaratonga ambony. 

“Mandeha tsikelikely ny famahana ny olana na efa ela aza ny fitakian’ireo mpampianatra. Ohatra 
ora fanampiny… Tsy mora ny manao izany. Tahaka izany koa ny momba ny vatsim-pianarana. Haloa amin’ny 
iray izany ka hotantanin’ny oniversite antsakany sy andavany”, hoy ny minisitry ny Fampianarana 
Rejo-Fienena Félicité. Notsiahiviny fa hapetraka amin’ny oniversite ny rafitra fanadihadiana 
ny diplaoma hosoka sy ny ady atao amin’ny kolikoly. Nohitsiny fa lalan-tokana hiakarana grady 
miditra ho mpampianatra ny fahaizana. Nampanantena koa ny minisitra fa hohatsaraina ny momba 
amin’ny alalan’ny fiaraha-miasa amin’ny Telma (connexion), tafiditra amin’ny fidirana ny rafitra 
ho an’ny oniversite rehetra izany. Nanteriny fa tsy ampiakarina ny lenta sy ny kalitaon’ny fampianarana. 

Mipetraka amin’ny trano tsizarizary ny mpianatra 

Etsy andaniny, nametraka ny vinany ao anatin’ny telo taona ho avy ny filoha vaovaon’ny oniversite, 
Andriamanantena. Anisan’izany ny fametrahana ny mangaraharaha eo amin’ny fitantanana. Ny fananganana 
sampan-draharaha ho fanarenana ny oniversite. Eo koa ny fiaraha-miombona antoka ary ny momba 
sosialy sy ny koltoraly. Niaiky ny tenany fa misedra olana eo amin’ny fotodrafitrasa ny mpianatra 
Maninday. “Mipetraka amin’ny trano fondro (trano bozaka sy bararatra sy feta) izy ireo. Hiarahana 
ny vahaolana momba izany ka hafindra amin’ny toerana hafa ireo mpianatra ireo”, hoy izy. 

Karaman’ny mpampianatra Fram 

Tsiahivina fa napetraka tamin’izany koa ny lehiben’ny Dren, Atsimo Andrefana, Etsimifaly. Navoitran’ny 
mpisolo toerana, Rejo-Fienena tamin’ny lahateniny ny hiovan’ny fomba fiasa sy fisainana amin’izao 
izao. Efa an-dalana ny fijerena ny karaman’ny mpampianatra Fram. “Anisan’ny nodinihina tao amin’ny 
ny minisitra nanitsiana ny tetibolam-panjakana ny momba izany… Hovitaina ny fanadinam-panjakana 
amin’ny fenitra efa napetraka”, hoy izy. 





Les commentaires sont fermées. 

