ALAOTRA-MPAMOSAVY : TRATRAN-DRAFOZANY NANDIHY TEO AMBONY FASANA NY VINANTOVAVINY – MIDI MADAGASIKARA

Sendra ny zavatra tsy nampoiziny ity fianakaviana iray mipetraka any Didy Alaotra. Nahita olona 
teny ambonin’ny fasan-dry zareo izy ireo raha handeha hivarotra tantely. Rehefa nojerena, hay 
vadin’ny zanany lahy io mitotorebika mandihy ary misarakorako volo io. 

Niala maraina ny tananany ny olona maromaro handeha hivarotra tantely any Andaingo. Tamin’ny 
ora maraina izy ireo no nanainga. Rehefa nandalo ny fasam-pianakaviana anefa, io misy olona mandihy 
ambonin’ilay dongona. Nojokoin-dry zareo ilay izy ka rehefa teo akaiky, notsilovina jiro ny masaony 
jenjina avy hatrany. Tsy afaka nihetsika fa noraisaim-potsiny teo. Nojerena ka hay ilay vinantovavy 
an-trano ihany io tratra io. Teo no ho eo, lasa niverina nody tany an-tanana. Rehefa tany dia tsy 
nanao ny fombafomba rehetra hanalana ny ody mampivoaka alina ilay vehivavy. Nisy ny famonoana 
tamin’izany. 




















