TOLIARA : MPITSABO MATY NOTIFIRIN’NY JIOLAHY – MIDI MADAGASIKARA

Mpitsabo iray tao an-drenivohitr’i Toliara tao no maty nisy nitifitra ny harivan’ny alatsinainy 
teo, teny Tsianaloka. Araka ny fantatra, dia an-dàlana hody izy tamin’io fotoana io no sendra ny 
Notifirin’ireto farany avy hatrany ity farany ary maty tsy tra-drano. Vao lavo ity farany dia lasa 
ireto olon-dratsy ireto. Tsy nisy zavatra lasan’ireo mpamono afa-tsy ny findain’ity mpitsabo 
raha ny fampitam-baovao azo avy an-toerana. Hatreto dia tsy fantatra mazava na famonoana olona 
ity nitranga tao an-tampon-tanan’i Toliara ity na fanendahana niafara tamin’ny vono olona. Raha 
fandinihana ny zava-nisy, hoy ny fanazavàna nomen’ny tompon’andraikitry ny filaminana any an-toerana 
mety ho zavatra efa nosaintsainina sy nomanina ity famonoana mpitsabo ity. Hita mihitsy mantsy, 
hatrany izy fa nampiasana fitaovana ilay vono olona fa tsy vitan’ny hoe kisendrasendra, ary efa 
ny ora sy ny fotoana. Raha ny fampitam-baovao tokoa mantsy dia efa nisy môtô niandry ireo mpitifitra 
lavitra teo, ary nitondra ireto farany nitsoaka. Tsy hipetra-mora amin’izao famonoana ny havanay 
izahay hoy ny fianakaviana fa tsy maintsy hanara-maso akaiky ny fanadihadiana. Efa nandray an-tanana 
raharaha vono olona ity avy hatrany ihany koa ireo mpitandro filaminana any an-toerana. Marihana, 
ambonin’ny maha-pitsabo azy dia fantatra fa sady mpampianatra any an-toerana ity namoy ny ainy 
efa olom-boafidy ihany koa. 




















