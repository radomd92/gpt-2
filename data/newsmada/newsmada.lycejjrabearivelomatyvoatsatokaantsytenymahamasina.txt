LYCÉE JJ RABEARIVELO  : MATY VOATSATOKA ANTSY TENY MAHAMASINA NY “SURVEILLANT” | NEWSMADA

Par Taratra sur 18/05/2018 

Namoy ny ainy, omaly maraina ny surveillant-n’ny Lycée JJ Rabearivelo noho ny ratra nahazo azy 
ny tsatoka antsy nataon’ny mpianatry ny LTC Ampefiloha, taorian’ny lalao basikety nokarakarain’ny 
teny amin’ny Lapan’ny kolontsaina sy ny fanatanjahantena Mahamasina… 

Namoy ny ainy noho ny herisetran’ny mpianatry ny LTC Ampefiloha Rakotomalala Sedera, surveillant-n’ny 
Jean Joseph Rabearivelo (J.J.R) Analakely. Araka ny fampitam-baovao voaray, nisy lalao basikety 
an’ny mpianatra nokarakarain’ny Bianco teny amin’ny lapan’ny Kolontsaina sy ny fanatanjahantena 
afakomaly. Tafakatra teo amin’ny lalao famaranana ny LTC Ampefiloha sy ny JJRabearivelo Analakely. 
“surveillant » namoy ny ainy ity no nitondra ireo mpianatra avy ao amin’ny Rabearivelo teny amin’ny 
kolontsaina sy ny fanatanjahantena Mahamasina tamin’io fotoana io. Resin’ny JJR teo amin’ny 
famaranana ny mpianatry ny LTC izay nifanalavitra be ny isa teny amin’ny solaitrabe. Nisy ny fifandrangitana 
amin’ireo mpianatra taorian’ny lalao ary niafara tamin’ny fifandonana mihitsy izany. Niezaka 
ireo mpianatra niady ilay niharam-boina tamin’io fotoana io. Tsy nijanona tamin’izay anefa fa 
ihany ny lonilony ka nandrasan’ireo mpianatry ny LTC teo amin’ny fiantsonan’ny taxi-be eo Mahamasina 
“surveillant” ka notsatohin-dry zalahy ny antsy teo amin’ny kibony, raha ny fanazavana voaray 
Lasa nitsoaka ireo mpianatra rehefa avy namono azy. Nentina teny amin’ny hopitaly HJRA izy taorian’izay. 

Saika nifandona ny samy mpianatra… 

Mbola nianatra ny mpianatry ny LTC, omaly maraina, saingy voatery noravana tampoka izany satria 
loharanom-baovao ny tompon’andraikitry ny sekoly fa ho avy hanafika ireo mpianatry ny LTC ny mpianatry 
Rabearivelo taorian’ny fahafatesan’ilay surveillant. Voatery niantso Emmo/Reg ny tompon’andraikitry 
LTC noho ny tahotra amin’ny mety ho fifamonoan’ny mpianatra. Noravaina ny mpianatra ka nofoanana 
ny fampianarana, omaly sy anio fa ny talata izao kosa vao hiverina ny fampianarana. Voalazan’ny 
iray marim-pototra fa misy andian’ankizy tena mahery setra mihitsy ao amin’ny LTC Ampefiloha. 
ahoana ny hoavin’ity firenentsika ity rahampitso raha ireo tanora ho avin’ny firenena aza mahavita 
mamoafady mamono olona toy izao? Andrasana ny tohin’ity raharaha ity. 



Les commentaires sont fermées. 

