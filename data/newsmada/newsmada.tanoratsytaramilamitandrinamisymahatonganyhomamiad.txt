TANORA TSY TARA – MILA MITANDRINA…  : MISY MAHATONGA NY HOMAMIADANA IREO KOJAKOJAN’NY ENDRIKA AMAM-BIKA | NEWSMADA

Par Taratra sur 09/11/2016 

Mitobaka be eto amintsika ireo kojakoja fanatsara ny endrika amam-bika. Morabe rahateo izy ireny 
afaka mividy avokoa ny rehetra. Mila mitandrina anefa fa betsaka ireo miteraka homamiadana. 

Anisan’ny voasarika amin’ny fanatsarana ny endrika amam-bika ny tanora, na lahy na vavy. Tsy manatona 
anefa fa mividividy kojakoja fahatany eny rehetra eny. Mitobaka be ny vokatra sinoa ka mila mitandrina. 

Efa betsaka ireo nitondra faisana tamin’ny fanosotrosotra amin’ny tarehy. Vao mainka nihepakepaka 
hodi-tava. Ny manjamaso ihany koa, betsaka ireo mampidi-doza ary mety hitarika amin’ny fahajambana 


Efa misy hosoka ihany koa ireo karazana menaka sy “gel” fanosotra amin’ny volo na ho an’ny lahy na 
an’ny vavy. Mampihintsam-bolo na mahasola mihitsy ny sasany amin’izy ireny. Toraka izany ny lokom-bolo 
miteraka aretina maro. 

Voakasik’izany ihany koa ny lakaoly fametahana solona hoho sy ireo karazana “vernis”. 

Mitarika hatrany amin’ny aretin’ny homamiadana ny fampiasana ireo karazana kojakoja ampiasaina 
fanatsarana ny endrika amam-bika. Efa maromaro ireo tranga tonga eny amin’ny mpitsabo hoditra 
hopitaly. 

Lafo vidy ihany koa ny fanarenana ny fahasimban’ny hoditra vokatry ny fampiasana ireny karazana 
hosoka ireny. 

Tsara kokoa ny mampiasa vokatra natoraly toy ny azo avy amin’ny legioma na voankazo raha ny soso-kevitry 
mpikarakara endrika amam-bika efa matihanina. 

Les commentaires sont fermées. 

