TANGAINA MORAMANGA : TAXI-BROUSSE LATSAKA TANATY HANTSANA, IRAY MATY, 21 NARATRA MAFY – MIDI MADAGASIKARA

Zokiolona handeha handray fisotroan-dronono 70 taona no maty teo no eo izay nanahirana ny fakàna 
tao amban’ity fiara mpitatitr’olona latsaka tany amin’ny hantsana 10 metatra; fiara manao ny 
fitateram-bahoaka mampitohy an’Andasibe sy Moramanga ity nivadika ny atalata 18 jolay 2017 teo 
3 km hiditra an’i Moramanga ity. Feno tsentsina ilay fiara mpitatitra ka anisan’ny nahatonga ny 
etsy ankilany ny fahatapahan’ny isatra.Fiara natokana hoan’ny olona 24 no nitondra olona mihoatra 
30 miampy ny entana maro samy hafa. Efa nahazo ny fitsaboana sahaza azy ireo avy ireo maratra eny 
hopitalin’ny Moramanga. Tonga nitsidika azy ireo no sady nanatitra solon-dranom-boankazo hoazy 
loholon’i Madagasikara Razafimandroso Virginie sy solombavambahoaka Randriamahefa Henri 
niaraka tamin’ny lehiben’ny distrika sy ireo ekipa mandrafitra ny HVM eto Moramanga. Niantso 
mpitatitra ity loholon’i Madagasikara monina eto Moramanga ity ny hitandremana mandrakariva 
ain’ny mpandeha sy ny hanaovana fikojakojana ny fiara mialohan’ny hiasàna mba hisorohana ny loza. 
solombavambahoaka kosa dia ny tokony hahaizan’ny mpamily rehetra mihazo ny lalam-pirenena faharoa 
fitandremana bebe kokoa ny lalana mifehy ny fifamoivoizana. 




















