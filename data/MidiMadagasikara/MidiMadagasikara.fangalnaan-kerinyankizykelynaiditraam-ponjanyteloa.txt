FANGALÀNA AN-KERINY ANKIZY KELY : NAIDITRA AM-PONJA NY TELO ARY NOAFAHANA VONJIMAIKA NY VEHIVAVY ROA – MIDI MADAGASIKARA

Natolotra ny Fampanoavana omaly ireo olona dimy voarohirohy tamina resaka fangalàna an-keriny 
vavy kely, niseho ny alatsinainy 04 aogositra lasa teo. Naiditra am-ponja, miandry ny fotoam-pitsaràna 
ny olona telo tamin’ireo voasambotra, ka lehilahy ny roa ary ilay vehivavy atidoha nikotrika iny 
iny. Nomen’ny Fampanoavana fahafahana vonjimaika kosa ireo vehivavy roa hafa. Ireto farany, 
ny fanazavana azo, dia isan’ireo nitazona ilay laharana finday saika handefasana ilay volabe 
mpaka an-keriny ireto. Raha ny filazan’ny iray tamin’izy ireo, izay tovovavy vao avy nanala fanadinana 
teo, raha ny filazany, dia « nilaza ho tsy nahafantatra ny fisian’io tranga io izy ary am-pitaka 
nitondrana azy teny amin’ny mpitandro filaminana». Ny Fitsaràna ihany anefa no afaka hanamporofo 
marina amin’ity raharaha ity. 



