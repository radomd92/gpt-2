NY ASAKO RAHAMPITSO  : MANAMPY AMIN’NY FISAFIDIANANA « SERIE » HO AN’NY MPIANATRA | NEWSMADA

Par Taratra sur 09/04/2016 

Manampy ny mpianatra ao amin’ny kilasy 2nde hisafidy ny sokajy (A-C-D) rehefa hiakatra amin’ny 
1ère ny fisian’ny tetikasa Ny asako rahampitso, araka ny fanazavan’ny mpiandraikitra ny tetikasa 
amin’ny Rotary Ainga, omaly teny Anosy. Hanomboka amin’ny alatsinainy ny hetsika ka kilasy 2nde 
99 amin’ny lycée tantanin’ny fanjakana valo eto an-dRenivohitra. Hiantefa amin’ny mpianatra 
500 ny fanazavana ny karazana asa misy sy ny fianarana ahatongavana amin’izany. Hoezahina ny hampahalala 
maro amin’ny sehatra samihafa : mpanao gazety, fizahantany, taotrano sy asa vaventy, mpitandro 
informatika… Manana ora iray ny mpiasa iray isaky ny kilasy tsidihiny. Zava-dehibe indrindra 
fanoroana lalana ny mpianatra hahay hisafidy ny sokajy satria miankina amin’izany ny lalam-piofanana 
amin’ny oniversite. 

240 ny olona hitondra ny traikefa hanampy ny mpianatra mandritra ny herinandro. Andiany faha-11 
hotontosaina amin’ity taona ity iarahana amin’ny fikambanana Rotary Aina toy ny mahazatra. Manohana 
tetikasa ny minisiteran’ny Fanabeazam-pirenena isan-taona tao anatin’ny andiany rehetra. 

Tafiditra amin’ny paikady enina ironan’ny fikambanana ny fanabeazana sy ny fanampiana ny hafa 
hitohy hatrany ny Ny asako rahampitso. 



Les commentaires sont fermées. 

