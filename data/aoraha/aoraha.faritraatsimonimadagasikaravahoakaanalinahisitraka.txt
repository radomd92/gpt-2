FARITRA ATSIMON’I MADAGASIKARA :: VAHOAKA AN’ALINA HISITRAKA MIVANTANA RANO FISOTRO MADIO • AORAHA

Ho afa-pahasahiranana amin’ny fahazoana rano fisotro madio ny mponina any amin’ny faritra Atsimon’i 
manomboka izao. Vahoaka miisa fito alina no hisitraka mivantana ny fahazoana rano fisotro madio 
ao amin’ny distrikan’i Beloha Androy sy Tsihombe ary ny manodidina. Vita ny fantsona fitaterana 
fisotro madio ho an’ny tambazotra Ampotaka-Tsihombe-Faux Cap, izay notokanan’ny Filoham-pirenena 
Rajoelina tamin’ny fomba ofisialy, ny sabotsy lasa teo. Kaominina enina sy fokontany iraika amby 
no voakasik’ity tetikasa ity. « Isan’ny laharam-pahamehana ho an’ny fitondram-panjakana ny 
Atsimo. Ny rano loharanon’aina, fototry ny fahasalamana ary iankinan’ny fampandrosoana. Santatra 
ihany ity tetikasa ity fa mbola hisy ny fanamboarana « pipeline » mirefy 140 km, izay hahazoan’olona 
iray hetsy tombontsoa mivantana. Eo ihany koa ireo tetikasa eo amin’ny sehatry ny fanabeazana, 
fahasalamana ary ny fandriampahalemana », hoy ny Filoha nandritra ny lahateniny. Marihina fa tsy nahavita namatsy rano ny distrikan’i Beloha Androy sy Tsihombe intsony ny fantsona 
ranon’Ampotaka, ka nampisy ny fahatapahan-drano matetika tany an-toerana ary nampidangana 
vidiny. Tsy mila mandeha dia an-tongotra 20 km intsony ny mponina vao hahita rano fisotro madio 
raha 200 ariary ny vidin’ny rano 20 L teo aloha dia nihena ho 120 ariary izany ankehitriny. Famatsiam-bolan’ny 
Angovo, ny Rano ary ny Akoranafo miaraka amin’ny USAID, ny governemanta Japoney, Alemana sy ny 
Aid-DFID ary ny UNICEF no nanatanterahana ity tetikasa ity. 











Enregistrer mon nom, mon e-mail et mon site web dans le navigateur pour mon prochain commentaire. 



