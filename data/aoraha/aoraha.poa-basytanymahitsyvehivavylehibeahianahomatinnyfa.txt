POA-BASY TANY MAHITSY :: VEHIVAVY LEHIBE AHIANA HO MATIN' NY FAHATAIRANA • AORAHA

Notafihin’ny dahalo mpangalatr’omby ny fokontany iray tany Ambohimanjaka Mahitsy, ny alin’ny 
lasa teo. Nisy vehivavy lehibe iray, roa amby valopolo taona, namoy ny ainy nandritra izany, izay 
fa taitra tamin’ny poa-basy nirefodrefotra nataon’ireo dahalo. 

Nambaran’ny mpitandro filaminana fa «mpifanila vodirindrina amin’ireo voaroba omby io zokiolona 
Miara-mipetraka aminy ao amina trano iray ny zanany sy ny zafikeliny. Ireto farany no nahita azy 
sy tsy nahatsiaro tena, nandritra ny tifitra variraraka nataon’ ireo malaso». 

Nony efa lasa ireo dahalo, vao afaka niantso vonjy ny zanak’ilay vehivavy. Tsy nisy azo natao intsony 
ny ainy. Voamarin’ny mpitsabo, araka ny fanampim-baovao voaray, fa noho ny fahatairana no nitarika 
fahafatesany. 

Sambany no voatafika sy nitrangana halatr’omby ny fokontany iray eny Ambohimanjaka Mahitsy. 
ho anisan’ny antony nanaitra an’ilay zokiolona ny fisian’io tranga, tamin’ny zoma alina io. Omby 
amby telopolo no lasan’ireo andian-dahalo teo an-tanàna. Nanapoaka basy izy ireo ho fampitahorana 
mponina. Tsy nisy ny olona naratra na namoy ny ainy nandritra ireny. 

Milaza ho tsy nahita poti- bala teny an-toerana ny zandary. Nitantara ny mponina fa feom-basy vitsivitsy 
heno. Ny ampitson’io (Ndlr: alin’ny sabotsy lasa teo), notafihin’ny dahalo ihany koa ny fokontanin’ 
ao amin’ ny kaominina Ambohi- manjaka ihany. Omby telo no very. Nieren-doza ny mponina. Efa any am-panarahan-dia an’ireo dahalo ny zandary avy ao Mahitsy, amin’izao fotoana izao. Fantatra 
efa misy tafaverina ireo omby voaroba. Mitohy ny fanenjehana. 











Enregistrer mon nom, mon e-mail et mon site web dans le navigateur pour mon prochain commentaire. 



