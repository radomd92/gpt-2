TOLIARA : ZARINA HAHALEO TENA NY VEHIVAVY | NEWSMADA

Par Taratra sur 04/07/2017 

Misokatra ho an’ireo renim-pianakaviana vonona ny hahaleotena ara-pivelomana ny foibe vaovao 
ONG Bel Avenir ao Ankiembe Ambony, ao Toliara. 

Mampiofana ireo vehivavy momba ny hasarobidin’ny fahasalamana sy ny ady amin’ny tsy fanjarian-tsakafo 
ny karazana asa tanana ity foibe ity. 

Efa anjatony ireo renim-pianakaviana miaraka amin’ny zanany manara-maso ny lanjan’ny zaza sy 
ny torohevitra ara-tsakafo mivezivezy ao. Misy ihany koa ny fampianarana mamaky teny sy manoratra, 
ny fako ho azo havaozina ary indrindra mampianatra momba ny fitantanana. 

Hanampiana ireo vehivavy hiditra amin’ny sehatry ny asa, misy ny fampianarana azy ireo momba ny 
vita amin’ny akora fototra hita eny an-tanàna ihany. Mianatra manamboatra savony ihany koa izy 
amin’izany. 

Aorian’ny herintaona hanarahana fiofanana, misy ny torolalana ho an’ireo vehivavy hanamorana 
fitadiavany asa sy hahaleotena ara-pivelomana. 

Hahafahan’ireo renim-pianakaviana ireo miofana ara-dalàna, efa misy ny akany fitaizana ireo 
. Sehatra hahafahan’ny ankizy mivelatra sy manokatra tsikelikely ny vavahadin-tsainy ihany 
izany. 

Ankoatra izany ny tohana ara-tsakafo isan’andro ho an’ireo mpiofana sy ny zanany miaraka amin’ny 
‘moringa’. 



Les commentaires sont fermées. 

