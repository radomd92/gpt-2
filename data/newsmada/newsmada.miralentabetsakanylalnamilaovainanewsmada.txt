MIRALENTA  : BETSAKA NY LALÀNA MILA OVAINA | NEWSMADA

Par Taratra sur 04/06/2016 

Vita omaly tetsy amin’ny Ibis Ankorondrano ny atrikasa famolavolana ireo hevi-baventy mikasika 
miralenta sy ny fampandrosoana izay hampifandraisina amin’ny tanjon’ny fampandrosoana maharitra 
ny ODD. 

Notohanan’ny vondrona Afrikanina ara-teknika sy ara-bola ity atrikasa momba ny fifanarahan’ny 
mikasika ny miralenta sy ny fampandrosoana ity. 

Niray feo araka izany ireo minisitera maro sy ny fikambanana miady ho amin’ny miralenta fa betsaka 
lalàna tokony hovaina hisian’ny fitovian-jon’ny lahy sy ny vavy indrindra eto Madagasikara. 

Anisan’izany ny lalàna mikasika ny tsy fahafahan’ny vehivavy mandova mivantana ny vadiny fa avy 
dia ny zanany no misitraka izany. Endrika fanilikilihana ny vehivavy izany. Eo koa ny fanitsiana 
lalàna mikasika ny fomba amam-panao izay manilika ny vehivavy. 

Mila ampidirina ao anaty lalàna ny anjara toeran’ny vehivavy izay tokony hifand anja amin’ny lehilahy 
amin’ny sehatra mpanapa-kevitra. Ankoatra izany ny lalàna miaro ny zon’ny vehivavy amin’ny ankapobeny, 
ny vehivavy amin’ny herisetra. 

Notsindrina mafy ihany koa ny fahazoan’ny vehivavy manana tany misoratra amin’ny anarany fa tsy 
ny lehilahy ihany no afaka manao izany. Fahafahan’ny andriambavilanitra mizaka zom-pirenena…. 

Voaresaka ao anatin’ny volavolan-kevitra naroso ihany koa ny tokony hampidirana ny fitovian-jon’ny 
sy ny vavy any anaty fandaharam-pianarana mba hamolavolana ny sain’ny ankizy dieny mbola kely. 

Nohamafisina ny fanofanana ny andriambavilanitra sy ny fanampiana azy ireo hahaleotena eo amin’ny 
fivelomany mba tsy ho vesatra ho an’ny fianakaviana sy ny fiarahamonina misy azy. 

Mbola handalo dingana maro ity volavolan-kevitra mikasika ny miralenta ity. Handalo ny fankatoavan’ny 
rehetra mpikambana ao amin’ny Sadc izany amin’ny taona ho avy. Aorian’izay vao hosoniavin’ireo 
rehetra ary vita izany vao ho azo ampiharina. 



Les commentaires sont fermées. 

