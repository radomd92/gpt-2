FANADINAM-PANJAKANA BEPC :: AN’ARIVONY IREO MPIADINA TSY TONGA TETO ANTANANARIVO RENIVOHITRA • AORAHA

Maro ireo mpiadina tsy tonga niatrika ny fanadinana BEPC, omaly maraina. Miisa valo ambin’ny folo 
roanjato sy arivo, ohatra, ny seza banga nandritra ny taranja Malagasy tamin’ireo efitranom-panadinana 
an’ny Fari-piadidiam-pampianarana Antananarivo renivohitra. Ho an’ny foibem-panadinana 
Rabearivelo manokana dia valo amby telopolo amby zato no isan’ireo tsy nandray anjara tamin’ny 
maraina. 

“Nizotra an-tsakany sy an-davany ny fanadinana. Mbola afaka manenjika kosa ireo mpiadina tsy 
satria tsy misy naoty mampihintsana amin’ity fanadinana ity fa ny fitambaran’ny isa azo no mamaritra 
fahafahana na tsia”, hoy Rakotomalala Holy, lehiben’ny foibem-panadinana Lisea Rabearivelo, 




Amin’ny ankapobeny, samy nanamafy ny fahatsoran’ny laza adina Malagasy ireo mpiadina. Nambaran’izy 
fa efa natao tany am-pianarana avokoa ny ankamaroany. Ny voambolana sy ny hevi-teny tao anatin’ny 
adina no somary nanahirana an’ireo mpianatra sasany. Teny izay anisan’ny fampiasa andavanandro 
no tao. “Tsy fantatro ny dikan’ny hoe :“sarambabem-bahoaka”, hoy i Miotisoa sy ny mpiadina telo hafa tao 
Lisea Rabearivelo. “Tsy nataonay tany am-pianarana ny hevitry ny omby eo amin’ny Malagasy”, hoy 
ny mpiadina iray, teny Antanimena. 

Manomboka amin’ny alakamisy hariva ny fitsarana an’ireo taratasim-panadinana araka ny nambaran-dRamananantony 
lehiben’ny Fari-piadidiam-pampianarana Antananarivo renivohitra, omaly. Amin’ny alatsinainy 
no vinavinaina hanomboka ny fampidirana an’ireo naoty ao anatin’ny solosaina. “Any amin’ny faran’ny 
manaraka no tombanana hivoaka ny voka-panadinana”, hoy izy. Hitohy hatramin’ny alakamisy ny 
BEPC. Ny taranja kajy sy teny frantsay no adina hatrehin’ireo mpianatra anio. 









Enregistrer mon nom, mon e-mail et mon site web dans le navigateur pour mon prochain commentaire. 



