ITAOSY : TSY MBOLA HITA IREO ANKIZIVAVY, TSY MBOLA NIANTSO IREO JIOLAHY – MIDI MADAGASIKARA

Tsy mbola nisy ny fifandraisana teo amin’ny fianakaviana sy ireo jiolahy izay naka an-keriny ireo 
roa, mpianatry ny CEG etsy Andranonahoatra-Itaosy. Torak’izany ihany koa, tsy mbola hita izay 
nanafenan’ireo olon-dratsy ireo zaza. Ny mpitandro ny filamiana dia nilaza fa mbola ao anatin’ny 
lalina ary mba ho fiarovana ny tsiambaratelon’izany aloha, dia tsy mbola afaka manao serasera 
ity fakàna an-keriny ity. Mbola tsy tomombana aloha hatreto izany ny maha-kidnapping ity tranga 
niseho tetsy Itaosy ity. Manalasala rahateo izany, satria raha tena fakàna an-keriny tokoa dia 
ho fianakaviana gasy faran’izay tsotra no iharan’izany. Tombatombana avokoa izany aloha hatreto 
mandeha. Raha ny trangam-piarahamonina tato ho ato kosa anefa no dinihina, dia tsikaritra fa misy 
hafahafa mandeha eto an-dRenivohitra eto. Vao tamin’ny herinandro koa mantsy no nisian’ny olona 
anaty 4X4 iray izay naka an-keriny vehivavy mpianatry ny oniversite tsy miankina etsy amin’ny 
voalohany. Maninona no tovovavy na adolantsento hatrany no alain’ireo jiolahy? An’iza io fiara 
mataho-dàlana izay entina hanatontosana an’izany io? Ho an’ilay tetsy Antaninarenina, raha 
ny fanazavana tsotsotra nataon’I K., ilay mpianatra niharan’izany, dia lehilahy mihaja avokoa 
be vatana no tompon’antoka tamin’ny fakana azy an-keriny. Raha ny fiheverany, dia ireny mpiambina 
ireny ireo olona ireo. Ho an’ilay tetsy Itaosy indray, dia mbola notazonin’ny mpanao fanadihadiana 
tsiambaratelo ny fanoritsoritan’ilay zazavavy fahatelo izay tafatsoaka. Raha toa ka misy ifandraisany 
toe-javatra ireo, dia heverina fa misy mpanankarena miketrika zavatra hafahafa izany ao ambadik’ity 
zazavavy amin’ny andro antoandro ity… 






















