AMBATO BOENY : BEN’NY TANÀNA MATY NISY NITIFITRA – MIDI MADAGASIKARA

Maty namoy ny ainy notifirin’olon-tsy fantatra, ny alin’ny alarobia teo, ny Ben’ny tanànan’ Ankirihitra, 
amin’ny Distrikan’ Ambato Boeny. Araka ny tati-baovao voaray, dia tsy nahafaty an’ity olom-panjakana 
ity, ny kapoka famaky teo amin’ny lohany, ka notifirin’ireo olon-dratsy avy hatrany izy nanaperany 
ainy. Raha vao naheno ny poa-basy ny olona teo an-tanàna, dia nifandrimbona ary nezahina novonjena 
nentina tany amin’ny hopitaly ny niharam-boina, saingy tsy tana intsony ny ainy. Araka ny fanambarana 
fianakavian’ny maty, dia “ tsy tonga tonga ho azy izao fahafatesana izao, fa vono niniana natao, 
tsy nanaiky hiaraka hiasa sy hanaraka ny baiko azony izy sy ireo ekipany. “ Raha ny loharanom-baovao 
voaray kosa, dia efa misy olona karohina fatratra ahiana ho tompon’antoka mivantana amin’ity 
olona miendrika “règlement de compte” sy “elimination physique” ity. Andrasan’ny maro amin’izao 
ho tohin’ny fanadihadiana, ary manameloka izao vono olona izao ireo fikambanan’ny Ben’ny tanàna 
amin’ny Faritra Boeny, raha ny fanambarana voaray. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

