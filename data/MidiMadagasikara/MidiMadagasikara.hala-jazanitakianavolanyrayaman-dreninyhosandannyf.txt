HALA-JAZA : NITAKIANA VOLA NY RAY AMAN-DRENINY HO SANDAN’NY FAMOTSORANA AZY – MIDI MADAGASIKARA

Tena misy ireo mpangala-jaza. Raha ity tranga tany amin’iny distrikan’Ihosy ity dia toa miendrika 
an-keriny ihany ilay izy. Mitaky vola eo amin’ny telo hetsy ariary mantsy ireo olon-dratsy ho sandan’ny 
zaza tsy manan-tsiny. 

Lehilahy iray aloha hatreto no voasambotry ny pôlisy avy ao amin’ny kaomisarian’Ihosy noho ny 
hala-jaza nitranga tany an-toerana. Raha ny zava-nitranga, zazalahy kely vao sivy taona monja 
nanjavona tsy hita tao an-toerana, ny faran’ny volana martsa lasa teo. Tsy hita mihitsy moa ilay 
na dia efa nokarohina hatraiza hatraiza aza. Tamin’io fotoana io ihany anefa, mpiara-monina iray 
ray aman-drenin’ilay zaza no nahazo hafatra fohy amin’ny finday. Hafatra izay milaza fa « afaro 
ray aman-drenin’ilay zaza very fa raha te hahita ny zanany izy ireo dia mila mandoa vola telo hetsy 
». Teo no ho eo ihany dia tonga nametraka fitarainana tany amin’ny biraon’ny pôlisy ireo ray aman-dreny 
zanaka. Nandray an-tanana ny raharaha avy hatrany ireo mpitandro filaminana taorian’io, ary 
ny drafitra sy paik’ady rehetra hanavotana ilay zaza sy hipaingorana ilay mpanao ratsy. Nampilaza 
mpangala-jaza moa teo ireo ray aman-dreniny fa manaiky ny handoa ilay vola voalaza. Nanome fotoana 
ampitso sy toerana ary ireo olon-dratsy teo, mba hanaterana izany. Tamin’io fotoana io ihany koa 
dia efa mipetrapetraka ny vela-pandrika rehetra nataon’ireo pôlisy. Efa nisy mpitandro filaminana 
fanamiana sivily nanodidina ilay toerana voalaza fa hanaterana ilay vola. Teo no noraisim-potsiny 
lehilahy iray, raha handeha haka izany. Raha ny mikasika ilay zaza kosa dia fantatra fa hita sy avotra 
aman-tsara ilay zaza ary efa tafaverina amin’ny ray aman-dreniny. Mbola misy moa ny fikarohana 
mety ho naman’ity mpangala-jaza sy mpaka an-keriny ataon’ireo mpitandro filaminana ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

