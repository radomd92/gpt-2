MANINDAY TOLIARA : TANIN’NY ONIVERSITE 325 HA MISY MIBODO, MISY MANORINA TRANO – MIDI MADAGASIKARA

Alain’olona an-keriny ny tanin’ny oniversiten’i Toliara mirefy 325 ha. Misy ireo efa manorina 
ao amin’ny «campus», 5 m miala ny «amphi» toeram-pianarana. Efa ho iray taona izao no nampirongatra 
fakan’olon-tsotra ny tanin’ny oniversite ao Maninday ity. Ny loza dia misy amin’ireo andian’olona 
tany no mivezivezy ao amin’ny faritry ny sekoly mitondra fitaovam-piadiana ary mandrahona ho 
an’ireo mpampianatra izay manana tany eny, ary dia anisan’ny alain-dry zareo an-keriny. Manaitra 
mpitondra ny filohan’ny oniversiten’i Toliara, Pr Dina Alphonse mba hamaha faran’izay haingana 
raharaha ady tany ao Maninday ity fa sady mampitebiteby no manakorontan-tsaina ny mpianatra sy 
mpampianatra mpikaroka rehefa mampianatra. 

Misy mandrahona ho faty. « Hivaha tsy ho ela ity ny olan’ny Seces nitokona roa volana mahery, nefa 
hitokona indray ireo mpampianatra mpikaroka nalaina an-keriny ny taniny, noho ny tahotry ny ain’izy 
satria hatramin’izay tsy nahomby hatrany ny vahaolana naroson’ireo tompon’andraikitra », hoy 
filohan’ny oniversiten’i Toliara, Pr Dina Alphonse, nitafa tamin’ny mpanao gazety. « Tsy manam-basy 
fitaovam-piadiana hafa izahay, ka tsy afaka hifanandrina hiady amin’ireo olona mpibodo tany 
fitaovam-piadiana. Vahaolana tsotra sy mahomby hiverenan’ny filaminana maharitra eto Maninday, 
fandroahan’ny manam-pahefana miaraka amin’ny mpitandro filaminana an’ireo olona maka an-keriny 
tanin’ny oniversite », hoy ny filohan’ny oniversiten’i Toliara. 




















