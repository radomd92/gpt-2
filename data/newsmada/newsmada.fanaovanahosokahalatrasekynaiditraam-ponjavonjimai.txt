FANAOVANA HOSOKA, HALATRA SEKY : NAIDITRA AM-PONJA VONJIMAIKA I FERNAND CELLO | NEWSMADA

Par Taratra sur 09/05/2017 

Niatrika ny fampanoavana any Ihosy, omaly, ihany i Fernand Cello, ilay mpanao gazetin’ny radio 
Ilakaka, ary fantatra fa naiditra am-ponja vonjimaika. Ny vesatra momba ny fanaovana hosoka sy 
seky ity nampidirana am-ponja azy ity. Mbola misy fanenjehana hafa miandry azy, noho izany, toy 
fanalam-baraka, fampielezana vaovao tsy marina, fitarihan’olona ho amin’ny fankahalana. 

Voalaza fa tsy salama i Fernand Cello tamin’ny fisamborana azy sy izao nanolorana azy ny fampanoavana 
Ihosy izao. Nisy ny fampidirana azy hopitaly noho izany. Fantatra ihany koa fa nikasa hanao raharaham-pihavanana 
fianakaviany saingy tsy nanaiky ireo mpitory. Nanamafy ny tonian’ny mpampanoa lalàna fa efa fandikan-dalàna 
ady heloka iombonana no anenjehana azy ity fa tsy noho ny asa fanaovan-gazety. 

Miandry azy ity ny famotorana momba ny raharaha hafa, sy ny fitsarana ny raharaha anenjehana azy. 





Les commentaires sont fermées. 

