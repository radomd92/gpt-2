FANESORANA NY MPONINA ENY AMBANIN’AMPAMARINANA: HIDITRA AN-TSEHATRA NY MPITANDRO FILAMINANA RAHA MISY FANOHERANA | NEWSMADA

Par Taratra sur 06/02/2019 

Araka ny fampahafantarana nataon’ny fokontany Ambanin’Ampamarinana, niainga amin’ny baiko 
azy ireo, rahampitso alakamisy ny fe-potoana farany tsy maintsy hialan’ny mponina voakasiky 
mety mbola hihotsahan’ny vato. Aorian’izay, hisy ny didy fandrodanana ireo trano, ary mety hiditra 
ny mpitandro filaminana raha misy fanoherana izany. 

“Tsy maintsy hialana ny trano fonenana rehetra. Tsy misy ankanavaka. Farafahelany ny alakamisy 
febroary. Ao aorian’io daty io, dia ny fanjakana no hamoaka didy fandravana, ka hanatanteraka 
miaraka amin’ny hery (manu-military)”, io ny filazana mivandravandra naparitaka eny amin’ny 
nanomboka omaly. Mazava ny fanambarana fa hiroso amin’ny fampiasana hery, ny mpitandro filaminana 
tompon’andraikitra raha misy ny fanoherana tsy mety hiala eny an-toerana. 

Efa voalaza hatrany fa mbola tadindomin-doza ireo olona monina eny an-toerana, satria efa voatsiriky 
BNGRC fa misy maro ny vato mitritra ary ahina hianjera tampoka amin’ny fotoana rehetra. Araka ny 
noraisain’ny fitondrana avy amin’ny alalan’ny prefektiora, tsy azo onena intsony mihitsy hatrany 
70 metatra miala ny lalana. Manomboka eny Ambatomirakotra ka hatreny Ambatomborodamba. 

Mimenomenona ny olona sasany 

Mazava ho azy, misy hatrany ny mimenomenona amin’ny fanesorana azy eny amin’ny toeram-ponenany. 
noho izy ireo tsy mahafantatra mazava izay mety halehany na hiafarany ny mahatonga izany. Mila 
sy fanomezan-toky izy ireo. Nimenomenona ohatra ny raim-pianakaviana iray fa tsy misy miambina 
eny an-toerana amin’ny alina. “Mandalo fotsiny ireo mpitandro filaminana ary tsy miverina intsony”, 
izy. 

Ireo fianakavina manana havana maty ihany koa milaza fa akaiky loatra ny fanalana azy ireo, noho 
ireo milaza fa sahirana amin’ny fandevenana sns. 

Tao kosa anefa ireo nanaiky niala moramora ary efa nampian’ny zandary tamin’ny fanalana ny entany 
efa hatry ny afakomaly. Mbola raharaha ny fandresen-dahatra ireo olona sasany iala eny an-toerana, 
efa hita izao aza ny voka-dratsin’ny loza aterany. Mety hiafara amin’ny fampiasan-kery ihany 
ity? 



Les commentaires sont fermées. 

