VOHÉMAR : SAHAN-DRONGONY 0,5 HA NOPOTEHINA, OLONA 2 VOASAMBOTRA – MIDI MADAGASIKARA

Noho ny fanomezana loharanom-baovao marim-pototra avy tamin’ olona tsara sitrapo ny mpitandro 
izay nilaza fa misy olona mamboly rongony ao Andraparany Fokontany Ambakirano, any Kaominina 
Fanambana, dia nidina ifotony nijery ny zava-misy ny zandary avy ao amin’ny Tobim-paritry ny Zandarimariam-pirenena 
ka sahan-drongony amina velaran-tany mirefy 0,5 ha no sarona tamin’ilay toerana voatondro, ny 
zoma teo. Olona roa tompon’ireto voly rongony ireto no voasambotra, ka tamin’ny fanadihadiana 
azy ireo, dia niaiky ireto mpamboly rongony, fa hamidin’izy ireo amin’ireo jiolahy eny an-tanàn-dehibe 
vokatra. Nopotehina avy hatrany ireto voly rongony an-tsasaka hekitara sarona ireto, ary sahabo 
iray taonina eo ireo ravin-drongony lena nodorana avy hatrany teny an-tsaha teo anatrehan’ny 
any an-toerana sy ny Fokonolona. Mahakasika an’ireo jiolahy mpamongady mpandray ny rongony eny 
kosa, dia mbola mitohy ny fanadihadiana ataon’ny mpitandro filaminana amin’ny fikarohana ireo 
araka ny tati-baovao voaray hatrany. 




















