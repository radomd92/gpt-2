TANJOMBATO : ZAZALAHY KELY MATY VOADONAN’NY FIARA – MIDI MADAGASIKARA

Nitohana ny làlana teny amin’ny lalam-pirenena fahafito omaly. Tokony ho tany amin’ny 10 ora tany 
any, nisy lozam-pifamoivoizana niseho teny Andoavato Tanjombato. Vokany, zaza kely, lahy, vao 
taona no namoy ny ainy. Ny vaovao no nahalalana fa niaraka niantsena tamin’ny zokiny ity zaza ity 
maraina io. Raha mbola variana anefa ilay zokiny, tsy hay izay zavatra niseho na lasa nitsoriaka 
na ahoana. Izy efa tao ambanin’ilay fiara Peugeot vao taitra ny olona. Ny vaovao hatrany no nahalalana 
tsy nahafantatra na inona na inona ilay zokiny tamin’io fotoana io. Ilay zaza anefa nosokirina 
ao ambany fiara mihitsy vao afaka. Efa tsy nisy aina intsony izy tamin’izay. 



