RAZANA NIFAMADIKA : TOA NOPOHIRINA NY VATA, NAKORONTANA NY TAO ANATINY – MIDI MADAGASIKARA

Nalevina omaly tolakandro tao Andolobazaha Toliara ny nofo mangatsiakan’i Low-kein Solange 
ramatoa 52 taona maty tany Frantsa, lasa tany Nyamé Niger ny razana, raha tokony tonga tao Toliara 
talata maraina teo (nifamadika hoy ny Air Mad). Nampiahiahy ny fianakavian’ny maty ny nahitana 
tamin’ny vatam-paty (toa nopohirina) ary niolana ny tendan’ny maty rehefa nojerena, ny alin’ny 
fotoana nahatongavan’ny razana tany Toliara. 

Nipatitaka ny razana, hitory. Tamin’ny fotoam-pandevenana omaly nandritra ny nakana ny razana 
anaty vata hofonosin-damba, vao samy taitra sy gaga ny rehetra nahita ny vata zara raha nihidy (nisy 
« vis » (bolao) no niala, ny lakaoly nitazona ny vata mitazona azy tsy niraikitra intsony). Tsy teo 
koa ny akora sy fitaovana manonkana mitazona ny razana tsy ho simba, ary nikorontana toa efa nisy 
ny razana tao anatiny. Ny tanan’ny maty nikombona nanandrify ny kibony, lasa nipatitaka ary tsy 
intsony ny chapelier natao teo. Nahitana tataka roa ihany koa teo amin’ny kibony, hoy ny zanany, 
Olsen Solomandimby Armelle sy Solomandimby Amandine, nitafa tamin’ny mpanao gazety. Ho an’ny 
: nisy nanokatra ny vata ary efa niahiahy nanomboka ny talata izy ireo. Marihina fa natao teo anatrehan’ny 
siantifika sy ny vadin-tany ny fizahana. Nanamafy ny havan’ny maty, fa tsy hilefitra amin’ny fanaovana 
ny maty. Hitory ny Air Mad ary hiady hatramin’ny farany hivoahan’ny marina. 



