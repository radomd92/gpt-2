VAKINANKARATRA : MANANA  “PEPINIÈRE” MANOKANA NY FARITRA – MIDI MADAGASIKARA

Manana ny tanin-janakazony manokana koa ankehitriny ny faritra vakinankaratra. Izany no tanteraka 
noho ny fiaraha-miasa amin’ny ONG “Graine de vie” . Zanakazo 20 000 fototra no efa novokaran’ny 
ankehitriny. Misy karazany 12 izy ireo ary efa tonga eo amin’ny fotoana tokony hambolena azy ireo 
ireo amin’izao fotoana. Fotoanan’ny fambolen-kazo rahateo amin’izao ka mifanojo tsara amin’ny 
izany. Marihina fa santatry ny fiaraha-miasan’ny roa tonta ity hetsika ity ka anjaran’ny faritra 
manaparitaka ireo zana-kazo ireo ho an’izay mila izany. Ny kaominina Behenjy izao no voalaza fa 
naka zanakazo 500 fototra ary misy taratasy fifanekana ho an’izay maka ireo zanakazo ireo. Tanjon’ity 
faritra ity ny fijerevana lavitra noho ny fiovaovan’ny toe-trandro sy ny tontolo iainana, ka mba 
izany sy ho an’ny taranaka any aoriana. 




















