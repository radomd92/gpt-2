RN7 : MPIVIDY VOLAMENA NOTAFIHAN’NY JIOLAHY MPANAKAN-DALANA – MIDI MADAGASIKARA

Ny faran’ny herinandro lasa teo, mpividy volamena iray nandeha môtô indray no lasibatry ny mpanakan-dalana 
anelanelan’Ambohitompoina sy Andranofito, ao amin’ny distrikan’Antanifotsy, amin’iny lalam-pirenana 
iny. Naratra mafy ity lehilahy ity, ka voatery nentina tany amin’ny hôpitaly tao Antsirabe. Lasan’ireo 
kosa ny vola tany aminy. Teo amin’ny dimy lahy teo no isan’ireo olon-dratsy, ary tsy nitondra fitaovam-piadiana. 
vao hitan’izy ireo nandalo fotsiny ilay rangahy, avy hatrany dia novelesiny tamin’ny hazo ny lohan’ity 
ity. Nandray ny andraikiny avy hatrany ireo zandary tany an-toerana ka tsy niandry ela dia efa nisy 
vokatra. Tratra tsy lavitra teo ny lehilahy iray 40 taona iray nampiahiahy. Mbola tratra tany aminy 
findain’ilay mpividy volamena ary niaiky ihany koa ranamana fa isan’ireo olon-dratsy. Fantatra 
nandeha fiara izy ireo ary efa ela no nitiliany ilay rangahy mpividy volamena. Tetsy andanin’izay, 
taty An-drenivohitra ny mpamilin’ilay fiara nentin’ireo olon-dratsy ireo. Mbola misy naman’ireto 
ireto, hafa karohina amin’izao fotoana. Rehefa tsy ny lozam-pifamoivoizana tokoa no mamely eny 
lalam-pirenana ireny, dia manao ny ataony indray ny jiolahy mpanakan-dàlana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

