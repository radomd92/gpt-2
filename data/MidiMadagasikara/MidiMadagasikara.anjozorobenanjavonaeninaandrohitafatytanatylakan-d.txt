ANJOZOROBE : NANJAVONA ENINA ANDRO, HITA FATY TANATY LAKAN-DRANO – MIDI MADAGASIKARA

Lehilahy iray manodidina ny 52 taona no hitan’ny fokonolona faty tanaty lakan-drano iray tao Mangamila 
ny alakamisy lasa teo. Araka ny fampitam-baovao azo avy amin’ny zandary dia efa tsy hita nanomboka 
8 septambra lasa teo ity lehilahy ity. 

Hatairana tokoa ny an’ireo mponina tao Marovahoana, ilay toerana nahitàna ny vatana mangatsiaka 
lehilahy ity tamin’io fotoana io. Tranga tsy dia fahita firy any an-toerana mantsy ny fisiana razana 
anaty tatatra. Nampandrenesina avokoa teo ireo tompon’andraikitry ny filaminana teo an-toerana. 
teny an-toerana ny mpitsabo sy ny Ben’ny tanana tao an-toerana, niaraka tamin’ireo zandary. Rehefa 
avy tao anaty tatatra ny razana dia fantatra fa lehilahy monina any amin’izany fokontany Andanina, 
Tsarasaotra, ao amin’ny distrika Anjozorobe izy io. Fantatra teo ihany koa fa efa tsy hita, efa 
andro maromaro ity lehilahy ity ary efa nikaroka azy ny fianakaviany. Izao izy hita izao anefa saingy 
ny vatana mangatsiakany sisa. Tamin’ny fitiliana natao azy dia nolazain’ireo mpitsabo fa vokatry 
toaka be dia be nosotroiny no nahafaty azy. Taorian’ny fizahana moa dia efa nomena ny fianakaviana 
razana. 




















