FIARAHANA MIOMBON’ANTOKA :: HAMERINA HIJERY NY FIFANARAHANA AMIN’IREO MPAMATSY AZY NY JIRAMA • AORAHA

Mitotongana. Hamerina hijery ny fifanarahana amin’ireo mpiara-miombon’ antoka aminy, toy ny 
solika sy ireo mpampanofa vondrom-pihary herinaratra, ny mpitantana ny orinasa Jirama. Fatiantoka 
arivo tapitrisa maromaro no mbola iainan’ ity orinasam-panjakana ity ankehitriny. 

Fanambin’ireo mpikambana ao anatin’ny Filankevi-pitantanana vaovao ny hana­rena­na ireo lesoka 
efa am-polo taonany maro. Roa taona ny fe-potoana nomen’ ny fitondram-panjakana hanaovana an’izany 
ny orinasa Jirama izany. 



« Ny imasoana voalohany dia ny fampihenana ny famoaham-bola: ny fividia­nana solika sy ny fanofana 
herinaratra. Marihina fa avo roa heny ny ividianan’ny Jirama ny saran’ny herinaratra ao anatin’ 
fifanarahana misy, amin’ izao fotoana izao. Horaisina tsirairay ireo mpamatsy solika ireo. Hifanarahana 
tanjon’ ny Jirama. Rehefa tsy misy ny marimaritra iraisana dia hanao tolo-bidy hitady mpamatsy 
indray izahay», hoy Andriamanampisoa Rasamoelina Solo, filohan’ ny Filankevi-pitantanan’ny orinasa Jirama. 

Tsiahivina fa mitentina 1 200 000 tapitrisa ariary ny famoaham-bolan’ny Jirama anatin’ny taona 
raha toa ka enina hetsy hatramin’ny fito hetsy tapitrisa ariary no vola ampidiriny. Tsy mbola ho 
tanteraka mano­loana izany ny fanampian’ny fanjakana azy. 

Namoaka tondrozotra hanarenana ny orinasa Jirama ireo mpikambana ao amin’ny Filankevi-pitantanana, 
ny sabotsy lasa teo, tetsy Anosy, izay nampahafantarina an’ireo mpiara-miasa sy mpiara-miombon’antoka 
Ao anatin’ny paik’ady ny fampitomboana ny masonkarenan’ny orinasa sy fampitomboana ny mpanjifa 
alalan’ny Tetikasa hanatsarana ny fitantanana sy ny fandraharahana eo amin’ny sehatry ny herinaratra 
ary ny fanatsarana ny fitaova­na. Tsy hisy anefa ny fampiaka­rana ny saran’ny herinaratra. 

Aorian’ny fiarenan-dohany dia hifantoka bebe kokoa amin’ny fampiasam-bola ity orinasam-panjakana 
ka hanatsara ny tolotra homeny ny mpanjifa. 









Enregistrer mon nom, mon e-mail et mon site web dans le navigateur pour mon prochain commentaire. 



