VONO OLONA TAO MIARINARIVO : OLONA 5 VOASAZY HANAO ASA ANTERIVOZONA 15 TAONA – MIDI MADAGASIKARA

Notsaraina ny talata sy ny alarobia teo tao amin’ny tribonaly Miarinarivo ilay raharaha vono olona 
fomba feno habibiana nitranga tao Analavory roa taona lasa izay. Olona 10 no voampanga tamin’ity 
nahafatesana an’ilay Ramatoa lehibe atsoina hoe Mama Jeanne. Ankoatran’ny vono olona, dia voapanga 
koa izy ireo fa niray tsikombakomba tamin’ny fanafenana ny razan’ity Ramatoa ity. Nafenan’ireo 
ny razana ary tsy hita raha tsy efa 2 taona sy efa-bolana aty aoriana. Ny polisy avy ao amin’ny BC Anosy 
nahasambotra ireo olon-dratsy ireo ary fantatra fa mbola misy olona telo mbola karohina amin’izao 
izao. Olona 8 no tena tompon’antoka tamin’ity raharaha ity . Isan’ireo ny zanaka vavin’ilay ramatoa 
sy ny vinantolahiny ary ny mpiambina azy sy ny mpamboly eo amin’ny taniny. Nivoaka ary ny didim-pitsarana 
alarobia teo ka, olona 5 no afaka noho ny fisalasalana ; 5 nahazo sazy mihatra 15 taona hanao asa anterivozona, 
fandoavana honitra 50 tapitrisa ariary. Milaza ho tsy afa-po amin’io didy io anefa ny havan’ny 
ka tsy maintsy hampakatra ny raharaha amin’ny Fitsarana ambony. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

