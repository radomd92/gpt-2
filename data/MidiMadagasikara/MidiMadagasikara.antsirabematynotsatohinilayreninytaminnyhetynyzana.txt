ANTSIRABE : MATY NOTSATOHIN’ILAY RENINY TAMIN’NY HETY NY ZANANY – MIDI MADAGASIKARA

Trangan-javatra mampahonena no nitranga tao Mandaniresaka Antsirabe, ny faran’ny herinandro 
Tovolahy iray, 25 taona, izay voalaza fa notsatohin’ny reniny tamin’ny hety no namoy ny ainy tao 
hôpitaly ny sabotsy lasa teo. Fon-dreny tahaky ny ahoana loatra no dia mahavita izany zavatra izany 
Saika izay no teny am-bavan’ny olona rehetra. Araka ny fantatra tokoa, raha ny fampitam-baovao 
any an-toerana dia toa hoe efa mpiady lava izy mianaka ireto. Mazàna dia miakatra foana ny feo ary 
mpiray tanana mihitsy izany, izay saika isan’andro. Voalaza ihany koa tetsy andanin’izay fa toa 
somary maditra io tovolahy io, ka izay foana matetika no anton’ny fifamaliana. Saingy tamin’io 
io, andro alakamisy, toa nihoatra ny fefy ny fifamaliana ary tonga hatrany amin’ny fikasian-tanana. 
fony tezitra loatra mantsy ilay renim-pianakaviana ka tsy nahatàna intsony ny tanany ka nandray 
izay sendra azy. Niletra teo amin’ny tratran’ilay tovolahy ny hety, ary nitolefika moramora ity 
tao anaty rà mandriaka. Voatery niditra an-tsehatra moa teo ireo mpiray vodirindrina sy ny fokonolona, 
nitondra ity naratra tany amin’ny hôpitaly. Ny sasany kosa avy hatrany dia nitondra ilay ramatoa 
amin’ny biraon’ny mpitandro filaminana. Ny sabotsy maraina lasa teo anefa dia fantatra fa tsy 
intsony ny ain’ilay tovolahy, noho ny rà betsaka efa very ary manginy fotsiny ny halalin’ny fery. 
nahatezitra ireo fokonolona ny fandrenesana izany ary saika nitarika tamina resaka sakoroka 
an-toerana mihitsy. Soa ihany fa nisy ny fandraisana andraikitra teo amin’ireo mpitandro filaminana, 
nandamina ny raharaha tany an-toerana. Nilamina ihany izany nony farany. Mbola mitohy kosa ny 
ataon’izy ireo mahakasika ity resaka vono olona ity. 




















