AMBOASARY MAROTSIPOHY : DAHALO RAIN-DAHINY TRATRA TEO AM-PANAOVANA MARIAZY – MIDI MADAGASIKARA

Ela nampihorohoroana ny mponina i « Dakosy ». Dahalo malaza sy raindahiny any amin’iny kaomina 
sy Marotsipohy iny no voasambotry ny miaramilan’ny « Das ». 

Araka ny fampitam-baovao avy amin’ny Ministeran’ny fiarovam-pirenena dia isan’ireo nampitondra 
ireto kaominina maromaro ireto ity dahalo ity sy ny namany. Efa nifampitadiavana rahateo aza moa 
lehiben’ny jiolahy ity saingy tafaporitsaka foana. Ny fokonolona teo an-toerana ihany no nampandre 
hatrany ireo miaramila avy amin’ny « détachement autonome de sécurité » na ny DAS tany an-toerana 
niomana ny hampiaka-bady tany amin’ny tanana iray tany an-toerana ilay dahalo rain-dahiny. Nidina 
hatrany tany amin’io toerana voalaza io ireo miaramila ka tao anatin’ny lanonam-panambadiana 
no nosamborina Ingahy Dakôsy. Na izany aza anefa dia mbola nikasa ny hilefa ihany Ingahirainy saingy 
tamin’ny fanenjehana sy ny fisamborana azy ireo fokonolona tao an-toerana. Tamin’ny fanadihadiana 
nanoro ireo mpiray tarika aminy ity lehiben’ny dahalo ity ary nisy anaran’olona efatra notononiny. 
niandry ela koa teo ny fisamborana ireto farany rehefa fantatra ny tanana misy azy ireo. Saingy 
roa ihany aloha hatreto no fantatra fa voasambotra raha tafatsoaka ireo roa ambiny. Raha ny vaovao 
hatrany dia nisy basy poleta tra-tehaka tany amin’Ingahy Dakosy ary efa natolotra ny zandary, 
tompon’ny fanadihadiana moa izany. Marihana ihany koa fa « efa eo am-pelatanan’ny manam-pahefana 
izy ireo ary mbola mitohy ny fikarohana an’ireo namany ambiny ». 




















