NILAZA NY HEVINY NY MINISITRA MPIAHY: HANOMBOKA NY VOLANA OKTOBRA NY TAOM-PIANARANA 2019-2020 | NEWSMADA

Par Taratra sur 06/08/2019 

Nanambara tamin’ny fomba ofisialy ny minisitry ny Fanabeazam-pirenena sy ny fampianarana teknika, 
Volahaingo Marie Thérèse, teny Anosy omaly, fa hiroso amin’ny volana oktobra ny fidirana ho an’ny 
vaovao ho an’ireo sekoly mampihatra ny rafi-pampianarana malagasy. Nahaheno ny hetahetan’ny 
aman-dreny ny tenany ary nandray izany. Ny minisitera rahateo, vonona handray ny fampianarana 
volana oktobra ary hifarana ny volana jolay. Hivoaka amin’ity herinandro ity ny andinindininy 
tetiandrom-pampianarana 2019-2020. 

Tanjona napetraky ny tetipivoarana ho an’ny fanabeazana 2017-2022 ny hampandrosoana isan-taona 
fotoana hisantarana ny taom-pianarana vaovao ka ho tonga volana marsa izany ny taona 2022 ary hifarana 
volana desambra. Tsapa fa misy ny lesoka samihafa, indrindra amin’ny fifantohan’ny mpianatra 
nisarika ny ray aman-dreny sy ny mpanabe hanaitra ny tomponandraikitra. 

Ankoatra ny fanambarana momba ny tetiandrom-pampianarana, nilaza ny minisitra fa efa lasa any 
faritra ny tambin-karaman’ny mpampianatra Fram volana fahefatra sy ny volana fahadimy ka fandaminana 
sisa mamaritra ny fandoavana ny vola. 

Ho an’ny fanadinam-panjakana, voatsinjara isaky ny Dren ny laza adina samihafa, miaraka amin’ny 
filaminana ny fiambenana azy ireny mandra-pahatonga ny andro hanatanterahana ny fanadinana. 
ny fivoriana fandaminana ny fizotry ny fanadinana CEPE sy BEPC, omaly teny Anosy, nandraisan’ny 
ny fanabeazam-pirenena 22 anjara. 



Les commentaires sont fermées. 

