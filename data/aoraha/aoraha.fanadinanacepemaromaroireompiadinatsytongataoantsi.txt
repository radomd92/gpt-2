FANADINANA CEPE :: MAROMARO IREO MPIADINA TSY TONGA TAO ANTSIRABE • AORAHA

Tarehimarika manaitra! Avy amin’ny antony samihafa sy indrindra noho ny fiantraikan’iny fitokonana 
nataon’ny mpampianatra sy mpandraharahan’ny fanabeazam-pirenena iny dia nahatratra 6,6% ny 
tsy fahatongavan’ireo ankizy tokony hiatrika ny fanadinana Cepe teo anivon’ny Fari-piadidiam-pampianaran’Antsirabe 
raha roa isan-jato izany, tamin’ny taona lasa. 

Ny fito amby sivifolo sy efajato tamin’ireo efapolo sy efajato sy fito arivo voasoratra anarana 
tsy niatrika fanadinana, ny talata lasa teo. Voatery hamerin-taona na hitsoaka an-daharana izany 
ireo. 

Na izany aza, tamin’ny ankapobeny dia nizotra am-pilaminana ny fanadinana tao Antsirabe, izay 
tamina foibem-panadinana telo ambin’ny folo. Toy ny mahazatra, nanana ny toeram-panadinany 
ireo ankizy manana fahasembanana miisa enina amby roapolo mianadahy. Ankizy manana olana ara-pahitana 
valo tamin’izy ireo no nandray anjara tao amin’ny Ceg Ambilobe. Mitovy amin’ny laza adin’ireo 
rehetra ny azy ireo saingy mampiasa ny milina voatokana ny fikirakirany ny laza adina. 

Ho an’ireo manana fahasembanana ara-batana ka tsy afaka nanoratra kosa dia tao amin’ny ivon-toeran’ny 
ihany izy ireo no niatrika ny fanadinana izay natao am-bava. 

Teo anelanelan’ny 8 hatramin’ny 18 taona ireo mpiadina Cepe tao an-drenivohitr’i Vakinankaratra. 









Enregistrer mon nom, mon e-mail et mon site web dans le navigateur pour mon prochain commentaire. 



