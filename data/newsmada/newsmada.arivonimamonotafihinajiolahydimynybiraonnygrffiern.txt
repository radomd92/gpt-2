ARIVONIMAMO : NOTAFIHINA JIOLAHY DIMY NY BIRAON’NY « GRÉFFIER” | NEWSMADA

Par Taratra sur 28/09/2016 

Saika hanao inona? Notafihina dimy lahy nitondra fitaovam-piadiana ny biraon’ny “greffier en 
tany Arivonimamo, ny alatsinainy lasa teo, tokony ho tamin’ny 5 ora maraina. 

Ny fokonolona tany an-toerana no nahita ny fahatongavan’ireo jiolahy. Voalaza fa ny telo niandry 
ivelany ary ny roa tafiditra tao anatiny. Tsikaritr’ireo olon-dratsy anefa fa hitan’ny fokonolona 
ireo, ary niala faingana teny an-toerana izy dimy lahy. 

Niantso ny zandary ny tao amin’ny fitsarana Arivonimamo, ka tonga teny an-toerana izy ireo. Efa 
tratra intsony ireo jiolahy saingy hita kosa fa notapahina tamin’ny baramina ny hidim-baravarana. 
nisy very tao tao anatin’ity birao ity. 

Samy gaga amin’ny anton’ity fanafihana ity ny rehetra. Saika hangalatra inona? Vola? Voalaza 
fa tsy misy fitehirizam-bola ao amin’ity birao ity. Raha antontan-taratasy indray, an’iza no 
alaina tamin’izany. Mandeha ny famotoran’ny zandary mahakasika ity toe-javatra hafahafa ity. 

Ny “greffier” no mitana ny taratasin’ady rehetra any amin’ny fitsarana. Mety misy taratasin’olona 
alaina tao an-toerana? Mifanandrifindrify amin’ny toe-draharaha mafampana any Soamahamanina 
ity tranga ity. Mety misy ifandraisany mety tsy misy, saingy mahalasa saina ihany raha birao any 
fitsarana, fitehirizana antontan-taratasin’ady no kasaina hotafihina sy vakiana. Mampanahy 
ihany izany. Raha ny fanadihadiana natao, efa nisy raharaham-pitsarana mahakasika ny olona sasany 
amin’iny Soamahamanina tao amin’ity fitsarana ity, saingy efa ela. Asa raha misy ny fikasana hanafina 
na halatra tsotra fotsiny ihany izao. Andrasana ny tohin’ny fanadihadian’ny zandary. 



Les commentaires sont fermées. 

