LALAON’NY NOSY 2019 :: MILAZA HO AFA-PO TAMIN’ NY FANDRAISANA NY DELEGASIONA MALAGASY • AORAHA

Mahatsiaro ho tsara fandraisana ireo delegasiona malagasy hatramin’ny nahatongavan’izy ireo 
talata lasa teo, tany Maorisy. Mipetraka ao amin’ny trano fandraisam-bahiny miandry kintana 
Victoria Beachcomber, ireo dele­gasiona malagasy mandritra ny Lalaon’ny Nosy, hotanterahina 
amin’ny 19 hatramin’ny 28 jolay ho avy izao. 

“Sambany, hatramin’izay niatrehako Lalaon’ny Nosy, no mipetraka amina trano fandraisam-bahiny 
toy izao. Saika amina sekoly na onivesite na ihany koa amina tanàna iraisana no hampiantranoan’ireo 
mikarakara ny lalao an’ireo atleta”, hoy Razafindrainibe Harivola, tale teknika nasio­nalin’ny 
malagasin’ny taranja lomano, efa nandeha matetika tamin’ireo Lalaon’ny Nosy, nanomboka tamin’ny 
atleta azy hatramin’ny nivadihany ho mpanazatra. “Mahay mandray olona ny Maorisiana, tamin’ity 
faha­folo ity. Tany La Réunion dia noferan’ny mpikarakara hatramin’ny sakafo nalaina. Aty kosa 
ny mpitsabo sy ireo mpitantana no mametra izany mba tsy ho diso tafahoatra ka hitarika vokatra ratsy 
amin’ny fifaninanana”, hoy hatrany izy. 

Trano fandraisam-bahiny mahazaka olona fitonjato mahery no misy ny delegasiona malagasy rehetra 
anjara amin’ity fifaninanana ity. “Vao ny andiany voalohany no tonga fa mbola ho avy ny andiany 
Raha ny isa azonay dia misy sivy amby telopolo amby zato (339) ny olona handrafitra ny delegasiona 
rehetra hipetraka ato amin’ity trano fandraisam-bahiny ity”, araka ny nambaran’ny tompon’andraikitra 
eo anivon’ny Victoria Beachcomber. Manodidina ny telo ny isan’ireo mpiray efitra, amin’ny ankapobeny. Tsy misy mpandroso sakafo fa samy manao izay tiany (buffet gastronomique) 
delegasiona malagasy miantrano ao. 









Enregistrer mon nom, mon e-mail et mon site web dans le navigateur pour mon prochain commentaire. 



