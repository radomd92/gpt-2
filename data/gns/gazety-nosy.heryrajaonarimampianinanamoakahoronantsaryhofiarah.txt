HERY RAJAONARIMAMPIANINA : NAMOAKA HORONANTSARY HO FIARAHABANA AN-DRAJOELINA

Raha tamin’ny talata 8 janoary lasa teo no nivoaka ny voka-pifidianana ofisialy avy amin’ny fitsarana 
momba ny lalàmpanorenana, dia ny sabotsy teo kosa vao niarahaba ny filohan’ny repoblika vaovao 
Rajoelina ny filoha teo aloha Hery Rajaonarimampianina. Somary mihavaka kely ny fomba fiarahaban’ity 
teo aloha ity satria tamin’ny alàlan’ny horonantsary fohy naparitaka tao anaty tambazotran-tserasera 
nanaovany izany. Ankaotra ny fiarahabana dia nirary fahombiazana feno ho an’ny filoham-pirenena 
Rajoelina amin’ny andraikitra goavana sy masina ho sahaniny eto amin’ny firenena ingahy Hery 
Nambarany tao anatin’izay horonantsary izay fa ny ampitson’ny andro namoahan’ny fitsarana avo 
ny lalàmpanorenana ny voka-pifidianana ofisialy, dia efa niantso mivantana ny filoha vaovao 
alàlan’ny antso an-telefonina ny tenany, nitondra ny fiarahabana. Tetsy ankilan’izay, naneho 
fankasitrahany ny filoha teo aloha Marc Ravalomanana tamin’ny fihetsika nasehoany taorian’ny 
voka-pifidianana ofisialy ihany koa i Hery Rajaonarimampianina. Tsiahivina ihany fa ity farany 
hamindra ny fahefana amin’i Andry Rajoelina, mandritra ny andro hanaovana ny fianianana eny amin’ny 
Mahamasina, ny sabotsy 19 janoary ho avy izao. 

