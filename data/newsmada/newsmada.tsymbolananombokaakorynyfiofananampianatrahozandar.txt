TSY MBOLA NANOMBOKA AKORY NY FIOFANANA… : MPIANATRA HO ZANDARY NAMOY NY AINY TANY AMBOSITRA | NEWSMADA

Par Taratra sur 08/02/2016 

Namoy ny ainy sahady ny tovolahy iray mpianatra ho zandary, ny asabotsy teo tany amin’ny sekolin’ny 
ao Ambositra. Tsy mbola nanomboka anefa ny fiofanana dia izao maty izao izy… 



Tovolahy iray antsoina hoe Rasolofoniaina Angelo Alexandre, mpianatra ho zandary ity namoy ny 
tao Ambositra ity, ny asabotsy antoandro teo. Araka ny fanazavana voaray avy an-toerana, niditra 
fomba ofisialy, ny asabotsy 6 febroary 2016 teo ny andiany faha-72 mpianatra ho zandary ao amin’ny 
zandarimariam-pirenena ao Ambositra. Toy ny mahazatra, miisa 1200 mianadahy izy ireo no noraisina 
tsy mbola hiditra amin’ny fiofanana raha tsy efa vita soa aman-tsara ny fizahana ara-pahasalamana 
hatao manomboka anio alatsinainy 8 febroary 2016. Fanononana ny anaran’ireo afaka sy fampandrosoana 
ireo tao amin’ny sekoly no natao ary fanoroana azy ireo ny efitra hitoerany mandritra ny fiofanana. 

Niadina tany Vangaindrano ity tovolahy namoy ny ainy ity. Teo am-pilaharana nandritra ny fandraisana 
mpianatra no nitambotsotra tampoka izy vokatry ny fiakaran’ny tosidra avobe. Niakatra 26/12 
tosidrany raha ny tatitra nampitain’ny zandariamaria. Nentina haingana namonjy ny hopitaliben’Ambositra 
saingy namoy ny ainy avy hatrany. 

Nanamafy hatrany ny zandarimaria fa tsy mbola nanomboka mihitsy ny fiofanana fa aretina efa tao 
no nahatonga ny fahafatesany fa tsy misy ifandraisany amin’ny fomba fanao ara-miaramila amin’ny 
mpianatra vaovao toy izao akory. 

Mila vatana tomady ara-pahasalamana, araka izany, ny fiatrehana ny fiofanana ho ao anatin’ny 
zandariamaria, koa aleo tsy miditra rehefa marefo ny fahasalamana. 



Les commentaires sont fermées. 

