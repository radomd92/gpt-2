TOAMASINA – FIVAROTANA BALA: MANAMBONINAHITRA AMBONY VOATONONTONONA | NEWSMADA

Par Taratra sur 08/02/2019 

Raim-pianakaviana iray avy nivarotra tao Toamasina ka hamonjy fodiana any amin’ny kaominina 
Antenina – Toamasina II no niharan’ny fanafihan-jiolahy ny talata tolakandro teo… 

Tompon’antoka tamin’ny fanafihana ity raim-pianakaviana ity ny jiolahy miisa enina nisaron-tava 
nirongo fitaovam-piadiana mahery vaika raha vao niala ny taksiborosy tamin’iny lalam-pirenena 
iny izy. Tsy nanampo na inona na inona izy tamin’io fotoana io fa noheveriny ho toy ny olona rehetra 
kanjo basy PA avy hatrany ny niandry azy, ary taorian’izay, nisy roa lahy hafa namoaka basy Kalachnikov 
nandrahona ny hamoahany vola vidina kanelina tany aminy. Tsy nanaiky lembenana anefa ity raim-pianakaviana 
ka notifirin’izy ireo avy hatrany ny tanany ary nilatsaka ny poketra nisy ny vola. Manao ranolava, 
izany, ny fanafihan-jiolahy ao Toamasina sy ny manodidina hatrany amin’ny faritra Analanjirofo. 
fampitam-baovao hatrany fa misy mpitandro filaminana ambany girady sy manamboninahitra ambony 
ambadik’ity raharaha ity. Misy amin’izy ireo ny mampanofa basy sy fanamiana mpitandro filaminana 
manao fanafihana, ao kosa ireo mivarotra bala ary misy mihitsy aza mandray anjara mivantana amin’ireny 
mitam-piadiana ireny. Nohamafisin’ny loharanom-baovao hatrany fa hatramin’ny fakana an-keriny 
ahitana dian-tanan’ireo mpitandro filaminana manamboninahitra ambony ireo. Andrasan’ny mpanara-baovao, 
izany, ny marina rehetra momba ny fisian’ireo mpitandro filaminana mampanofa basy sy mivarotra 
amin’ny jiolahy ireo. 



Les commentaires sont fermées. 

