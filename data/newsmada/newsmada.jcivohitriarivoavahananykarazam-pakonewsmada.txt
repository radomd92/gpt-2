JCI VOHITR’IARIVO: AVAHANA NY KARAZAM-PAKO | NEWSMADA

Par Taratra sur 12/12/2018 

Mitohy ny tetikasa Vohitra Maitso hataon’ny JCI Vohitr’Iarivo. Fitsinjarana ireo karazam-pako 
no hanentanany ireo sekoly sy orinasa maromaro ho fitandroana ny fahadiovan’ny tanàna. 

Miditra amin’ny dingana faharoa amin’ny fitadiavana vahaolana hanadiovana ny tanàna eto Antananarivo 
JCI Vohitr’Iarivo ao anatin’ilay tetikasa Vohitra Maitso. Miantsehatra eny amin’ny sekoly sy 
maromaro izy ireo mametraka toerana fitsinjarana ny karazana fako mba tsy hifangaro sy ho voaavaka 
Efa misy ny fiaraha-miasa amin’ireo orinasa mpanodina fako hanavao ireo fako voaangona sy voatsinjara 


Andraikitry ny olon-tsotra ny mitsinjara ny fako. Hatokana ny fako mora lo, avahana ny plastika, 
atokana ny tavoahangy, taratasy, … 

Havadika ho zezika ny fako ao an-dakozia toy ny hoditra legioma sy voankazo… Horaisin’ny Ecobak 
potika taratasy ho azo ampiasaina indray. Horaisin’ny Vohitra tontolo iainana kosa ny entana 
tsy ilaina intsony ary horaisin’ny Eco Malagasy Plast ny fako plastika. 

Misy ny fiofanana omena ireo tompon’andraikitra hahaizana mampiasa, mampihatra tsara izany 
ny karazam-pako izany. Marihina fa fihetsika tsy mbola mahazatra ny isan-tokantrano na ny orinasa 
ny sekoly ity manavaka ny karazam-pako ity ka mila fampianarana sy fahazarana. Tsara ampiharina 
an-tokantrano ihany koa, indrindra ho an’ny ankizy madinika hanana fahazarana tsara . 



Les commentaires sont fermées. 

