ORANGE : TONGA ANY TOLIARA SY IHOSY NY 4G | NEWSMADA

Par Taratra sur 30/04/2018 

Manana otrikarena matanjaka ny any Toliara sy Ihosy amin’ny lafiny indostria, varotra, fiompiana, 
jono, fizahantany, sns. Vao mainka hampiroborobo ireo sehatra ireo ny fahatongavan’ny tanjaka 
an’ny Orange Madagasikara any an-toerana. 

Nosantarina, ny 27 avrily teo, tany Toliara ny tanjaka 4G an’ny Orange Madagasikara. Nitarika 
fotoana ny tale jeneraly Michel Degland, natrehin’ny minisitry ny Paositra sy ny fifandraisan-davitra 
ny fampiroboroboana ny niomerika, Rakotomamonjy Neypatraiky. Teo koa ny minisitry ny Harena 
rano sy ny jono, François Gilbert. 

Manana tanjaka amin’ny toekarena i Toliara, seranan-tsambo fahatelo eto Madagasikara. Ahitana 
maro amin’ny indostria, ny fiompiana, ny fambolena, ny jono, sns. Ao anatin’ny fivoarana tanteraka 
ny fizahantany noho ny fananany morontsiraka mahasondriana. Hitondra fampandrosoana goavana 
fanavaozana ny seranam-piaramanidina iraisam-pirenena any Toliara, manampy ny lalam-pirenena 
sy faha-13. Ahitana otrikarena lehibe toy izany koa any Ihosy. 

Hanatsara ny tolotra ho an’ny mpanjifa 

Nilaza ny minisitra Rakotomamonjy Neypatriaky, fa tsy anavahana olona intsony ny niomerika, 
efa maro ny tetikasan’ny minisitera manome vahana ny vahoaka manontolo misitraka azy. Anisan’izany 
Tic bus iarahana amin’ny Orange mitety faritra maro. 

Hanampy tosika ny mpandraharaha isan-tsokajiny avy ny firoboroboan’ireo sehatra voatanisa 
ny fampiasana ny tanjaka 4G an’ny Orange Madagasikara. Notsiahivin’ny tale jeneraly Michel Degland, 
hitondra aina vao ho an’ny mpandraharaha ny hatsaran’ny kalitaon’ny tolotra omen’ny Orange, 
hampandroso ny fiharian’izy ireo sady hanavao ny tolotra omena ny mpanjifany avy rahateo. 

Manampy ireo, notokanana ny 26 avrily, ny foibe niomerika ho an’ny vehivavy (maison digitale) 
Toliara, toerana faha-18 napetraky ny fikambanana Orange solidarité Madagasikara, manao asa 
amin’ny lafiny sosialy. Maimaimpoana ny fampiasana ny fitaovana ho an’ny vehivavy, hanatsaran’izy 
ny fari-piainany sy ny fahalalany avy. Ahafahana mianatra mamaky teny, ny fandraharahana tsotra 
varotra, ny asa birao, ny fampiasana fitaovana informatika (logiciel), ny taozavatra, ny fandraharahana 
sns. 



Les commentaires sont fermées. 

