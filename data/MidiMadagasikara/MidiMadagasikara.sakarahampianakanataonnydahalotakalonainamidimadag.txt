SAKARAHA : MPIANAKA NATAON’NY DAHALO TAKALONAINA – MIDI MADAGASIKARA

Namaivay ny fifandonana tamin’ireo dahalo tany amin’iny distrikan’i Sakaraha iny, omaly. Nisy 
iray mihitsy aza, tamin’ireo mpifanandrina no maty voatifitra. Fifandonana izay nentina namotsorana 
olona, mpianaka roa lahy, lasa takalonaina tao Ankaboka. Raha ny zava-nisy, araka ny fampitam-baovao 
dia mpitondra sarety iray niaraka tamin’ny zanany vao sivy taona monja no notafihan’ny dahalo 
sy mirongo ody gasy, omaly antoandro. Tsy vitan’ny nalain’ireo olon-dratsy ny ombin’izy ireo, 
mbola nentina nataony takalon’aina ihany koa ireto farany. Tamin’io fotoana io, dia sendra nanao 
tao Andranomaitso, Sakaraha ny zandary ka niantso vonjy tamin’ireto farany avy hatrany ireo mponina. 
niandry ela moa ireto mpitandro filaminana, fa avy hatrany dia nandray an-tànana ny raharaha ary 
nanara-dia, nampian’ireo fokonolona. Tsy dia lasa lavitra loatra fa teo amin’ny kizo atao hoe 
no nifankatratra ny roa tonta. Ireo dahalo raha vao nahita ireo mpanenjika, dia nitifitra avy hatrany. 
tamin’ireo mpanara-dia no voan’ny balan’izy ireo ka maty tsy tra-drano. Namaly tifitra ireo zandary. 
nisy lavo ireo olon-dratsy, saingy resy tosika kosa ary nanao tsoa-pe nandositra, namela azy mianaka 
ireo omby. Tsy namelan’ireo zandary moa raha tsy voasambotra ny roa tamin’izy ireo,fa tafaporitsaka 
roa ambiny. Mbola nahatrarana basim-borona iray sy mohara maromaro moa teny amin-dry zalahy ireto. 
mitohy kosa ny hazalambo sy ny fikarohana ireo roa tafatsoaka. 




















