MPIVAROTRA FAHANA VOATAFIKA : LATSAKA NY BASIN’IREO JIOLAHY, MATIN’NY FITSARAM-BAHOAKA NY IRAY… – MIDI MADAGASIKARA

Miverina mahazo vahana indray ao Toamasina ny fanafihana mitam-piadiana raha somary nangingina 
tao ho ao izay. Mpivarotra fahana tao Depot Manangareza no notafihan’ireo jiolahy telo nitondra 
iray ny herinandro nivalona iny, izay efa in-2 izao tamin’ity taona ity monja. 

Raha ny fanazavana dia efa nandrasan’ireto andian-jiolahy telo mirahalahy ireto ny fodian’ireo 
fahana ity isaky ny hariva. Tampoka izay dia voaambana basy izy mivady hody. Nanana fahasahiana 
efa fanindroany nahavoa azy ireo amin’ny fanafihana toy izao ilay rangahy ka namaly ireto andian-jiolahy. 
izay dia latsaka ny basin’ilay jiolahy nanambana azy ary raikitra teo ny antso vonjy ka tonga nanampy 
ireo ny fokonolona. Vokatr’izay dia tratran’ny fitsaram-bahoaka teo ny iray tamin’ireo telo 
ka maty tsy tra-drano, ny roa lahy tafatsoaka kosa nitondra ilay paoketra noheverin’izy ireo fa 
vola be, hay vola 400 ariary sy finday fampiasa amin’ny fivarotana fahana no hany tany anatiny. 
ireo milaza fa basy na mpitandro filaminana ity nentin’ireo jiolahy manao fanafihana mitam-piadiana 
; raha nanome fanazavana anefa ny teo anivon’ny polisim-pirenena misahana ny raharaha, dia nilaza 
basy natambatambatra ilay izy ka samy manana ny laharany avokoa ireo singa mandrafitra ilay basy 
nampiasain’ireo jiolahy latsaka nandritra ny sakoroka io. 

Ankehitriny anefa, dia ireto notafihan’ireo andian-jiolahy ireto indray no rahonan’ny fianakavian’ilay 
matin’ny fitsaram-bahoaka hovaliana faty aorian’ny fandevenana any amin’ny faritra Atsimo 
fiavian’ilay jiolahy maty. Voatery nandray fepetra nifaranaka tamin’izay ihany koa ireto mpivarotra 
ireto ho fiarovana ny ainy sy ny fananany… 




















