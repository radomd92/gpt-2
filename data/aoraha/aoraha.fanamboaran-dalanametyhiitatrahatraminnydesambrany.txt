FANAMBOARAN-DALANA :: METY HIITATRA HATRAMIN’NY DESAMBRA NY ASA ENY BESARETY • AORAHA

Tsy ho vita ara-potoana. Mbola hiitatra hatramin’ny volana desambra ny asa fanamboaran-dalana 
Besarety raha ny fanazavan’ireo teknisiana miandraikitra ny asa. Maro loatra ireo sakana mampitarazoka 
asa, toy ny fahanteran’ny fotodrafitrasa fikorian’ny rano any ambanin’ny arabe. Mety hipaka 
volana desambra any ho any ny famaranana ny asa raha tokony ho amin’ny faran’ny volana novambra. 

“Efa ratsy avokoa ny fotodrafitrasa eto ka manano sarotra ny fanatanterahana ny asanay. Tsy maintsy 
ireny fitaovana ireny vao mitohy indray ny asa. Na izany aza, efa miezaka izahay hanenjika ny asa 
ho vita hatramin’io fotoana voatondro io ”, hoy i Joackim, teknisiana misahana ny fanamboaran-dalana 
Besarety mihazo ny kolejy Rasalama, omaly. 

Nampitomboina ny isan’ireo mpiasa miantsoroka ny asa. Tafiditra ao anatin’ny fanamboaran-dalana 
amin’ny lalam-pirenena faharoa ity asa eny Besarety ity. 

Nanomboka tamin’ny fanadiovana ny lakandrano izy ireo vao nampitovy ny haavon’ny arabe. Asa maromaro 
an-toerana kosa no mandeha miaraka, dia ny fanamboarana ny ampahan-dalana roa samy hafa eo Ambodimanga 
sy ny eo amin’ny fiolanana manomboka eo Besarety mihazo ny “La Rotonde”, izay hatao vatosokay avokoa. 









Enregistrer mon nom, mon e-mail et mon site web dans le navigateur pour mon prochain commentaire. 



