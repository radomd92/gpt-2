IFANADIANA : FANAFIHAN-DAHALO : OLON-TSOTRA 3 MATY VOATIFITRA, OMBY 10 VOAROBA – MIDI MADAGASIKARA

Notafihan’ny andian-dahalo nirongo fitaovam-piadiana indray tany amin’ny Kaominina ambanivohitra 
Distrikan’ Ifanadiana, omaly naraina, tokony tamin’ny roa ora, ka omby miisa folo no voaroba tao 
Tomarosana, Fokontany Ambananitomarosana. Nandritra ny fanafihana, araka ny vaovao voaray 
hatrany, dia olona telo teo an-tanàna izay niaro mafy ny fananany tsy horobain’ireo tsy mataho-tody 
namoy ny ainy maty voatifitra. Manoloana ny fanafihan-dahalo mateti-piseho ity, dia miraviravy 
ny mponina any an-toerana, izay mahatsiaro ho tsy misy mpiaro intsony, ka manaitra ny mpitondra 
mba hitady vahaolana maharitra sy mahomby, satria ny Gasy samy Gasy ihany no mifamotika. « Tsy vitany 
ireo olon-dratsy fa mandoro tanàna sy mamono mihitsy », hoy ireo mponina. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

