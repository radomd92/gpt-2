TOAMASINA : RAVAN’NY POLISY NY TAMBAJOTRANA MPANENDAKA | NEWSMADA

Par Taratra sur 02/06/2016 

Saron’ny polisin’ny kaomisaria ao Tanambao Voalohany Toamasina, ny alatsinainy 30 mey 2016 lasa 
ny tambajotrana mpanendaka miisa enina. Eo amin’ny fiantsonan’ny taksiborosy no famelezan’izy 




Ireo olona tonga vao maraina amin’ny taksiborosy ao Toamasina sy ireo vehivavy mpivaro-tena hamonjy 
maraina no tena lasibatr’ireto tontakely ireto, araka ny fanazavan’ny lehiben’ny kaomisaria 
Tanambao Voalohany, ny komisera Rakotovao Jean Christian. Voalaza fa eo anoloan’ny CJRS isaky 
alina ka hatramin’ny maraimbe no fitobian’ireto andian-jiolahy ireto. Maro, araka izany, ny 
voarain’ny polisy momba ny fisian’ireto andian-jiolahy ireto eo amin’io toerana voalaza io ary 
faisana izay mifanehatra amin’izy ireo. Na ireo mandeha posy na mandeha an-tongotra, samy voaendaka 
raha ny tatitra avy amin’ny polisy hatrany. 

Vokany, nanao bemidina ny polisy tamin’io fotoana io ka tratra teo am-panaovana ny asa ratsiny 
zalahy. Raim-pianakaviana iray avy niandry marary tao amin’ny Hopitalibe Toamasina no saika 
fanendahan’ireto jiolahy ireto. Afaka niantso polisy avy hatrany ilay niharam-boina ka sarona 
anaty vela-pandriky ny polisy ry zalahy. Mbola tsy ampy taona ny telo amin’ireto jiolahy, araka 
fanazavan’ny polisy hatrany. Mitohy ny famotorana ireto jiolahy tratran’ny polisy ireto. 



Les commentaires sont fermées. 

