FETY SILAMO :: SARO-PANTARINA MIALOHA NY DATY FIAFARAN’NY RAMADANY • AORAHA

Amin’ny talata 4 jona ho avy izao no nifanarahan’ny finoana silamo eto Madagasikara sy ny fitondram-panjakana 
ho fanamarihana ny fiafaran’ny Ramadany na ny « Aid el Fitr ». Araka ny fanazavana mantsy dia tsy 
mialoha io andro io satria miankina tanteraka amin’ny fiposahan’ny masoandro amin’ny fiandohan’ny 
jona. Na izany aza, efa nodidian’ny fanjakana ny maha andro tsy fiasana fa andraisan-karama ny 
4 jona 2019, tahaka an’ireo fety kristiana isan-taona. 

«Nanomboka ny 7 mey ny iray volan’ny Ramadany. Miafara arakaraka ny fisehoan’ny volana ny fahataperany. 
ho ny 4 jona, ny 5 jona, na 6 jona», hoy ny mpino Silamo iray. Nomarihany fa ny mpino Silamo rehetra 
an’i Madagasikara no samy mijery an’izany avokoa ka izay mahita no mampilaza. 

Vinavinana daty fotsiny araka izany ny 4 jona 2019. «Sarotra be ho an’ny fanjakana anefa ny hanova 
daty io. Efa didy nivoaka rahateo sady ny finoana Silamo ihany no nanolotra ny daty», araka ny nambaran’ny 
eo anivon’ny minisiteran’ny Asa sy ny asam-panjakana ary ny lalàna sosialy. Fantatra fa mety hisy 
fampilazana ataon’ny minisitera momba io daty io atsy ho atsy. 









Enregistrer mon nom, mon e-mail et mon site web dans le navigateur pour mon prochain commentaire. 



