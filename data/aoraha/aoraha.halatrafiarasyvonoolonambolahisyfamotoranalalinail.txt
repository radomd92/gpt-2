HALATRA FIARA SY VONO OLONA :: MBOLA HISY FAMOTORANA LALINA ILAY RAHARAHA NAHAFATESANA MPAMILY • AORAHA

Fantatra fa handalo famotorana lalina, etsy amin’ny lapan’ ny Fitsarana Anosy, amin’ny voalohandohan’ny 
marsa ho avy izao, ny raharaha halatra narahina famonoana ho faty ny mpamily sady tompon’ny fiara 
marika « Hyundai Starex », izay niseho tany Ankazobe, tamin’ny 7 janoary lasa teo. 

Olona fito no voasaringotra tamin’iny tranga iny. Ny efatra amin’izy ireo no voatazona am-ponja 
eny Tsiafahy. Nahazo fahafahana vonjimaika kosa ny telo ambiny. 

«Averina antsoina ireo noahafahana vonjimaika. Mbola hisy ny fanadihadiana sy famotorana hatao 
ireo. Ho fantatra, aorian’izay, ny fanapahan-kevitry ny mpitsara mpanao famotorana», hoy ny 
misahana ny fanadihadiana tamin’iny raharaha iny. Ireo lehilahy efatra voatondro ho nandray 
mivantana tamin’ny fandatsahana ny ain’ilay lehilahy mpamily sady tompon’ny fiara nangalarina 
nogadraina eny Tsiafahy ireo. Vehivavy iray sy lehilahy roa hafa kosa no noafahana vonjimaika. 

Voalaza fa nokasaina handoavana trosan’ny iray tamin’ireo olona voatondro fa namono no antony 
ireo ilay fiara, izay mody nofainy hoentina hiatrika fifamofoana tany Andranovelona. Nomanina 
ny famonoana ny mpamily nitondra ny fiara “Hyundai Starex” nofaina. Nokendaina tao anaty fiara, 
antsy ary nalevina tany anaty ala kininina ny vatana mangatsiakan’ny tompon’ny fiara. Tra-tehaka 
ny vehivavy iray voalaza fa sakaizan’ny iray tamin’ireo lehilahy namono. Niainga tamin’io ny 
an’ireo nahavanon-doza. Nisy ireo voasambotra tany Mahavelona-Ankazobe, Mahitsy sy Ivato. 
tamin’ny fikarohana an’ireo voarohirohy ny zandary sy ny pôlisy. Iretsy farany no nanao ny famotorana 










Enregistrer mon nom, mon e-mail et mon site web dans le navigateur pour mon prochain commentaire. 



