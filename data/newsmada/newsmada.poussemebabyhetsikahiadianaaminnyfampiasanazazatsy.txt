« POUSSE ME BABY »: HETSIKA HIADIANA AMIN’NY FAMPIASANA ZAZA TSY AMPY TAONA | NEWSMADA

Par Taratra sur 04/04/2019 

Asa ifotoran’ny fikambanana Bel’Avenir, any Toliara, ny fampanajana ny zon’ny ankizy, toy ny 
alalan’ny ady amin’ny fampiasana zaza tsy ampy taona. Toy ny isan-taona, hanatontosa ny “Pousse 
baby” izy ireo, ny 13 avrily izao. 

Toerana iray mbola ahitana tranga maro fampiasana zaza tsy ampy taona ny ao amin’ny toeram-pitrandrahana 
tsy lavitra ny tanànan’Antsoamadiro Toliara. Nanangana sekoly natao ho azy ireo ny fikambanana 
Avenir. Ecole des saphirs ny anarany. Isan-taona, mikarakara hetsika ny fikambanana ho fitadiavam-bola 
ny fampianarana ireo ankizy. 

“Pousse me baby” ny anaran’ny hetsika, izay tonga amin’ny andiany fahafito, amin’ity taona ity, 
hotanterahina ny 13 avrily izao. Fitarihana posy amin’ny halaviran-dalana 30km izy ity. Fihetsika 
ny sain’ny tompon’andraiki-panjakana sy ny olon-drehetra ny amin’ny tokony hanafongorana ny 
zaza tsy ampy taona sy ny hampidirana azy ireny any an-tsekoly. 

Maherin’ny 250 ny handray anjara amin’izany ka ahitana ireo tanora mpisitraka ireo fandaharanasa 
tetikasa samihafa tanterahin’ny Bel Avenir, toy ireo tanora ao anatin’ny tarika mpilalao mozika. 
azy ireo koa ireo mpiasa sy mpilatsaka an-tsitrapo manatontosa ireo fandaharanasa samihafa ireo. 

Ankoatra ny fanentanana sy ny fanairana ny sain’ny tsirairay, fotoana itadiavam-bola hoenti-mampiroborobo 
mampandeha ny fampianarana sy fanabeazana ao amin’ny Ecole des saphirs ihany koa io. Azo atao ny 
fanampiana vola ka 2 euros na manodidina ny 9.000Ar isaky ny iray kilometatra vitan’ny mpitarika 
iray. 

Karaman’ny mpampianatra, sakafon’ny mpianatra, fampiantranoana azy ireo, fitaovan’ny mpianatra 
fikolokoloana ny sekoly, hetsika fisorohana ny fampiasana zaza tsy ampy taona, sns. Santionany 
asa miandry ny fikambanana ireo. 





Les commentaires sont fermées. 

