TANAMBAO V : LASAN’NY MPANAFIKA NY VOLA 1 TAPITRISA AR – MIDI MADAGASIKARA

Henjana be ny fanaraha-maso ataon’ny mpitandro ny filaminana mitambatra mialoha sy nandritra 
Asaramanitra, ka sahirana tanteraka ireo andian-jiolahy mitaingina môtô raha nihevitra ny nanararaotra 
asan-jiolahy teto Toamasina, hany ka miandry « tataka » fotsiny sisa dia mamely. 

Tratran’izany ity tokantrano mpivarotra tao Tanambao V ity, ny zoma hariva tokony tamin’ny 05ora 
15min teo. Efa voaara-mason’ireo andian-jiolahy tsara ny fizotry ny fisafoana ataon’ireo mpitandro 
filaminana manerana ny tanàna, ka vao nahita hirika kely izy ireo dia namely tampoka ka lasan’ireto 
telo nitondra môtô izay nitondra basy PA ny vola iray tapitrisa ariary. Niaro ny fananany anefa 
tovolahy ity dia tsy nisalasala nitifitra azy ireto andian-jiolahy izay nahavoa ny sandriny sy 
ny tratrany havia ary nijanona tao anaty havokavony ny bala. Efa mitsabo tena eo anivon’ny hopitaly 
hatramin’ny zoma hariva ity tovolahy ity, izay miandry ny fandidiana azy, na izany miharatsy ny 
noho ilay bala mihitsoka ao anatin’ny tratrany ka manasarotra ny fomba fiainany. 

« Tsy ataonay hampiraviravy tànana ny tranga nisy na teo aza ny ezaka maro natao, fa vao maika mampirisika 
hanao mafimafy kokoa izany » hoy ireo mpitandro ny filaminana. Mahatsapa mantsy izy ireo, fa tsy 
mihodina mijery ny tranom-barotra sy mpanam-bola asiana ireto andian-jiolahy mpitaingina môtô 
PA ireto, ka izay hita fa hahazoana vola haingana dia lasibatra… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

