HEVITRA MALOTO • AORAHA

Masiso loatra ny fomba entina mifehy ny fitobahana sy fiavosan’ny fako eto an-drenivohitra amin’izao 
izao. Iniana bataina eny ambony lazaolana anaovana kajikajy pôlitika indray ny resa-pako satria 
lasa kianja ifanandrinan’ ireo kandidà ny dabam-pako manerana an’Iarivo. Raha tamin’ ny vanim-potoana 
tsy nisy fifidianana dia nahazatra hatramin’izay ny fifanosoram-potaka eo amin’ny kaominina 
renivohitra sy ny fitondram-panjakana foibe rehefa mitaraina amin’ny afitsoky ny fako miparitaka 
tandrenivohitra. Samy tsy misy tompon’andraikitra ny an-daniny sy ny an-kilany, na samy mahita 
hanilihana ny rihitra amin’ny iray sy ny ilany foana. Io moa dia nateraky ny fandrorana mitsilany 
sasany ihany tamin’ny fotoan’androny. Tsy hiverenana intsony izany fa efa ny fibanjinana ny ho 
izao aoka ho masaka an-tsaina. Aleo ankinina amina sehatra iray tsy hitambitamby amin’iza na amin’iza, 
ireo raharaham-bahoaka hafa, ity fandraofana ny fako eto Iarivo ity. Moa ve ifandrotehina toy 
ny fitantanana an’ireo tobim-pahasalamana, ny sekolim-panjakana, ny paompin-drano… eto an-drenivohitra 
Raha ny kaominina no tompon’ antoka dia avelao ho azy ny hoenti-manana rehetra amin’izany. Raha 
fanjakana ny hanadio ny fako dia sahano irery. Avereno faritana ny lalàna dia aza mifampidimpiditra 
Ny mponina no hitsara, rehefa avy eo, hoe iza no tsy nahatontosa an-tsakany sy an-davany ny asa nampisahanina 
Dieny izao dia andao sorohana ny fifaminganana tsy nampivoatra ny tanàna vokatry ny tsy fitovian’ny 
pôlitika eo amin’ny mpitondra foibe sy ny mpitondra tanàna. Tsy misy manana antoka na iza na iza, 
hoe samy avy amin’ ny fianakaviana pôlitika iray ihany ve ny Filoham-pirenena vaovao eo sy ny Ben’ny 
manaraka, sa hanohy ny safidy hafahafany indray i Iarivo ka hitodika any amin’izay mpanohitra 
fitondram- panjakana izy rehefa hifidy ben’ny tanàna. Fa ny fako anefa izao midongizina. Sady 
madion’ny fitiavana akory no tsy afaky ny finoana fotsiny. Mila diovina amin’ny hevitra madio 
tanàna raha milaza fa tia an’Antananarivo avokoa ary tsy tokony atao kilalao pôlitika. 









Enregistrer mon nom, mon e-mail et mon site web dans le navigateur pour mon prochain commentaire. 



