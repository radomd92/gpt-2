ANJANAHARY : MPANENDAKA RAIN-DAHINY TELOLAHY VOASAMBOTRA – MIDI MADAGASIKARA

Mampikaikaika ny maro mihitsy ny fanendahana eny amin’iny faritra Anjanahary sy ny manodidina 
Tsy menatra ny mibata olona mihitsy mantsy ireo olon-dratsy, ary mitondra izany ao amin’ny fasam-bahiny, 
vao maraina na andro mandroso ho alina iny. Mazàna hoy ny fanazavana azo dia eo amin’ny telolahy 
efa-dahy eo foana ry zalahy no miaraka, ka ny roa amin’ireo no avy hatrany dia mibata ilay olona, 
hafa kosa mandrahona amin’ny zava-maranitra na fitaovam-piadinaa hafa, mba tsy hiantsoan’ilay 
vonjy. Teo anatrehan’ny fitarainana, dia misafo andro aman’alina ireo toerana mafampana eny 
faritra iny ireo pôlisy avy amin’ny boriborintany fahatelo. Tamin’izany indrindra no nahasamborana 
Marco, Tojo, ary Rija, mpanendaka isan’ny ikoizana eny an-toerana. Ny iray tamin’izy telo lahy 
aza, dia nambaran’ireo pôlisy hatrany fa efa mpamerin-keloka. Efa voasambotra mantsy izy ary 
am-ponja. Iray volana monja anefa no nitazomana azy tany dia tafavoaka indray, noho ny antony tsy 
ary dia izao niverina amin’ny asany taloha izao indray. Niara-niaiky izy telolahy ireto, fa manao 
asa ratsy io. Marihina fa teo am-panendahana olona mihitsy izy ireo no voasambotra. Mbola tratra 
amin’izy ireo ny finday roa sy firavaka ary vola. Omaly ihany dia efa nohenoina teny anivon’ny Fampanoavana 
telo lahy ireto. Tsy mitsahatra ny manentana hatrany ireo mpitandro filaminana ny amin’ity fampirantirantiana 
avo lenta eny an-dàlana ity. Mazàna mantsy hoy izy ireo dia saika ireo, ankizy mpianatra sy tanora 
lasibatry ny fanendahana. 




















