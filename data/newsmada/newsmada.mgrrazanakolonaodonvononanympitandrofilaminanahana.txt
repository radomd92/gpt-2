MGR RAZANAKOLONA ODON: “VONONA NY MPITANDRO FILAMINANA HANAMPY NY KATOLIKA” | NEWSMADA

Par Taratra sur 06/09/2019 

“Indraindray, misy mamalan-kira, koa aleo nifampiresaka. Efa misy ny fandaminana ary vonona 
ny katolika ny mpitandro filaminana. Afaka mitsena ny papa amin’izay toerana ahafahana mitsena 
mahita azy amin’ny papa mobile ny rehetra…”, hoy ny Arsevekan’Antananarivo, Razanakolona Odon. 

Amin’ny lalana andalovan’ny papa, efa misy ny fanentanana isaky ny paroasy satria voafetra ihany 
isan’ireo olona afaka mitsena azy eny amin’ny seranam-piaramanidina Ivato”, hoy hatrany ny arsevekan’Antananarivo, 
Odon, nandritra ny valandresaka ho an’ny mpanao gazety, omaly, niaraka tamin’ireo tompon’andraikitra 
amin’ny fitandroana ny filaminana, notarihin’ny minisitry ny Fiarovam-pirenena (MDN), ny Jly 
Léon Richard. Nohamafisiny fa mitovy amin’ny fitsenana ny kardinaly ihany koa hitsenantsika 
saingy ao anatin’ny filaminana ny andraisantsika azy. Nambaran’ny MDN kosa nisy ny fitsidihana 
nataon’izy ireo teo anivon’ny arsidiosezin’Antananarivo momba ny fandrindrana ny fandaminana 
fivahinian’ny papa ray masina izay sady filoham-panjakana no filohan’ny fiangonana katolika 
Ezahina ny hahatomombana anatin’ny fifankatiavana, ny fahamendrehana ny fivahiniany eto amintsika 
30 taona aty aoriana indray isika vao handray ny papa. Izany no hisian’izao fandrindrana izao mba 
hahita ny papa ny vahoaka malagasy rehetra anatin’ny fanajana tanteraka. “Manome tanana ny fiangonana 
ny mpitandro filaminana”, hoy izy. Nilaza kosa ny lehiben’ny etamazaoro jeneralin’ny Tafika 
fa tsiambaratelo ny toerana hijanonan’ny helikoptera hitondra ny papa ka tsy maintsy novaina 
izy efa nivoaka tamin’ny “facebook”. 



Les commentaires sont fermées. 

