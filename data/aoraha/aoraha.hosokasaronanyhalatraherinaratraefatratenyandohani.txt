HOSOKA :: SARONA NY HALATRA HERINARATRA EFATRA TENY ANDOHAN’I MANDROSEZA • AORAHA

Mitohy ny fitsirihana ireo halatra herinaratra sy hosoka amin’ny kaonteran’ny orinasa Jirama 
an-drenivohitra. Tranga efatra indray no sarona nandritra ity herinandro ity, teny Andohan’i 


Fisintonana herinaratra tsy ara-dalàna ny roa voalohany. Mpaka ny tarehimariky ny fandaniana 
na « Réléveur » an’ny orinasa ihany no manao ny fampidirana herinaratra amin’ny alalan’ ny kaontera 
na kaontera notapahina noho ny tsy fandoavana faktiora. Nofa­fany avokoa ireo tahirin-kevitra 
anatiny , araka ny valin’ny fanadihadiana nataon’ireo teknisianina. 

Vola mitentina iray tapi­trisa ariary no voalazan’ny tompon-trano fa noefain’izy ireo tamin’ilay 
antoka amin’ilay mpaka tarehima­rika. Nametraka fitoriana avy hatrany ireo tokantrano roa ireo. 
eo am-pikajiana ny sandan’ny herinaratra nampiasain’izy ireo mai­maim-poana kosa ny avy ao amin’ 
orinasam-panjakana ity. Hosoka tamin’ny kaontera, izay efa notapahina ihany koa noho ny tsy fanefàny 
ny tranga fahatelo. 

Manodidina ny 1 032 759 ariary ny vola tokony haloa amin’ny orinasa Jirama. Ny tranga fahefatra 
no halatra herinaratra taorian’ny nanapahana ny kaonteran’ilay tokantrano nanomboka tamin’ny 
oktobra 2014. Voalaza fa niaiky ny halatra nataony io tompon-trano io, izay mampanofa efitra maromaro 
mampiasa fitaovana mandeha amin’ny herinaratra manana tanjaka mavesatra. 

Ny sandan’ny herinaratra nandritra ny enimpolo volana no takin’ny orinasa Jirama amin’ity tokantrano 
izay mitentina hatrany amin’ny 40 tapitrisa ariary taorian’ny fitsi­rihana natao. Raha tsiahivina, 
enina amby roapolo sy efajato ny antontan-tara­tasy vaovao hanaovana fitsirihana amin’ity taona 
Efa vita teo anelanelan’ny volana janoary sy septambra 2019 kosa ny efatra amby telopolo sy telonjato 


Mananika ny fito sy roanjato ny hosoka raha folo amby zato ny halatra ary am-polony ny karazany hafa. 
532 900 003 ariary ny fitambaran’ny faktiora tokony hiverina amin’ny orinasa Jirama teo anelanelan’ny 
janoary sy septambra 2019. 









Enregistrer mon nom, mon e-mail et mon site web dans le navigateur pour mon prochain commentaire. 



