ANKADINDRATOMBO : VEHIVAVY NAMPIJALIANA AVY NAMPISOTROINA ASIDRA – MIDI MADAGASIKARA

Renim-piakanaviana iray no nampijalijaliana, nampisotroina asidra, rehefa avy nodarohina, 
alahady lasa teo, teny amin’ny faritra Ankadindratombo teny. Raha ny voalazan’ireo olona teny 
dia may tanteraka ny tarehin’ity ramatoa ity, niraikitra ny vavany ary efa tsy nihetsika intsony 
naterina teny amin’ny toeram-pitsaboana. Araka ny vaovao voaray dia nentina nivoaka ny tanana 
azy ity ramatoa ity no nampiharana izao habibiana tsy roa aman-tany izao. Raha ny filazan’ny olona 
roatokom-bolana lasa izay, lehilahy iray tao amin’ny fianakavian’ity ramatoa ity hatrany no 
fahatesana rehefa avy nampijaliana sy toa nampisotroina asidra toy izany ihany koa. Fantatra 
koa, raha ny voalazan’ireo mponina teny an-toerana hatrany, fa toa hoe misy fifandirana amina 
amin’ny resaka tany izany ireto fianakaviana ireto. Tamin’io tranga voalohany namoizana ain’olona 
dia toa hoe tsy nametraka fitoriana ireo niharam-boina, satria tsy fantatra mazava izay nahazo 
olona, fa izy efa nandoa rà, nanary aina no nahataitra ny fianakaviana. Hatreto dia mbola tsy fantatra 
izay ao ambadik’izao fampijaliana mihoam-pampana izao. Avotra soa aman-tsara ihany moa ity renim-pianakaviana 
rehefa avy nahazo ny fitsaboana sahaza ho azy. 



