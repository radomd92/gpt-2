HAINTRANO NAHATSIRAVINA TETSY ANKASINA  : OLONA VALO MATY KILAN’NY AFO, VEHIVAVY BEVOHOKA NY IRAY | NEWSMADA

Par Taratra sur 27/09/2016 

Mampalahelo! Maty tao anatin’ny torimaso lalina ireto valo mianaka teny Ankasina, omaly tokony 
tamin’ny 1 ora maraina. Telo mianaka iray trano, izay nisy vehivavy bevohoka iray anisan’ny namoy 
ainy. Mpianaka ihany koa ireo telo hafa maty. Araka ny vaovao teny an-toerana, kila forehitra tsy 
tao an-trano ireo olona ireo. “Mbola tao anatin’ny torimaso no nitranga ny loza ka tsy nahatsiaro 
izy ireo. Tsy tafavoaka velona fa maty kilan’ny afo”, hoy ny mponina eny an-toerana. 

Nanomboka tamin’ny 1 ora maraina teo ny nitrangan’ny haintrano. Tsy fantatra mazava izay niantombohan’ny 
fa efa niredareda vao niantso vonjy ny olona. Samy niezaka nanavotra aina sy izay voatsirambin’ny 
ny rehetra. Trano hazo ny ankamaroan’ny trano eny an-toerana nirehitra ireo; nisy ihany ny trano 
saingy tsy afa-maina tamin’ny afo. 

Tonga teny an-toerana ny mpamonjy voina somary efa taraiky ihany, ary sahirana tanteraka tamin’ny 
famonjena sy famonoana afo. Niezaka namoaka ireo olona tavela tao an-trano saingy tara loatra. 

Trano 50 eo no may kila forehitra, fianakaviana 111 niharam-boina ka olona 454, traboina. Niala 
tanteraka ireo olona ireo, satria lasa lavenona ny trano sy ny entana. Izay voatsirambin’ny tanana 
tavela. Tomany sy antso vonjy sisa nataon’ireo olona anjatony ireo. Toy ny very fanahy mbola velona, 
raha nahita ireo valo mianaka maty. Mbola anatin’ny fanadihadiana ny mpitandro filaminana. Misy 
manahy ny mety nisian’ny fandoroana niniana natao. Ahiahy ihany anefa izany fa andrasana ny valin’ny 
ataon’ny polisy. 



Tonga teny an-toerana avy hatrany ny avy amin’ny fitondrana sy ny BNGCR nitondra fanampiana ho 
traboina. Trano lay 300 ho an’ireo tsy manan-kialofana, vary 50 lasaka amin’ny 50 kilao. Voamaina, 
vilany, bodofotsy hatramin’ny fitafiana natolotra ireo olona niharam-boina. Andrandrain’ny 
kosa anefa, etsy andaniny, ny valin’ny famotorana ity haintrano ity, izay miteraka resabe eo amin’ny 
sasany ny amin’ny hoe niniana natao. Efa nisy ihany ny filazana fa niainga tamin’ny afon-dabozia 
trano iray ny afo ka nitarika tamin’ireo hafa. Mbola manamarina izany ny mpitandro filaminana. 





Namoaka tatitra kosa ny avy amin’ny minisiteran’ny mponina momba ny haintrano nitranga hatramin’ny 
janoary no mankaty: 26 ny isan’ny hanitrano nitranga tao anatin’izay. 1.813 ny isan’ny fianakaviana 
6.616 ny isan’ny olona tra-boina.. 55 ny isan’ny olona maty tamin’izany firehetana izany, ary 
ireto valo mianaka teny Ankasina. 

Les commentaires sont fermées. 

