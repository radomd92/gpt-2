MAROANTSETRA: TELO MIRAHALAHY INDRAY MATY, TELO ANDRO VAO HITA NY RAZANA | NEWSMADA

Par Taratra sur 12/09/2019 

Tsy hita ary naira-natelin’ny ranon’i Vodiriana ny telo mirahalahy raha avy nanamafy fifanarahana 
ny asa. Telo andro vao hita ny razana. 

Niara-natelin’ny ranomamy ao amin’ny fokontanin’ i Vodiriana, kaominina Voloina, Maroantsetra, 
telo mirahalahy manodidina ny roapolo sy telopolo taona ary niara-maty, ny alahady teo manodidina 
tamin’ny 6 ora sy sasany hariva, avy nanamafy ny fifanarahana momba ny asa fanamboaran-dalana 
Maroantsetra. Araka ny nambaran’i Tefinanahary, komandin’ny borigadin’i Maroantsetra, niampita 
lakana ireto telo mirahalahy ireto tamin’io fotoana io. Rehetra nisasaka ny rano, tafalatsaka 
ireo noho ny fihilanan’ny lakana. Araka ny fanazavana, tsy naninona ilay mpamoy lakana sy ny mpandeha 
niaraka tamin’izy ireo. Tsy misy mahay milomano ireto niharan-doza ireto. Raha vantany vao nitranga 
loza, niantso ny mponina eny an-toerana ny roa lahy mpitaingin-dakana hikaroka ireo telo mirahalahy 
an-drano. 

Raha ny nambaran-dRandrianatrehana Robert, sefo fokontany ao Vodiriana, manana ny fadiny ity 
ity toy ny lambo sy ny zava-mahamamo. Nohamafisiny tamin’izany ihany koa fa misy lolo ny ranon’i 
“Mamomamo ireto mpandeha lakana ireto tamin’ny hariva nodian’izy ireo io ka mety izay ho izay ny 
ny loza”, hoy hatrany ny sefo fokontany. Fantatra nandritra ny fanadihadiana fa ny talata maraina 
tokony ho tamin’ny 10 ora vao hita ny razana voalohany, nifarimbonan’ny zandary sy ny fokonolona 
fitadiavana izany. “Omaly manodidina ny tamin’ny 12 ora antoandro kosa vao hita ny roa hafa, izay 
tsy nisy namantarana azy ireo intsony”, hoy ny loharanom-baovao. 



“Tadiavin’ireo fokonolona halevina ao Maroantsetra ireo razana ireo noho ny fahasimbany tanteraka 
tsy manaiky fa haka azy ireo any ny fianakaviany”, hoy ny komandin’ny zandarimaria ao Maroantsetra. 
avy eny Ambohimahitsy, kaominina Ambohimangakely, izy telo mirahalahy ireto ary efa nampandrenesina 
zava-nitranga rehetra ny fianakaviany ary efa an-dalana mamonjy an’i Maroantsetra noho ny tsy 
ireo ny fandevenana ny razana any an-toerana. 

Araka ny fanadihadiana, efa niasa tany amin’iny faritra iny izy telo mirahalahy ireo fahavelony, 
mahafantatra tsara ny tanànan’i Maroantsetra. 





Les commentaires sont fermées. 

