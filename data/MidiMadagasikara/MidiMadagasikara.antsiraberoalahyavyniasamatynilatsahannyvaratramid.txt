ANTSIRABE : ROALAHY AVY NIASA, MATY NILATSAHAN’NY VARATRA – MIDI MADAGASIKARA

Roalahy mpihavana, no indray maty nilatsahan’ny varatra tao Mandray, ny harivan’ny Alarobia 
Martsa teo. 

Raha somary niato kely ny ora-mikija teto Antsirabe, telo andro lasa izay, dia avy nivatravatra 
izany ny Alarobia teo ary narahina kotro-baratra mafy dia mafy. Raha ny tsikaritra, in-telo nipoaka 
varatra raha teto amin’ny faritr’Antsirabe sy ny manodidina. Re fa tao Mandray, atsinanan’Antsirabe 
nilatsaka ny varatra iray. Nisy roalahy avy niasa teto Antsirabe handeha hamonjy fodiana any Mandray 
nilatsaham-potaka, ka maty teo no ho eo. Tsy nisy nahita na nahafantatra ny nanjo azy ny fianakaviany 
fotoana io. Tsy tonga tany an-tranony izy roalahy ny alina ka nanaitra ny fianakaviana, tsy fanaony 
izany. Ny maraina vao samy nitady izay mety hisy azy ny havany. Akory ny hatairan’izy ireo nahita 
havany efa mitsidraka tao amina trano iray mbola tsy vita. Fantatra fa nialoka tao izy roa lahy ireto 
ny ora-mikija, nefa izao nilatsaham-potaka izao. Araka ny fanazavana hatrany, dia voalaza fa 
varatra ny lelany, tranga efa fahita matetika rehefa misy varatra latsaka toy izao. 

Matetika rehefa fotoam-pahavaratra toy izao, dia ahenoana varatra milatsaka eto Antsirabe, 
any amin’ireo toerana somary ambanivohitra. 



