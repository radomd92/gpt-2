SAVOROVORO TANY TSIROANOMANDIDY : OLONA VALO NO VOASAMBOTRA, TOMPON’ANDRAIKITRA AMBONY AO AMIN’NY KAOMININA NY IRAY – MIDI MADAGASIKARA

Taorian’ilay savorovoro niteraka fandrobana ny biraon’ny kaomina sy ny tranona zandary tao amin’ny 
Ankerana, distrika Tsiroanomandidy, ny alin’ny alarobia teo dia fantatra fa olona valo no nosamborina 
an-toerana. Ka isan’izany ny lohandoham-pisorona nitarika ireto andian’olona ireto nandroba, 
raha ny vaovao azo avy amin’ireo mpanao fanadihadiana dia isan’ireo tompon’andraikitra ambony 
amin’io kaominina ambanivohitra io ihany. Mbola mitohy kosa etsy andanin’izay ny fanadihadiana 
fikarohana ireo mety ho naman’ireto nandroba sy namaky ny biraon’ny kaominina sy tranona zandary 
an-toerana ireto. Raha tsiahivina, dia fiarovana olona izay voarohirohy ho nangalatra bisikleta, 
filohan’ny dina tany an-toerana no niandohan’ny raharaha. Noraisina ho mpiray tsikombakomba 
izany ity farany ary namoahan’ny fitsaràna didy fampisamborana. Ity farany no tsy zakan’ireo 
notarihan’ity tompon’andraikitra ambony ity ka nahatonga azy ireo hanao ny tsy fanao, ka tonga 
amin’ny famakiana biraom-panjakana sy fifofoana aina mpitandro filaminana. Antonta-taratasim-panjakana 
tamin’izany no nodoran’ireto andian’olona ireto, ary fitoeram-bala no very tao amin’ny tranon’ireo 
Eo amin’izay resaka izay, dia nitondra fanamarihana ny Kômandin’ny vondro-tobim-pileovana 
fa tsy nisy basy « kalach » very akory, nandritra io savorovoro io, araka ny hita teto amin’ny lahatsoratra 
omaly, fa « chargeur » -na « kalach » izay nisy bala 30 no tsy hita. Mitondra ny teny fialan-tsiny araka 
izahay ho an’ireo tompon’andraikitra isanisany eo anivon’ny zandarimariam-pirenena, indrindra 
amin’ny olana izay mety ho naterak’izany. 




















