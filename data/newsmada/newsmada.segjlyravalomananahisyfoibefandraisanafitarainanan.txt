SEG JLY RAVALOMANANA: HISY FOIBE FANDRAISANA FITARAINANA | NEWSMADA

Par Taratra sur 26/01/2019 

“Tena ilaina ny fanomezam-baovao avy amin’ny vahoaka. Noho izany, hisy ny foibe fandraisana fitarainana 
anivon’ny Seg. Matokisa ianareo manome loharanom-baovao na fitarainana fa tsy hisy hahafantatra 
momba anareo. Toy izany koa ho an’ny zandarimaria: raha misy tsy mety ataon’ireo lehibenareo, 
manao fitarainana ao amin’io foibe fandraisana fitairanana io ianareo satria olombelona ihany 
ireny lehibenareo ireny”, hoy ny Sekreteram-panjakana vaovao miadidy ny zandarimariam-pirenena 
ny Jly Ravalomanana Richard, nandritra ny lanonana famindram-pahefana teo aminy sy ny Seg teo 
ny Jly Randriamanarina Jean Christophe, teny Betongolo omaly. Nohamafisiny hatrany fa tsy natao 
ny eo anivon’ny zandarimaria fa tsy maintsy hampiharina amin’izay mandika lalàna ny lalàna. Aleo 
ny zandarimaria no maro miditra am-ponja toy izay ny olon-tsotra, raha ny nambarany. “Hojerena 
koa ny fampiasana ny olona sy ny fitaovana mba tsy hitangorona any amin’ny etamazaoro na minisitera 
zandary. Homena tombony ireo zandary miasa manenjika asan-dahalo. Homena asa araka izay tratra 
zandary satria misy zandary tsy miasa nefa mandray karama. Tsy hisy intsony koa ny fifanitsahana 
eo amin’ny zandary sy ny polisy ary ny tafika”, hoy izy. 



Les commentaires sont fermées. 

