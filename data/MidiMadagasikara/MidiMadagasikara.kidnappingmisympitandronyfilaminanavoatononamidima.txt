KIDNAPPING  : MISY MPITANDRO NY FILAMINANA VOATONONA  – MIDI MADAGASIKARA

Mitatra toa ny sima misioka ankehitriny ny momba ilay fakàna an-keriny ilay teratany maorisiana, 
manana andraikitra ambony eo anivon’ny mpambongady entana vahiny etsy Tsaralalàna. Nisokatra 
ny fanadihadiana na dia tsy nisy aza ny fitarainana nipetraka, araka ny fomba fanao. Nanomboka 
raha araka ny loharanom-baovao akaiky ny rahaha, no nivoahan’ny anaran’ny mpitandro ny filaminana 
izay ahiana ho isan’ny mpanatontosa ilay fakàna an-keriny. Tsy mbola hita hatreto ilay maorisiana 
tsy mbola fantatra ihany koa ny vola takian’ny olon-dratsy naka azy. Nisy feo nandeha koa momba 
raharaha ity ihany fa ahiana ho samy izy ireo ihany no mifampaka an-keriny. Misy tsy fifankahazoana 
eo amin’ny samy zareo ary ahiana ho tonga hatrany amin’ny fakàna an-keriny izany. Raha ny re, manodidina 
tranga ity, dia nisy fandrahonana teo amin’ity maorisina ity ary heverina fa mifandraika amin’izany 
rehetra izay nitranga taty aoriana. Manao izay ho afany ny mpanao fanadihadiana mandavaka mahakasika 
rehetra izany. Andrasana ny fivoaran’ny raharaha… 



