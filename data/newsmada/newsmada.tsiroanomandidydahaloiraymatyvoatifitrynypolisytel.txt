TSIROANOMANDIDY : DAHALO IRAY MATY VOATIFITRY NY POLISY, TELO VOASAMBOTRA | NEWSMADA

Par Taratra sur 24/09/2016 

Raikitra indray ny fifampitifirana teo amin’ny polisy sy ny dahalo, afakomaly alina tao Tsiroanomandidy 
Gara. Dahalo iray maty rotidrotiky ny balan’ny polisy, roa naratra mafy, telo azo sambo-belona 
vehivavy mpampiantrano ireo dahalo ny iray amin’ireo voasambotra ireo. Araka ny loharanom-baovao 
avy any an-toerana, nisy andian-dahalo nikononkonona fanafihana tamin’io fotoana io. Nampandre 
polisy avy hatrany ireo olona nahita ny fihetsik’ireto dahalo ireto. Tonga ara-potoana ny polisy 
nitifitra avy hatrany ireo olon-dratsy raha vantany vao nahatsikaritra azy ireo. Nifamaliana 
tifitra izay naharitra ora vitsivitsy ka lavo tamin’izany ny dahalo iray. Tratra tany amin’ireo 
ireo koa ny basy vita gasy sy bala ary mohara. Nohamafisin’ny lehiben’ny kaomisaria ao Tsiroanomandidy, 
kaomisera Tafeno Rolly fa mitohy hatrany ny ezaka ataon’ny polisim-pirenena amin’ny famongorana 
dahalo mitam-piadiana mahery vaika amin’iny faritra iny. 



Les commentaires sont fermées. 

