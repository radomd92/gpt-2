FANATSARANA NY FITATERAM-BAHOAKA :: HAMETRAHANA FITAOVANA HANARAHANA NY LALANY IREO TAKSIBEN’NY ZOTRA D • AORAHA

Maro ny fitarainana nataon’ny mpandeha amin’ ny zotra D, mampitohy an’Ivato sy Vassacos noho ny 
fanarahan-dalàna ataon’ny mpitatitra. Nanapa-kevitra ny Antokon-draharaha misahana ny fitaterana 
(ATT) fa hisy ny fametrahana irony fitaovana hahafahana manaraka ny lalan’ny fiara irony na “GPS” 
anatin’ny taksibe mba hanamafisana ny fanaraha-maso azy ireo. 

“Fanatsarana no atao mba hahatonga ny zotra D ho filamatra. Rehefa vita izao dingana voalohany 
dia hiampita any amin’ny zotra hafa indray. Ampirisihana ny mpitatitra hametraka ny –GPS- any 
fiarany mba hahafahan’ny tompon’ny fiara manara-maso fa izay no tsy ampy. Aorian’izany no hamaritana 
ny fampiasana ny tapakila mba hampangarahara ny fitantanana”, hoy ny tale jeneralin’ ny ATT, Reribake 




Ao anatin’ny telo volana no hanatanterahana an’izao andrana izao.Nanomboka omaly ny fitsirihana 
minisiteran’ ny Fitaterana sy ny fizahantany ary ny famantarana ny toetrandro sy ny ATT niarahana 
mpitandro filaminana. Nojerena ny fanajana ny bokin’andraikitra raha miasa manomboka amin’ny 
ora maraina hatramin’ny 8 ora alina marina izy ireo. Narahina ny asan’ireo mpifehy ny fivezivezen’ireo 
sy ireo mpandrindra isaky ny fiantsonana amin’ny fanaraha- maso ireo mpihodina an-dalana. 

“Mbola nisy ny fandikan-dalàna, indrindra eo amin’ny famantarana ny fiara sy ny fampahafantarana 
mpandeha ao anatiny izay tsy mipetraka amin’ny tokony ho izy ho an’ny sasany. Misy aza taratasy 
no ampiasaina. Miankina amin’ny fanapahan-kevitry ny rehetra ny tokony hatao amin’ireo tsy manara-dalàna, 
raha ny tena izy dia tokony efa nosaziana izy ireo”, hoy Razafimahenina Fils, talen’ ny fotodrafitrasa 
fanofanana eo anivon’ny ATT. 

Voalaza fa hampiharina amin’ny zotra hafa, toy ny E sy ny G ity andrana ity. 









Enregistrer mon nom, mon e-mail et mon site web dans le navigateur pour mon prochain commentaire. 



