AKON’NY FAMPIELEZAN-KEVITRA :: MANOME TOKY NY HISIAN’NY VARY MORA AMIDY MANDAVAN-TAONA RAJOELINA • AORAHA

Ho Filoham-pirenena hitsinjo an’ireo sahirana. Noporofoin’ ny kandidà laharana faha-13, Rajoelina 
indray ny fahavononany hitodika amin’ny fiahiana ny sôsialim-bahoaka, nandritra ny fampielezan-kevitra 
tany amin’ny Faritra Vakinankaratra. Efa voarafitra ao anatin’ny tetikasa maika hitsinjovana 
fahasahiranan’ny mponina ao anatin’ny tetikasa « IEM » izany. 

Tao amin’ireo kaominina telo mandrafitra ny distrikan’i Faratsiho dia nanao velirano ny hivarotra 
mora mandavan- taona ny kandidà Rajoelina Andry. Nambarany fa « hamidy amin’ny antsasa-bidy amin’ny 
ankehitriny io vary io », ho fitsinjovana ny fahasahiranan’ny mponina. «Amin’io herinandro ho 
io dia efa hisy ny vary mora halefako aty aminareo. Vao lany ho Filoha aho dia hotohizana izany », 
izy. 

Ankoatra izay, nampanantena hametraka hôpitaly manara-penitra ao Faratsiho ihany koa ny kandidà 
faha-13 ary hanome fiara mpitondra marary . “Amboarintsika ny Epp sy Ceg eto aminareo ary hisy ny 
orinasa mpamokatra zezika hanampiana an’ireo tantsaha. Azo aloa tsikelikely io vidin-jezika 
araka ny toky nataon’ny Filoha Rajoelina Andry. 

Tao Ambohibary Sambaina indray, dia nohamafisin’ny Filohan’ny tetezamita teo aloha ny fahavononany 
orinasa fanamboarana fitaovana hahazoana angovo avy amin’ny alalan’ny herin’ny masoandro (panneaux 
Mba hahafahana manala ny fahasahiranan’ireo tantsaha amin’ny tsy fisian’ny jiro no antony hanatanterahany 
Momba ny tan-tsoroka ho an’ny fampi-roboroboana ny fambolena , dia nilaza ny hametraka tetikasa 
manome tany 10 hekitara ho an’ireo tanora sy ireo tantsaha Rajoelina Andry. 

Avy eo dia nitohy moramora nihazo ny kaominina Tsarahonenana sy Ambano ao amin’ny distrikan’Antsirabe 
ny dian’ny kandidà laharana faha-13. Namelona ny fanantenan’ ireo mponina tao an-toerana ny fandrenesana 
fizaràna ny fitaovana mamokatra herinaratra isan-tokantrano sy ny velirano amin’ny fametrahana 
vondron-tafika manokana hiady amin’ny asan-dahalo. 

Tao Betafo sy Mandoto kosa no namerimberenan-dRajoelina Andry fa ataony ho laharam-pahamehana 
famerenana an’ireo tanim-bahoaka nobodoina andian’ olona tamin’ny fomba tsy ara-dalàna. “Haverina 
vahoaka ireny”, hoy izy. Misedra olana eo amin’ny fisiana bibikely manimba ny voly katsaka ireo 
ao Betafo sy Mandoto. Rehefa nahare an’izany ny kandidà laharana faha-13 dia nilaza ny handefa 
manokana hikaroka sy hanamboatra ny fanafody hoentina handripahana an’ireo bibikely ireo. 

Teo am-pamaranana ny lahateniny no nanentanan’ny kandidà Rajoelina Andry ny vahoaka fa mila Filoham-pirenena 
tia tanindrazana ary mitsinjo ny mponina madinika i Madagasikara. “Ampio aho ary tsy maintsy mandresy 
hoy ny hafatrafatra napetrany nandritra an’ity fampielezan-kevitra tany amin’ny Faritra Vakinankaratra 










Enregistrer mon nom, mon e-mail et mon site web dans le navigateur pour mon prochain commentaire. 



