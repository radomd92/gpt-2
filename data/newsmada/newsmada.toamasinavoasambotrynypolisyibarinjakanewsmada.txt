TOAMASINA  : VOASAMBOTRY NY POLISY I BARINJAKA | NEWSMADA

Par Taratra sur 11/07/2017 

Saron’ny polisin’ny Fip ihany rehefa niriaria nandritra ny iray volana, taorian’ny fanafihana 
nahafatesana raim-pianakaviana iray hividy sakafom-biby sy zezika 

teny amin’ny tranombarotra mpamongady iray tany amin’ny “boulevard de la Libération”, ka nahavoaroba 
8.600.000 Ar. Anisan’ireo jiolahy nahavanon-doza tamin’ izany i Barinjaka, 29 taona, sy vehivavy 
23 taona 

Raha ny famotorana, milaza ny marina ary miaky ny heloka vitany izy telo mianadahy ary manamafy 
ilay vehivavy iray fa izany miaramila miasa eo anivon’ny toby 1/RM3 Analakininina Hopitalibe, 
sakaizany, no tompon’ny basy ary nanaiky ny nampanofa an’ ireo jiolahy. “Niarahana nanantanteraka 
fanafihana ny antoandrobenanahary, zoma 29 mey 2017, ka nahafatesana ilay mpandraharaha iray 
sakafom-biby sy zezika tetsy amin’ ilay mpamongady”, hoy ny fitantarana. Nohamafisiny hatrany 
raha vao vita ny fanafihana, naterina tamin’ io andro io ihany ny basy ka nanatitra izany izy sakaizan’ 
miaramila. 

Hatreto, sahirana ny eo anivon’ny polisim-pirenena manoloana ity raharaha ity. Tsy manaiky ny 
famotorana ilay miaramila ny lehiben’ny tobin’ny tafika 1/RM3, izay efa nanaovan’ ireo jiolahy 
fa namatsy basy azy ireo. Miandry ny tohin’ny raharaha ny rehetra. 



Les commentaires sont fermées. 

