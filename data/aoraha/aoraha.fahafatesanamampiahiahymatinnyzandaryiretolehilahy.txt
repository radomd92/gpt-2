FAHAFATESANA MAMPIAHIAHY :: MATIN'NY ZANDARY IRETO LEHILAHY ROA VOATONDRO HO DAHALO • AORAHA

Voarohirohy ho dahalo ny lehilahy roa, voasambotra sy maty voatifitry ny zandary tany Tsiroanomandidy, 
lasa izay. Tamin’ny talata 16 oktobra lasa teo, vao fantatry ny fianakavian’ny iray amin’izy ireo 
zava-nisy marina. «Hitanay ny fatin’ny havanay, andro vitsy taorian’ny nahafatesany, saingy 
simba sy lanin’ny biby », araka ny filazan’ ny fianakaviana mana-manjo. 

Mipetraka any Ankerana Avaratra, 66 kilaometatra miala an’i Tsiroanomandidy ny lehilahy iray, 
taona. Nosamborin’ny zandary izy, tamin’ny sabotsy 13 oktobra, noho ny fahitana omby mampiahiahy 
am-balany. Ahiana ho dahalo mpanga­latr’omby izy io. 

«Natao famotorana ity lehilahy ity. Voasambotra ihany koa ny lehilahy iray namany. Noentina nanondro 
toerana misy ny naman’izy ireo hafa izy roa lahy avy eo», araka ny nambaran’ny avy eo anivon’ny Zandarimariam-pirenena 
Tsiroanomandidy. 

Tany amin’ny fokontany Ambaravaranala, toerana miala zato kilaometatra ny renivohitry ny faritra 
no voatondro ho misy ny naman’ireto voalaza fa dahalo ireto. “Maty voatifitra teny an-dalana anefa 
roa lahy ireo rehefa nikasa handositra”, hoy hatrany ny fanazavan’ny mpitandro filaminana. Navela 
amin’io toerana io ny fatin’izy ireo. 

«Nisy nampandre izahay sao fianakavianay ny iray amin’ireo roa lahy maty any Ambaravaranala. 
tany an-toerana izahay nanamarina izany. Nahitana diam-bala efatra sy diam-pamaky ny vatan’ilay 
havanay», hoy kosa ny fianakavian’ny iray amin’izy roa lahy nindao­sin’ny fahafatesana. 

Milaza ireto fianakaviana mana-manjo fa tsy mazava amin’izy ireo ny antony nisamborana sy namonoana 
lehilahy, 27 taona. Manaitra ny tompon’andrai­kitra izy ireo mba hijery akaiky ny raharaha. 









Enregistrer mon nom, mon e-mail et mon site web dans le navigateur pour mon prochain commentaire. 



