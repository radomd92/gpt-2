ANKAZOABO ATSIMO : MPIVAROTRA NANDEHA MOTO, VOAROBAN’NY DAHALO MPANAKAN-DALANA – MIDI MADAGASIKARA

Na dia eo aza ny fampiharana ny Dinabe izay hiadiana amin’ny halatra omby, ny firongatry ny tsy fandriampahalemana 
ary ny fahalovana rehetra any amin’ny Faritra Atsimo Andrefana, dia mbola anisan’ny toerana mafana 
asan-dahalo arahina vono olona ny ao amin’ny Distrika Beroroha sy Ankazoabo Atsimo, ary tato ho 
dia nahazoam-baovao hatrany ny fanafihana misy any an-toerana. Afak’omaly maraina, lehilahy 
mpivarotra nandeha moto handeha hividy entana any Toliara nanao taingin-droa niaraka tamin’ny 
mpanampiny, no notafihana enin-dahy nitam-piadiana voalaza fa nitondra basy ny roa. 17 Km eo. 
ny tampon-tanànan’ Ankazoabo Atsimo, renivohitry ny Distrika hihazo ny lalana mankany Sakaraha 
no nisehon’ity fanafihana ity, araka ny vaovao voaray, ka voaroba tamin’izany ny vola mitentina 
tapitrisa Ariary. Niezaka namaly an’ ireo olon-dratsy nandroba ny patiraony ilay tovolahy mpanampy, 
vely famaky no niantefa teny amin’ny lohany, ka naratra mafy nihosin-drà ity farany. Rehefa azon’ireo 
ny rembiny dia nitsoaka niaraka tamin’ny kitapo babena nisy ny vola ireo dahalo, ary mbola karohina 
ankehitriny. Dify lavidavitra kosa ireo malaso vao sahy namelona ilay moto nianjera tamin’ny 
nitondrana haingana an’ilay tovolahy voavono sady naratra mafy namonjy tobim-pitsaboana ny 





















