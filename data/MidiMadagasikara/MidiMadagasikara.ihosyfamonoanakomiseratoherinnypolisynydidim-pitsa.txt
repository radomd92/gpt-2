IHOSY : FAMONOANA KOMISERA, TOHERIN’NY POLISY NY DIDIM-PITSARANA – MIDI MADAGASIKARA

Tsy ankatoavin’ny polisy ao amin’ny kaomisaria Ihosy ny fanapahan-kevitry ny fitsarana ambony 
Fianarantsoa. Izany dia mahakasika ny fankatoavana ny fangatahana fahafahana vonjimaika ho 
izay voarohirohy ho tompon’antoka tamin’ny famonoana komisera. Io farany, izay antsoina hoe 
Jeannot, dia komisera eo anivon’ny polisy izay efa misotro ronono. Nisy namono izy ny alin’ny alatsinainy 
oktobra tamin’ny taon-dasa (2017). Efa azon’ny fampanoavana ny didy mahakasika ny famoahana 
saingy tsikaritra fa tsy mbola nampihariny izany hatreto. Ny antony dia ny fahatahorana sao hisy 
amin’ny filaminam-bahoaka ny famoahana ireo voafonja ireo. Ny polisy ao Ihosy dia nanazava tsara 
handray andraikitra avy hatrany izy ireo raha toa ka mihatra ny didy famohana ireo olona voarohirohy 
tompon’antoka tamin’ity heloka bevava izay nahafaty ny iray tamin’izy ireo ity. Hatramin’ny 
ireo ny fikasàna hamoaka ireo voafonja izay voakasik’ity raharaha ity aza dia efa miasa andro aman’alina 
polisy rehetra izay eo anivon’ity komisaria ity. 

Filaminam-bahoaka. Nisy koa ny baiko nomen’ny lehibeny ny amin’ny hisamborana avy hatrany ireo 
voakasika raha toa ka misy ny fivoahan’ireo ny fonja. Ireo mpitandro ny filaminana ireo dia mitaky 
fivoahan’ny marina ary tsy eken’izy ireo araka izany ny famoahana ireo olona mandra-pahatongan’izany. 
lafiny iray koa anefa dia fomba iray iarovan’izy ireo ny olona voakasika ny anton’ilay fanapahan-kevitra 
hitazomana azy ireo raha vao mivoaka ny fonja. Izany dia mba ho fiarovana ny filaminam-bahoaka 
raha ny re dia efa misy miandry fotsiny koa hifofo ny ain’ireo voarohirohy ho mpamono olona. Misy 
araka izany, raha jerena amin’ity tranga ity ary amin’ity raharaha ity, ny asam-panjakana eo amin’ny 
ambony, ny fampanoavana ary ny polisy. Mila manapa-kevitra faran’izay haingana ny tompon’andraikitra 
anivon’ireo sehatra ireo satria ny tantara, ary vao tsy ela loatra akory aza, dia efa nanaporofo 
efa tonga hatramin’ny vonoan’olona ny fikorontanana toy izao. Mbola tsy hadinon’ny maro angamba 
habibiana nihatra tamin’ilay mpitsara tany Toliara… 




















