MANANJARY : TAFAKATRA 6.000 ARIARY NY LITATRY NY LASANTSY, KANEFA MBOLA IFAMPITADIAVANA – MIDI MADAGASIKARA

Noho ny tsy fahampian’ny famantsiana solika ao Mananjary, dia mirongatra izaitsizy ankehitriny 
trafika, ka tafakatra 6.000 Ariary amin’izao ny iray litatra amin’ny lasantsy. Raha ny fanazavana 
dia fiara iray ihany no mitatitra sy mamatsy solika any an-toerana, ary ora fito monja aorian’izay, 
ritra sy lany tanteraka ny solika, satria samy manangona avokoa izay manam-bola afaka mividy, 
mivarotra lafo izany eny anelakelan-trano rehetra eny avy eo ireo mpijirika. Vokatry ny tsy fitandreman’ireo 
solika, dia mitombo isa ny hain-trano ao an-drenivohitry Vatovavy, toy ny tranga farany teo tao 
Fokontany Masindrano, ka trano 40 no may kila forehitry ny afo. Raha ny tati-baovao voaray, dia 
mahatonga sy mahatara ny famatsiana solika tonga ao Mananjary, izay mampitaraina mafy ny mponina 
an-toerana ny faharatsian-dàlana misy. 




















