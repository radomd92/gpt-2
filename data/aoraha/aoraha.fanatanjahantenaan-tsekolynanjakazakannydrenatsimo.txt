FANATANJAHANTENA AN-TSEKOLY :: NANJAKAZAKAN’NY DREN ATSIMO ANDREFANA NY TARANJA ATLETISMA • AORAHA

Nisongadina tamin’ny taranja atletisma, nandritra ny fiadiana ny ho tompondakan’i Madagasikara 
an’ny fanatanjahantena an-tsekoly, tanterahina any Toliara, ireo mpianatra avy ao amin’ny Dren 
Andrefana. Hatramin’ny omaly, dia medaly volamena dimy no azon’izy ireo, ka tamin’ny hazakazaka 
ny efatra. 

Isan’ireo nahazo vokatra tsara ho an’ity Dren ity i Marlin Louis de Gonzague avy ao amin’ny Ceg Mahavatse, 
hazakazaka 1 500m (4’24’’3) sy Haingo Navitrasoa avy ao amin’ny Ceg Tsianisiha teo amin’ny 800 
(2’29’’72). Teo amin’ny hazakazaka nitaky hafainganam-pandeha kosa dia voahosotra ho tompondaka 
amin’ny 400 m lehilahy i Maldini Nirison avy ao amin’ny Ceg Centre (53’’03). Nanampy isa ny medaly 
ireo ny teo amin’ny hazakazaka mifampitohy (2’39’’25) sy ny vikin-dava azon’i Jean Jacques Wilson 
ao amin’ny Ceg Morombe (6,48 m). 

Ny Dren Diana sy Alaotra Mangoro no teo amin’ny laharana faharoa, izay samy nahazo medaly volamena 
avy. Ny hazakazaka Urban Cross, hazakazaka lavitr’ezaka manodidina ny tanànan’i Toliara, no 
mamarana ny fifaninanana eo amin’ny taranja atletisma. Mbola samy ao amin’ny dingan’ny fifanintsanana 
ireo taranja hafa. 









Enregistrer mon nom, mon e-mail et mon site web dans le navigateur pour mon prochain commentaire. 



