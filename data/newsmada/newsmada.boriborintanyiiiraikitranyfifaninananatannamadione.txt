BORIBORINTANY III: RAIKITRA NY FIFANINANANA “TANÀNA MADIO” | NEWSMADA

Par Taratra sur 11/10/2018 

Ho fampandrosoana sy fanatsarana ny tanànan’Antananarivo Renivohitra, hisy ny tetikasa hatomboka 
anivon’ny fokontany ao anatin’ny boriborintany fahatelo. Vatsin’ny mpiara- miombon’antoka 
sy fiaraha-miasa miaraka amin’ny kaominina Antananarivo Renivohitra. 

Novorina ireo sefo fokontany miisa telo, ny RF2 ary ny REF tetsy amin’ny boriborintany Fahatelo 
notarihin’ny delege, Razafitsalama Hery, sy ireo tompon’andraikitra maro ao amin’ity boriborintany 
Nampahafantarina azy ireo fa hahazo famatsiam-bola avy any amin’ny mpiara- miombon’antoka ny 
fiaraha-miasa miaraka eo amin’ny roa tonta hoentina hanatsarana ny fokontany. Anisan’izany 
toeram-panasan-damba, ny EPP, ny GEG, ny lycée… Mila fanatsarana, na mila manao fotodrafitrasa 
koa ny fokontany sasany tsy ahitana izany. 

Mialoha ny hanaovana ny tetikasa, hisy ny fifaninanana “Tanàna madio” isaky ny fokontany tsirairay 
amin’ny RF2 sy ny mponina. Hanomboka ny 15 oktobra izao hatramin’ny 15 febroary 2019 izany. 

Ny alatsinainy izao, tsy maintsy hanatitra ny fandaharananasany ny isaky ny fokontany tsirairay 
amin’ny asa fanadiovana ataony (daty, toerana, hetsika hatao). Marihina fa indray mandeha isam-bolana 
hanaterana ny fandaharanasa fanadiovan’ny fokontany. 

Izay fokontany mahazo ny laharana voalohany amin’io fifaninanana “Tanàna madio “ io no hanombohana 
tetikasa nahazoana famatsiam-bola ary hahazo tombontsoa bebe kokoa mihoatra no ho ny hafa. 

Mikasika ny RF2 isaky ny fokontany, velomina izay maty, hatsangana izay marefo. Mila manao tatitra 
amin’ny boriborintany koa ireo fokontany manana olona eo amin’ny daba fanariana fako. 



Les commentaires sont fermées. 

