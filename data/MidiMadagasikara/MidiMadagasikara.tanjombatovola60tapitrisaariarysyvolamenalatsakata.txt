TANJOMBATO : VOLA 60 TAPITRISA ARIARY SY VOLAMENA LATSAKA TAO IKOPA – MIDI MADAGASIKARA

« Natelin’ny ranon’Ikopa, mifanandrify amin’Ankadievo ny vola mitentina 60 tapitrisa ariary 
volamena maro » raha araka ny fanazavan’ny pôlisy misahana ny fanadihadiana heloka bevava (BC). 
izao ny zava-nitranga : ny zoma lasa teo, tokony ho tamin’ny fito ora sasasny alina dia nahazo antso 
amin’ny Commissariat Central Tanjombato ny BC ,fa misy roa lahy nandositra tamin’ny fiara Patrol 
rehefa avy nanafika. « Raha nihazo ny lalan-tsarety teo Ankadievo ireo jiolahy dia tapi-dalan-kaleha, 
dia tsy afa- nandroso intsony ilay fiara. Teo dia navelan’ireo jiolahy ny fiara ka lasa izy nitsoraka 
ny ranon’ikopa an-domano niaraka tamin’ny volabe sy ny volamena maro (…) rendrika ny iray ary ny 
kosa tafita ny rano ihany, saingy dia tsy tana intsony koa ny ainy » raha ny hita tao anatin’ilay fampitam-baovao 
Raikitra ny fikarohana nanomboka teo, nifanampy ny fokonolona sy ny mpamonjy voina. Ny ampitson’iny 
hita ny fatin’ireo olona roa. « Ilay vola sy volamena nangalarin’ireo kosa dia natelin’ny rano 
mbola tsy hita ankehitriny » raha ny fanamarihana azo. Nisy kara-panondro roa teny amin’ireo razana. 
nohamarinina dia kara-panondro sandoka koa ireo. « Ramanantsoa Roger sy Razafimahatratra Jacquot 
no tena anaran’izy ireo. Efa in-droa voaheloka higadra valo taona an-tranomaizina teny amin’ny 
Tsiafahy i Roger noho ny halatra sy fikambanan-jiolahy, ny 12 aprily 2011. Nahazo fahafahana izy 
23 aogositra 2016 rehefa nahazo famotsoran-keloka telopolo volana. Dia izao namerina ny asaratsiny 
indray » hoy ny polisy. Notohizan’ilay fampitam-baovao, fa ilay mpiasa vavy tao amin’ilay tokantrano 
ihany (sakaizan’i Roger izy io) no niray tsikombakomba tamin’ireo jiolahy. Ilay fiara 4×4 Patrol 
dia fiara nangalarina tetsy Mahamasina ny tolakandron’ny zoma 23 febroary. 




















