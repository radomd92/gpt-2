FANAFIHANA TEO ANKORONDRANO : OLONA EFATRA NOSAMBORINA, VEHIVAVY NY ROA – MIDI MADAGASIKARA

Mpanampy vehivavy tao amin’ilay tokantrano ihany ny iray tamin’ireo voarohirohy tamin’ity fanafihana 
ary vehivavy iray voalaza fa hitady asa ihany koa ny iray. Ireo lehilahy sisa ambiny dia olom-patatr’ireto 
ireto avokoa ary voalaza fa efa samy voarohirohy tamina resaka fanafihana avokoa. An-kevitry 
efa voaomana tanteraka ity fanafihana nitranga tao amin’ny Village de jeux Ankorondrano ity, 
niseho ny alin’ny alahady lasa teo. Araka ny fampitam-baovao tamin’ny polisim-pirenena dia nanao 
niditra tao amina trano lehibe iray ireo andian-jiolahy, izay toa efa nahafantatra tsara ny efitra 
ny drafitry ny trano. Lasa tamin’izany araka ny fanazava azo hatrany ny vola sy ny firavaka sarobidy 
tao amin’ity tokantrano ity. Azon’izy ireo izay nilainy dia nilainy dia nirifatra nitsoaka. Nametraka 
avy hatrany tamin’ny polisy moa ireo niharam-boina. Ny ampitson’io ihany dia nosamborina ny mpanampy 
an-trano izay noahiahiana tanteraka, torak’izany koa ny vehivavy iray izay nampidirin’ity farany 
an-trano fa hoe hitady asa. Tamin’ny fanadihadiana ireto farany no nahafantarana fa olom-patatr’izy 
no nanao ny fanafihana. Ny iray tamin’ireo aza dia tsy iza fa vadin’ilay ramatoa hitady asa, izay 
jiolahy raindahiny, voarohirohy ihany koa tamina resaka fanafihana teny Ivandry. Mbola mitohy 
hatreto ny fanadihadiana mahakasika ity raharaha ity raha ny fanazavana azo hatrany. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

