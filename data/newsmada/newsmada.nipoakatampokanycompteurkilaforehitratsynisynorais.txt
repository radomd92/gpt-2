NIPOAKA TAMPOKA NY “COMPTEUR”: KILA FOREHITRA TSY NISY NORAISINA ILAY TRANOBE | NEWSMADA

Par Taratra sur 21/07/2018 

Tao anatin’ny fotoana fohy, may kila ny trano iray manontolo. Potika ny entana, ny fitaovana, may 
vola. Soa fa tsy nisy ny olona naratra na maty… 

Nirehitra tampoka ny tranobe iray teny Ampitatafika, omaly tamin’ny 10 ora maraina. Voalaza fa 
ny fipoahan’ny taribin-jiro mitondra herinaratra nahatonga ny loza. Nirehitra ny trano iray 
vokatr’izany. Araka ny fanazavana ihany, tsy nisy olona tao an-trano tamin’io fotoana io ka izay 
ny afo vetivety. Nisy olona hafa kosa anefa nilaza fa samy hafa ny olona mipetraka any ambony sy ao 
ka nisy iray tamin’ireo olona mipetraka ao no nampiasa fatana mandeha amin’ny herinaratra ka nitarika 
fipoahan’ny herinaratra. Efa eo am-pelatanan’ny mpitandro filaminana ny fanadihadiana, amin’izany 
ahalalana ny marina. 

Na izany aza, niitatra vetivety ny afo. Niparitaka tamin’ny efitra rehetra izany ka may kila avokoa 
efitra rehetra na ambony na ambany. Efa nijoalajoala ny afo vao tonga ny mpamonjy voina. Niezaka 
ihany ny fokonolona teny an-toerana, saingy nahery ny afo. Soa ihany fa tsy nisy ny olona naratra 
may tamin’izao loza izao fa ny fananana sy ny vola rehetra no fantatra fa may. 

Marihina fa ity trano ity izay misy artista mipetraka. Misy “studio” sy zava-maneno maro tao anatiny. 

Olana ny famonoana afo 

Anisan’ny asa sarotra ny famonoana afo eto amintsika rehefa misy trano mirehitra. Anton’izany 
tsy fisiana na fahateren’ny lalana mamonjy ilay trano. Eo ihany koa ny tsy fisian’ny vavarano. 
rano entin’ny mpamony voina amin’ny kamiao matetika no ampiasaina kanefa indraindray tsy ampy. 
misy araka izany ny foto-drafitrasa mifanaraka amin’ny haitrano na vonjy voina eto amintsika. 
ny isan’ny mpamonjy voina, nampina ny fitaovana kanefa rehefa tsy misy ny foto-drafitrasa, na 
ara-dalàna izany, may kila foana ny trano. 



Les commentaires sont fermées. 

