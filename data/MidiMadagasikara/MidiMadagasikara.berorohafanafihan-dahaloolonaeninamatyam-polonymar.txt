BEROROHA : FANAFIHAN-DAHALO, OLONA ENINA MATY, AM-POLONY MARO NARATRA MAFY – MIDI MADAGASIKARA

Olona enina be izao indray no namoy ny ainy, ary am-polony ny naratra mafy. Izay no vokatry ny fanafihan-dahalo 
misesesy tany amin’iny distrikan’i Beroroha iny, ny faran’ny herinandro lasa teo. Tanàna roa 
tany an-toerana no nisian’ireo fifandonana maherivaika, namoizana ain’olona ireo. Ny sabotsy 
tao Antanandava, dahalo telopolo lahy no nanafika an’io tanàna, ary rehefa nanara-dia ireo zandary, 
ny fokonolona mpiray dina ary ny Jamà dia raikitra ny fifampitifirana teo amin’ny roa tonta. Jamà 
no lavon’ny bala, ary nisy tamin’ireo fokonolona nanara-dia no naratra. Ny ampitson’io indray 
Maromiandra, olona telo nitondra basy no avy hatrany dia nitifitra ireo Jamà mpiambina ny tanàna. 
telo tamin’ireo mpiambina ireto no namoy ny ainy vokatry ny tifitra, ary ny roa hafa naratra mafy 
efa nalefa eny amin’ny toeram-pitsaboana. Efa nidina tany an-toerana moa ireo zandary any amin’iny 
iny, nanokatra ny fanadihadiana. 




















