RN 4 : KAMIAO NITONDRA MPIANTSENA VOATAFIKA, OLONA TELO NARATRA MAFY – MIDI MADAGASIKARA

Nisehoana fanakanan-dalana tamin’ny lalam-pirenena faha-4 ny talata lasa teo efa hariva. Araka 
loharanom-baovo, fiara nitondra entana maro sy mpiantsena ity niharan’ny fanakanana ity. Tsy 
lavitra intsony ny tananan’i Maevatanana no niseho ny fandrobana fa eo amin’ny 45 km eo. Avy any 
kaominina 5/5 ireo mpivarotra ireo. Teo amin’ny fivilian-dàlana teo amin’ny tetezan’i Kelimolotra 
niseho ny fanafihana. Nisy fiara minibus mampitohy an’Ambondromamy sy Maevatanana nandalo tamin’ny 
namelezan’ireo jiolahy. Voalaza fa saika hanavotra ireo niharan’ny fandrobana ity fiara ity. 
nisalasala ireo jiolahy fa avy hatrany dia nanao tifitra vary raraka. Olona telo no naratra mafy 
ary ny iray aza moa tsy nahatsiarao tena. Tsy maintsy nentina haingana tao amin’ny hopitaly lehibe 
Maevatanana izy io. Araka ny fantatra, tsy nisy voasambotra ireo mpanakan-dàlana fa lasa nandeha. 
misokatra ny fanadihadiana ataon’ny mpitandro filaminana. 




















