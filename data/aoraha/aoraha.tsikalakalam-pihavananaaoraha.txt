TSIKALAKALAM-PIHAVANANA • AORAHA

Ny baolina kitra sy ny Barea ihany tokoa sisa no mampihavana an’ireo tsy mitovy firehana politika, 
ny fiarahan-komana rehefa misy ny tombontsoa iombonana eo amin’ireo mpanao politika. Niady mafy 
fampihavanam-pirenena ihany ilay Rain’ny Demokrasia, ny Pr Zafy Albert, saingy lalim-paka loatra 
hambom-po diso toeran’ny pôlitisiana eto Madagasikara. 

Sarotra vinaniana ny handrosoantsika ao anatin’izany fiha- vanana maha Malagasy izany. Very 
hasin’ny firaisankina, izay mitelina ny disadisa samihafa. Na inona hevitra tsara, na ahoana 
hanome tanana, toa ny lasa tsy fanadino no miraikitra am-pon’ny mpanao politika. Tsy afa-miala 
ireo anefa ny fiainam-pirenena satria rehefa hametraka ny mpitondra isan’ ambaratongany dia 
maintsy mandalo amin-dry zalahy. Ny olana lehibe dia efa zatra miara-mirona ny Malagasy mbola 
mametra- pitokisana amin’izy ireo, hany ka manaraka an’izay loko malaza ireo mpifidy, manomboka 
amin’ny fokontany ka hatrany amin’ny Filohan’ny Repoblika. Nandalo teo ny mena, ny mangakely, 
maitso, ny manga, ny volomboasary, nefa fitondrana feno lonilony foana no mifandimby. Izay mahay 
no tafita, na dia mihosona henatra sy voatoraka latsa toy ny inona aza. Mandany andro sy rora, sady 
fanantenana tsy ho tanteraka fotsiny ny fiventesana ny fampihavanana. Mampanontany tena mandrak’izao 
antom-pijoroan’ny Filankevi-pirenena iray kanefa tsy hita taratra n’aiza n’aiza eto Madagasikara 
fihavanana izany. Samy manindrom-paingotra avokoa izay sendra mahazo « micro ». Manampin-tsofina 
mitodi-damosina kosa ireo iante- fan’ny hafatra. Fa valifaty ifandimbiasana moa ny antsika eto, 
toy ny hoe aoka izay mpitondra voaenjika teo aloha no hitoraka lakrimôzena indray an’ireo mpanohitra 
Betsaka anefa ireo firenen-kafa nahay niarina tamin’ny alalan’ny fifamelana sy fifanomezan-tanana 
amin’ireo tsy nitovy hevitra. Moa tsy ao anatin’ny fahasamihafana ihany koa ve no itsirian’ny 
sami- hafa, fa tsy ny olona no ariana. Mety mba hiteraka fahatsiarovana hipaka amin’ny fiaraha-mientana 
eo amin’ny Malagasy ihany ny fisian’io lalana Pr Zafy Albert, etsy Ivandry io. Kodiaran- tsarety 
fiainana, tahaka ny fiainam-pirenena tao anatin’izay taona maro nifandimby izay. Tsy maintsy 
teraka indray ny faha­- tsiarovan-tsaina rehefa takian’ny fandrosoana tokoa izany fihavanana 
Ho very ny tsikalakalam-bola, ny tsikalakalam- pahefana, ny tsikalakalan-dolom-po… Hendry 
anie ny Ntaolo matoa nampiakatra avo dia avo ny dikan’izany tsikalakalam- pihavanana izany e! 









Enregistrer mon nom, mon e-mail et mon site web dans le navigateur pour mon prochain commentaire. 



