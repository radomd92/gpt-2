MATY TSY TRA-DRANO…  : ZAZA TELO VOLANA NAKAPOKY NY RENINY TAMIN’NY TANY | NEWSMADA

Par Taratra sur 02/06/2018 

Hafa kely indray ity trangan-javatra niseho tao amin’ny fokontany Andavanio, 6 km tsy hidirana 
an-tampon-tanànan’i kaominina ambonivohitra Soanierana Ivongo, afakomaly. Hitan’ilay renim-pianakaviana 
ny vadiny ka novonoiny ho faty ny zanany… 

Raha sendra nandeha teny amin’ny RN 5 iny ilay renim-pianakaviana niaraka tamin’ny zanany vao 
volana monja ka nifanehitra tamin’ny vadiny sendra niaraka tamin’ny sakaizany. Tsy nahatanty 
ilay renim-pianakaviana ka ny zanany teo an-trotroany indray no nakapony tamin’ny godorao. Vokany, 
tsy tra-drano ilay tsy manan-tsiny. Lasa nitsoaka avy hatrany kosa ilay renim-pianakaviana ka 
mitohy ny fikarohana azy tao anaty ala ao amin’ity fokontany ao Andavanio Maroantsetra ity. Samy 
avokoa ny mponina ao an-tanàna mikaroka azy manerana ny aty ala ao an-toerana. Efa nasiana sakana 
ny lalana mihazo an’i Fenoarivo Atsinanana sy ny midina mankany Soanierana Ivongo. Narahi-maso 
lakana mpanjono. Nampivarahontsana ny mponina tao an-toerana ny fahitana ny fatin’ilay zazakely 
manan-tsiny ka tapa-kevitra ireo fokonolona fa hoe fitsaram-bahoaka avy hatrany no miandry ity 
nahavanon-doza ity raha vao tratra maso solon’ny maso, hoy ireo fokonolona. Nilaza tsy hanaiky 
ny mponina fa hanao izay faraherin’izy ireo hikaroka ity renim-pianakaviana namono olona ity. 
araka ny fampitam-baovao voaray hatrany fa manana olana hatry ny ela ity renim-pianakaviana ity 
ny vadiny. Naneho ny alahelony ireo fokonolona fa hoe misy idiran’ilay zazakely ve hatezeran’ilay 
manoloana ny fahitany ny vadiny nampiaraka tamin’ny sakaizany? 



Les commentaires sont fermées. 

