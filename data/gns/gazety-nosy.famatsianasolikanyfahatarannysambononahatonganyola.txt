FAMATSIANA SOLIKA : NY FAHATARAN’NY SAMBO NO NAHATONGA NY OLANA

Hatramin’ny omaly hariva dia mbola nisy tamin’ireo toby mpaninjara solika eto Andrenivohitra 
nahitàna fiara sy môtô milahatra solika. Tsiahivina ihany fa ny alin’ny alahady hifoha omaly alatsinainy 
nanomboka tsy nisy intsony ny lasantsy tamin’ireo toby mpaninjara maro teto Antananarivo sy any 
faritra sasany. Omaly maraina ihany anefa no nanomboka nitatitra solika tamin’ireo toby mpaninjara 
tamin’io olana io ireo “camiom citèrne” ary mbola nitohy hatramin’ny alina izany. Raha ny fanazavana 
tale jeneralin’ny OMH na ny ofisim-pirenena misahana ny solika, Laurent Rajaonarivelo, dia ny 
sambo mpitatitra solika eto amintsika no fositra nahatonga ny olana teo amin’ny famatsiana ireo 
mpaninjara maro eto Andrenivohitra. Efa tokony higadona any Toamasina io sambo io kanefa noho 
fahatarana izay dia mbola afaka andro vitsy vao ho tonga. Sambo iray isam-bolana mantsy no tonga 
solika eto amintsika, ary io sambo iray io ihany no mitondra ny solika ho an’ireo kaompania rehetra 
eto Madagasikara. Nilaza moa ny tale jeneralin’ny OMH fa tsy misy tokony hanana ahiahy ny mpanjifa 
ampy hampiasaina mandrapahatongan’ilay sambo ny tahirin-tsolika misy eto amintsika, ankehitriny. 
ny fantatra mantsy dia any amin’ny faraparan’ny herinandro any vao mety ho tonga any Toamasina 
sambo mpitatitra solika io. 

