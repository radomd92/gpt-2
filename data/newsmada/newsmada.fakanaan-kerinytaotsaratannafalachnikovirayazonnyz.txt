FAKANA AN-KERINY TAO TSARATANÀNA: FALACHNIKOV IRAY AZON’NY ZANDARY, LAVON’NY BALA I GOETA | NEWSMADA

Par Taratra sur 31/01/2019 

Nalain’ny jiolahy ampolony nirongo basy Kalachnikov sy basim-borona ny vehivavy iray 28 taona 
ao Andranomialy, kaominina ambanivohitr’i Betrandraka, distrikan’i Tsaratanàna, ny 27 janoary 
alina. Raha ny fampitam-baovao voaray avy any an-toerana anefa, nifanehatra tamin’ireo zandary 
fisafoana ireto mpaka an-keriny ireto ka raikitra ny fifampitifirana. Vokany, maty voatifitry 
zandary ny jiolahy raindahiny fantatra amin’ny anarana hoe Goeta. Azo, nandritra ity fifandonana 
kosa ny basy Kalachnikov iray sy “chargeur” iray miaraka amin’ny bala 7,62 mm. Avotra soa aman-tsara, 
izany, ilay vehivavy nalain’ireo jiolahy an-keriny. Tsy nisy naratra kosa ny avy amin’ny zandary 
ireo fokonolona nifanome tanana tamin’ny zandary. Tsikaritra fa lasa mahazo vahana hatrany ny 
an-keriny ao amin’ny distrikan’i Tsaratanàna. Mitoka-monina rahateo ity distrika ity. Tsiahivina 
efa navotsotr’ireo jiolahy mpaka an-keriny koa ilay mpitsabo mpanampy iray rehefa avy nandoa 
20 tapitrisa Ar ny fianakaviany. Tao amin’ny kaominina Anjokozoko, distrikan’i Tsaratanàna, 
nanomezan’ny fianakaviana ny vola ho an’ireo jiolahy. Efa any an-toerana ny zandarin’ny FIGN 
ny fikarohana ireto jiolahy mpaka an-keriny ireto. 



Les commentaires sont fermées. 

