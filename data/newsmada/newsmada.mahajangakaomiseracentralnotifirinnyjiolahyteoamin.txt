MAHAJANGA: KAOMISERA « CENTRAL » NOTIFIRIN’NY JIOLAHY TEO AMIN’NY KIBONY | NEWSMADA

Par Taratra sur 14/12/2018 

Notafihin’ny jiolahy tsy fantatra isa ny kaomisera « central » an’i Mahajanga, efa misotro ronono, 
amin’ny fokontany Antanambao Ambalavato, ny alarobia alina teo tokony ho tamin’ny 8 ora sy sasany. 

Voatifitra teo amin’ny kibony izy io kanefa mbola nahavita nitondra ny fiarany namonjy hopitaly 
Androva. Nahazo ny fitsaboana azy ilay kaomisera ary mbola manaraka fikarakarana hatramin’izao. 

Voalazan’ny zandary fa vola mitentina 40 tapitrisa Ar ny voaroban’ireo jiolahy tamin’izany. 
teny an-toerana ny mpitandro filaminana, ary volaza fa ny polisy ny nandray an-tanana ny raharaha. 

Araka ny vaovao azo ihany, manana toeram-pivarotana lehibe ao amin’ity fokontany Antanambao 
ity ilay kaomisera io. “Sady manana “bar” izy no manana fivarotana ambongadiny lehibe. Izy handeha 
iny no notafihin’ireo jiolahy nirongo basy ary nitifitra ireo ka nahavoa azy”, hoy ny fitantarana. 

Tsy mbola nisy aloha ny olona tratra hatramin’ny omaly. Efa manao izay ho afany ny mpitandro filaminana 
vaovao momba ireo jiolahy. 



Maneho ity tranga ity fa tsy mifidy tafihina ny jiolahy. Hatramin’ny kaomiseran’ny polisy ity 
jiolahy mahita faisana ity. Anatin’ny fanadihadiana ny polisy amin’izao. Fanafihan-jiolahy 
sa misy antony manokana? 

Santionany amin’ny firongatry ny asan-jiolahy ihany ity tranga ity. Mahazo vahana izany amin’izao 
ny fety izao. Ny kidnapping mamely, ny fanafihana olon-tsotra efa isan’andro, ity mpitandro filaminana 
faisana. Aiza ihany ny iafaran’ny tsy fandriampahalemana eto amin’ny tanàna? 





Les commentaires sont fermées. 

