5 TRATRA, 1 MATY VOATIFITRA TAMIN’IREO MPANAO KIDNAPPING  : AVOTRA I ARNAUD, NAFENINA TAO AN-TRANONA MPITSARA | NEWSMADA

Par Taratra sur 12/01/2016 

Avotra ihany! Hitan’ny polisy tao an-tranona mpitsara ambony iray ao Toamasina I Arnaud, ilay 
nisy naka an-keriny. Voatifitra ny iray ary voasambotra kosa ny dimy tamin’ireo jiolahy. Tratra 
izany koa ireo fitaovam-piadiana mahery vaika… 



Hitan’ny mpitsikilon’ny polisin’ny boriborintany faharoa any Tanambao II ny trano nitazonana 
Arnaud, omaly tokony ho tamin’ny 2 ora tolakandro. Rehefa nanao ny fanamarinana rehetra ny avy 
polisy, nilatsaka tao amin’ny toerana voatondro, ao amin’ny fokontany Andranomadio, parisela 
ny polisy nahitana ny UIR sy ny avy amin’ny kaomisaria foibe Toamasina. 

Hita tokoa i Arnaud, tao amin’ilay trano voatondro. Tsy nanaiky lembenana mora fotsiny ireo mpaka 
fa nisy ny fifampitifirana teo amin’ny polisy sy ireo olon-dratsy. Naharitra adiny iray teo ny 
teo amin’ny polisy sy ireo jiolahy, ary nilavo lefona ireo tamin’ny farany. Olona iray naratra 
tamin’izany, ary efatra hafa tratra sambo-belona. Voalaza fa vehivavy ny iray amin’ireo. Nahitana 
Kalachnikov efatra, bala 100 ary grenady iray tao amin’ilay trano. 

Araka ny fanazavana, irakiraka ireo olona tratra ireo. Ny roa, mpiandry trano; ny iray, mpanome 
ary mpitazana olona any ivelany ny roa. Eo am-pelatanan’ny polisy avokoa ireo azo sambo-belona 
hiatrika fanadihadiana avy hatrany. 





Tao amina tranona mpitsara ambaratonga ambony ao Toamasina no tratra ireo jiolahy sy nahitana 
Arnaud. Tsy mbola nisy aloha ny filazana fa ao ilay mpitsara io no mipetraka hatramin’ny omaly. 
avy hatrany anefa ny resaka teo anivon’ny mpitandro filaminana, omaly, fa noho ity resaka kidnapping 
i Arnaud tazonina amina tranona mpitsara ity no anton’ny fihetsik’ireo mpitsara nampiaka-peo 
herinandro lasa teo. Nisy mantsy ny fisavana tranona mpitsara maromaro tamin’ny herinandro ka 
azy ireo nampiaka-peo fa tsy tokony hosavaina ny tranon’izy ireo. Nahatezitra ny mpitandro filaminana 
ka nisy mihitsy ny vava nivoaka fa tsy misy olona ambony lalàna izany. Nipoitra ity ny nafenina, 
ho azy fa misy ny fanadiovan-tena sy fanazavana mihoa-pampana amin’izao raharaha izao anio. Hisy 
valan-dresaka ataon’ny “procurreur” ao Toamasina anio, hanazavana momba ity raharaha ity. Andrasana 
tohiny… 



Aoka re mba hohamarinina ny vaovao izay vao havoaka sao sanatria mampiely tsaho!!!! TSY ANA-MPITSARA 
ILAY TRANO ARY TSY NISY MATY TAO! Ary SAHIA MBA MANAO FANITSIANA raha tena marina tokoa! 

Les commentaires sont fermées. 

