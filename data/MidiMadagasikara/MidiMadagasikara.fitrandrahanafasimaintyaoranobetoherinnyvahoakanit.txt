FITRANDRAHANA FASIMAINTY AO RANOBE : TOHERIN’NY VAHOAKAN’I TOLIARA MAFY – MIDI MADAGASIKARA

Na an-tanan-dehibe na ambanivolo, mamaivay ankehitriny ny fanoheran’ny vahoakan’i Toliara 
ny fitrandrahana fasimainty ataon’ny orinasa Toliara Sands ao Ranobe, Distrikan’i Toliara II. 
Tsy misy tombontsoa ho antsika ity fitrandrahana mamono vahoaka ity, ka ataontsika mafy ho ren’ny 
izao antsom-pitarainantsika izao », hoy ny antso avon’ireo Sefo Fokontany sy ireo mpanolotsain’ny 
ary ireo olombe an-tanàna to teny mpitan-kazomanga, nanoloana ny vahoaka an’aliny, ny herinandro 
teo, tao amin’ny Kaominina ambanivohitra Ankilimalinike sy Anketraka. 

Mitroatra ny vahoaka. « Raha mbola minia mikipy sy manampin-tsofina ny mpitondra tsy handray ny 
amin’ny fampitsaharana an’ity fitrandrahana tsy mifanaraka amin’ny kolontsain’ny foko Vezo 
Masikoro (Mikea) sady hanimba ny tontolo iainana ity, dia hisy ny fidinana an-dalambe hataon’ny 
marobe ao Toliara », hoy ireto solontenam-bahoaka mamy hoditra. « Tsy ilainay hitety tanàna sy 
intsony ireo mpanentana alefan’ny orinasa Toliara Sands handresy lahatra ny mponina hanaiky 
hisian’ny asa fitrandrahana ataon’izy ireo », hoy ny Lehiben’ny Fokontany ao Anketraka, nahitsy 


Vonona hisotro ny aleoko maty. Mihenjan-droa mafy ny tady amin’izao eo amin’ity orinasa Aostralianina 
sy ny vahoaka any amin’ny Faritra Atsimo Andrefana. Araka ny loharanom-baovao marim-pototra 
misisika mafy ity orinasa ity ary nilaza fa nahazo fahazoan-dalàna hitrandraka, kanefa ny vahoaka 
andaniny dia vonona hisotro ny aleoko maty raha mbola atao tery vaimanta toy izao ny fitrandrahana 
mitsinjo ny tombontsoan’izy ireo. Manoloana ny fifandroritana misy dia sahiran-tsaina mafy 
mpitondra sy ireo tompon’andraikitra any an-toerana. 




















