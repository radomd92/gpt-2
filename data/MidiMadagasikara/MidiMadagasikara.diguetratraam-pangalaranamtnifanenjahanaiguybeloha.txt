DIGUE : TRATRA AM-PANGALARANA MÔTÔ, NIFANENJAHANA I GUY BELOHA – MIDI MADAGASIKARA

Lehilahy iray fantatra amin’ny anaram-bositra hoe Guy Beloha, no tra-tehaka teo am-pangalarana 
ny talata lasa teo, teny amin’ny Digue. Efa raikitra ny fanenjehana ary raha tsy teo ireo mpitandro 
mety efa ho ny ain’i Guy Beloha no nanefa. Môtô napetraky ny tompony tao amina fiantsonam-piarakodian’ny 
iray teny an-toerana no notsiriritin’ity mpangalatra ity. Mbola variana niantsena tao amin’io 
io rahateo ny tompony. Nony niverina anefa ity farany, tsy nahita ny môtô-ny intsony nipetraka 
amin’ny fitoerana. Sendra nijerijery ny manodidina izy no nahita lehilahy iray nanosika ny môtô. 
avy hatrany fanenjehana. Tsy naha-beloha azy anefa ireo mpanenjika ka tsy lasa lavitra akory dia 
ilay mpangalatra. Tamin’ny fanadihadiana natao azy, hoy ny vaovao no nahafantarana fa, efa zava-panaony 
mangalatra môtô ity ary efa matihanina amin’io asa ratsy io ny lehilahy. Efa im-betsaka rahateo 
koa no nigadra noho izay resaka izay ihany. Omaly no natolotra indray teny anivon’ny Fampanoavana 
mpangalatra môtô ity. 




















