PAKA HIEREN-DOZA :« AMBENANA AVOKOA IREO TRANO FIVAVAHANA SY TOERAM-PITSANGANTSANGANA » – MIDI MADAGASIKARA

Pôlisy manodidina ny 3000 any ho any no aparitaka mandritra ity fetin’ny Paka ity, araka ny filazan’ny 
Jeneraly vaovao eo anivon’ny Ministeran’ny filaminam-bahoaka, ny Commissaire Divisionnaire 
Police Rakotozanany Dany Maruis, izay vao voatendry sy nandray ny asany. « Fepetra telo lehibe 
nambarany ho an’ny be sy ny maro sy ho an’ny Polisim-pirenena manontolo ho enti-miatrika am-pilaminana 
fetin’ny Paska 2019 ity », hoy ny vaovao. Voalohany amin’izany ny fitohizan’ny asa fanabeazana 
olom-pirenena ataon’ireo pôlisy. Izany dia mba hahafahan’ny tsirairay avy mahalala ny andraikiny 
anatin’ny fitandroana ny filaminana amin’ny ankapobeany. Faharoa, ny fandraisana fepetra manokana 
anivon’ny pôlisim-pirenena amin’izao an-katoky ny fetin’ny Paka izao, entina hiarovana ny vahoaka 
ny fananany, fa indrindra ho fisorohana ny lozam-pifamoivoizana. Ary ny farany, dia ho hentitra 
Polisim-pirenena amin’ny fampanajana ny fitsipika rehetra sy ny aro lozan’ny fifamoivoizana 
izao vaninandrom-pety izao. Nampahafantatra ihany koa ity Tale jeneralin’ny Filaminam-bahoaka 
ity fa hatao tsara ambina avokoa ireo toeram-pivavahana rehetra an-tanan-dehibe mandritra ny 
masina sy ny alahadin’ny Paka. Hanemitra ny arabe sy ireo toeram-pitsangantsangana ary ireo toeram-pilanonana 
sy izay faritra mahavory olona betsaka ihany koa ny pôlisy ny alatsinain’ny Paka. Nangataka koa 
mba haneken’ny tsirairay avy ny fandaminana rehetra apetraky ny Polisy mba ho Paska hieren-doza 
ny amin’ity taona ity. Aoka mba ho samy ho tompon’andraikitra ny tsirairay, hoy izy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

