TSINJOARIVO AMBATOLAMPY : NIFAMPITIFITRA NY MIARAMILA SY NY JIOLAHY – MIDI MADAGASIKARA

Sesilany ny fanafihan-jiolahy tao amin’ny kaominina Tsinjoarivo, distrikan’Ambatolampy, 
ny herinandro nifanesy tato ho ato, saika notafihan’ireo olon-dratsy avokoa ny fokontany ao an-toerana 
tsy mifidy asiana izy ireo fa izay sendra azy dia mahita faisana avokoa. Manao andiany maromaro 
jiolahy ary mirongo fitaovam-piadiana mahery vaika toy ny basy. Tsy vitan’izay fa mandrahona 
handoro ny toerany avy notafihany koa ireo jiolahy. Tapitra raofin’izy ireo avokoa rehefa entana 
an-tokantrano, hatramin’ny kojakojan-dakozia sy ny biby fiompy rehetra. Fokontany iray voatafika 
ela akory izay no nampandre ny miaramilan’ny DAS tao Andranovelona. Tsy nampiandry ela koa ny miaramila 
avy hatrany dia niroso tamin’ny fikarohana ireo olon-dratsy. Teo ankilany, nanampy ihany koa 
fokonolona. Natao ny fanarahan-dia ny lalana nolalovan’ireo olon-dratsy. Tao amin’ny toerana 
antsoina hoe valan’Antananarivo kely no nifanehatra tamin’ireo jiolahy ny miaramila. Marihana 
zohy fieren’ny jiolahy ity toerana ity. Raikitra avy hatrany ny fifandonana, ka voan’ny balan’ny 
ny jiolahy iray ary naratra mafy, izay mbola tsaboina ankehitriny. Iray hafa koa no azo sambo-belona. 
roa kosa no tafaporitsaka nandritra ny fifandonana. Fantatra moa fa mponina avy ao amin’ny koaminina 
ny iray tamin’ireo voasambotra. 



