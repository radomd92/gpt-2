BEGIDRO – BELO AMORON’I TSIRIBIHINA: DAHALO EFATRA MATY, ROA MATIN’NY FITSARAM-BAHOAKA | NEWSMADA

Par Les Nouvelles sur 30/06/2018 

Dahalo roa matin’ny fitsaram-bahoaka tao amin’ny kaominina Begidro, distrikan’i Belo amoron’i 
afakomaly… 

Nalain’ny fokonolona an-keriny teny am-pelatanan’ny zandary ka niharan’ny fitsaram-bahoaka 
dahalo roa lahy azo sambo-belona tompon’antoka tamin’ny fanafihana tao Begidro, ny alarobia 
teo. Nitrangana fanafihan-dahalo anjatony nirongo fitaovam-piadiana mahery vaika tao amin’ny 
Begidro, distrikan’i Belo amoron’i Tsiribihina, tamin’io fotoana io. Niditra an-keriny tao 
ireo dahalo tamin’io fotoana io, saingy tsy nanaiky lembenana kosa ireo mponina ao an-tanàna fa 
nanohitra ireto malaso nanafika ireto. Raikitra ny fifandonana ka lavon’ny fokonolona sy ny miaramila 
efatra amin’ireo dahalo raha azo sambo-belona kosa ny roa lahy. Olona iray kosa namoy ny ainy. Maro 
dahalo no naratra, saingy mbola afa-nitsoaka ihany ry zalahy satria tsy resy tosiky ny fokonolona 
ny miaramila. Araka ny fampitam-baovao avy any an-toerana, naharitra ora maromaro ny fifandonana 
dahalo ireo. Fantatra tamin’ny fanadihadiana ireo dahalo roa lahy tratra fa avy ao amin’ny kaominina 
ao Miandrivazo izy ireo ary nanonona anaran’olona mpiray tsikombakomba amin’izy ireo. Tonga 
ireo dahalo ireo ny zandary, saingy tsy namelan’ny fokonolona fa nalain’ny fokonolona an-keriny 
am-pelatanan’ny zandary ka nanaovan’izy ireo fitsaram-bahoaka. Vokany, matin’ny fitsaram-bahoaka 
dahalo roa lahy ireto ka nodoran’ny fokonolona, afakomaly ny fatin’izy ireo. 



Les commentaires sont fermées. 

