FITSIRIHANA NATAON’NY JIRAMA :: MPIASAM-PANJAKANA AMBONY TRATRA NANGALATRA HERINARATRA • AORAHA

Manohy hatrany ny fitsirihana ireo halatra herinaratra eto an-drenivohitra sy ny manodidina 
orinasa Jirama. Mpiasam-panjakana iray, monina eny Antsobolo, indray no tra-tehaka nisintona 
mivantana tamin’ ny “tableau électrique”. Nampirehitra ny kaontera tao aminy izany. 

“Tsy vitan’ny efa mangalatra ho an’ny tenany ity olona ambony ity fa mbola mizara izany tamin’ny 
iray teo akaikiny ihany koa. Rehefa nanao ny fitsirihana ilay kaontera ny ekipan’ ny “Direction 
l’Audit Interne” na DAI dia tsikaritra fa tsy nihodina nandritra ny enimpolo volana ny kaontera. 
tokantrano anefa nampiasa herinaratra foana nandritra izany”, araka ny tatitra avy ao amin’ny 
Jirama. Notapahina avy hatrany ny herinaratra tamin’ ity tokantrano ity. 

Nilaza kosa ny tompon-trano fa mpiasan’ny Jirama ihany no nanampy azy tamin’ ity halatra herinaratra 
tamin’ny sandany 200 000 ariary, miampy vidina fitaovana vitsivitsy. Nasaina hano­nitra ny saran’ny 
nampiasainy maimaim-poana nandritra io fotoana io ity manam-pahefana ity. 

Rehefa natao ny kajikajin’ireo fitaovana nampiasainy dia maherin’ny 18 tapitrisa ariary ny vola 
hoefai­ny amin’ny Jirama. Raha toa ka mandà ny marimaritra iraisana izy dia hampiakatra ny raharaha 
amin’ny Fitsarana ny orinasa Jirama. 











Enregistrer mon nom, mon e-mail et mon site web dans le navigateur pour mon prochain commentaire. 



