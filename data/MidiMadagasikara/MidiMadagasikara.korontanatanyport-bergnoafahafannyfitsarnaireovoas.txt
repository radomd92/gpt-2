KORONTANA TANY PORT-BERGÉ : NOAFAHAFAN’NY FITSARÀNA IREO VOASAMBOTRA – MIDI MADAGASIKARA

Taorian’ny sakoroka nitrangana korontana, ka voatery nandraisan’ireo mpitandro filaminana 
raharaha tany Port-Bergé, ny talata lasa teo dia fantatra izao fa nisy ireo voasambotra, olona 
efatra ary efa natolotra ny Famponoavana omaly ihany. Araka ny voalazan’ny loharanom-baovao 
any an-toerana dia nahazo fahafahana vonjimaika avy amin’ny Fitsaràna anefa izy efatra ireo. 
mba hisian’ny fitohizan’ny filaminana any an-toerana izay no antony nanapahan’ny fitsarana 
didy izay, raha ny fanazavana azo. Efa milamina tanteraka mantsy ny tanàna amin’izao, na dia mbola 
hatrany aza ireo mpitandro filaminana. Raha tsiahivina ny niandohan’ny tranga dia nisy ny fitakiana 
hamoahana ireo olona dimy, voarohirohy tamin’ny fitsaram-bahoaka, notarihina olom-boafidy 
tany an-toerana ny talata lasa teo. Nivadika ho korontana izany ka tsy maintsy nandray ny andraikiny 
mpitandro filaminana. Nirefotra ny baomba mandatsa-dranomaso, ary velona ny fisamborana. Hatreto 
raha ny fampitam-baovao hatrany dia mbola voatazona any am-ponja ireo olona notakian’ny vahoaka 
ireo ary miandry ny fotoam-pitsaràna azy soa aman-tsara. 



