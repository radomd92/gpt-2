ONIVERSITE MAHAJANGA  : NITOKONA SY NANAKAN-DALANA NY MPIANATRA | NEWSMADA

Par Taratra sur 21/06/2018 

Dila ny roa andro, fetra nomen’ny mpianatra ao amin’ny oniversite Mahajanga ny mpitantana ao an-toerana 
ny olan’izy ireo. Niditra tamin’ny fitokonana ny mpianatra omaly. Nisy ny fanakanan-dalana miditra 
faritry ny oniversite. Tsy azo nivezivezena teny an-toerana. 

Anisan’ny takian’ireto mpianatra ireto ny tokony hamerenana amin’izy ireo ny fitantanana ny 
ny trano fonenan’ny mpianatra. Apetraka amin’ireo fikambanan’ny mpianatra isaky ny fihaviany 
izany fitantanana ny trano fonenana izany. 

Nitsipaka ny filazan’ny tompon’andraikitry ny oniversite, ny faran’ny herinandro teo koa ireo 
izay nilaza fa efa tafiditra ao anatin’ny trano fonenana eny an-toerana avokoa ireo mpianatra 
ny 1.000 nanao fangatahana hatramin’izay. 

Tsy hita tao anatin’ny lisitra navoakan’ny tompon’andraikitry ny oniversite akory ny ankamaroan’ireo 
nanao fangatahana raha ny filazan’ireo mpianatra hatrany. 

Ankoatra izay, tsy mbola mahafaly ny mpianatra ny valin’ny conseil de discipline (Codis) navoakan’ny 
momba ireo mpianatra voampanga ho nanakorontana tao amin’ny oniversite farany teo ireny. 

Niatrana teny amin’ny oniversite Ambondrona, omaly, ny mpitandro filaminana miandry izay mety 
fihoaram-pefy hataon’ny mpianatra. 



Les commentaires sont fermées. 

