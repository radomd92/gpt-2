FAMINDRAM-PAHEFANA FITANTANANA NY FIRENENA :: FENO TSIKY NY FIFANDIMBIASAN-DRAJAONARIMAMPIANINA SY RAJOELINA ANDRY • AORAHA

Naverina taminy tao anatin’ny lanonam-pamindram-pahefana tsy nisy romoromo ny fanala- hidy. 
omaly, teny amin’ny lapam-panjakana Iavoloha, ny famindram-pahefana teo amin’ny Filoham-pirenena 
aloha, Rajaonarimampianina Hery sy ny Filoham-pirenena vaovao, Rajoelina Andry. Tamim-pirahalahiana 
tamim-panajana ary feno tsikitsiky no nanatanterahan’ ireto olom-panjakana roa ireto ny fanaovan-tsonia 
fifandimbiasan’andraikitra izany. 

Porofo nanamafy orina ny fandalàna ny demôkrasia sy ny fifandimbiasan-pitantanana ny firenena 
demôkratika tokoa no niseho teny amin’ny lapan’Iavoloha. Tamin’ny 11 ora katroka no nigadona 
an-toerana ny Filoham-pirenena vaovao Rajoelina Andry. Efa niandry azy ny Filoham-pirenena 
aloha, Rajaonarimampianina Hery sy ny Filoham-panjakana mpisolo toerana, Rakotovao Rivo. 

Mialoha ny fanaovan-tsonia ny fifamindram-pahefana dia nisy ny tafatafa niarahan’izy telo mirahalahy, 
naharitra telopolo minitra teo ho eo. Taorian’izany no nidina ny tohatra sy namakivaky ny lalan-tsara 
Iavoloha ny Filoham-pirenena teo aloha sy ny Filoham-pirenena vaovao. Efa nipetraka teo anoloan’ny 
lapa ny fanalahidy nifanoloran’izy ireo, tamin’ ny volana janoary 2014. 

Horaiketin’ny tantara 

Sambany teto amin’ny tantaran’ny firenena no nisy Filoham-pirenena teo aloha sy ny vaovao nanao 
ara-dalàna sy tamim-pirahalahiana. «Tsy mbola nisy teo amin’ny tantaran’ny firenena izany hoe 
samy voafidim-bahoaka izany no nanao famindram-pahefana tahaka izao. Endriky ny fanajana ny 
izany », hoy ny Filoham-pirenena teo aloha, Rajaonarimampianina Hery, izay sady nirary soa ny 
vaovao nisolo azy. 

Taorian’ny tafatafa fohy tamin’ny mpanao gazety no nandao tanteraka ny lapan’Iavoloha ny tenany. 
Filoham-pirenena vaovao, Rajoelina Andry kosa, dia mbola nijanona kely tao an-dapa nifampidinika 
mpiara-miasa aminy akaiky, rehefa tontosa ity famindram-pahefana ity. Efa voahaingo sy voaomana 
fandraisana an’ireo vahiny maro hanatrika ny lanonam-panjakana manamarika ny fandraisan-dRajoelina 
ny fahefana feno amin’ny maha Filoham-pirenena azy ny teny Iavoloha, io omaly io. 









Enregistrer mon nom, mon e-mail et mon site web dans le navigateur pour mon prochain commentaire. 



