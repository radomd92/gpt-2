FIANARANTSOA : MPANAO GAZETY VOATAFIKA, VOAROBA VOLA SY FINDAY – MIDI MADAGASIKARA

Mpanao gazety iray hamonjy fodiana rehefa avy namangy ny rainy niditra hopitaly no lasibatry ny 
fanendahana narahina herisetra nataona roalahy tsy nisaron-tava nirongo fitaovam-piadiana, 
alina, tokony ho tamin’ny 10 ora tany ho any, tao Ampasambazaha Fianarantsoa. Araka ny vaovao azo 
niala kely ny fidinana amin’ny lalana avy any Tambohombe hihazo an’ Ampasambazaha iny, ity mpanao 
izay tsy nanampo na inona na inona, no nosakanan’ireto jiolahy izay nitondra basy ny iray, ka tsy 
olon-dratsy raha tsy lasany avokoa ny vola rehetra tany aminy manodidina ny valo alina ariary mahery 
sy finday roa, ary nitsoaka nihazo an’ Antarandolo ireo mpandroba rehefa azony ny rembiny. Omaly 
nifanena tampoka tamin’ny iray tamin’ ireo jiolahy nanafika azy ny alina, teny Anjoma, ity mpanao 
ity rehefa nividy fanafody. Tadidin’ ity farany ny endrik’ilay jiolahy nanambana poleta azy. 
ny olona ity tontakely, ary niharan’ny daroka avy hatrany ka nitrosona tamin’ny tany, ary nahitana 
iray nifatotra teo amin’ny kibony. Rehefa nosavaina izany dia ody gasy, ary nilaza ity jiolahy 
fa iarovany ny tena sy anaovany fandraikirekena ireo olona jonoiny, ary ody vono amin’ny asa ratsiny 
ireo karazana tapa-kazo. Ny nahagaga anefa dia toa tsy nanan-kery ireo ody gasy mahery voalazany 
satria sady voasambotra ity jiolahy gadra lava tsy mety fay amin’ny asa ratsiny vao nivoaka ny fonja 
izay malaza ratsy amin’ny fampihorohoroana ireo olona tafihany amin’ny basy kilalao, no naratra 
niharan’ny hatezeram-bahoaka. Karohina kosa ilay namana. 




















