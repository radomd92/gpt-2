AMBOHIMANGA: ANKIZY ROA NAIDITRA AM-PONJA NOHO NY VONOAN’OLONA | NEWSMADA

Par Taratra sur 04/01/2019 

Niakatra fampanoavana. Fantatra fa ankizy tsy mbola ampy taona ny roa tamin’ireo olona fito naiditra 
tamin’ny raharaha famonoana olona tany Befinala, Ambohimanga Rova. Nahazo fahafahana vonjimaika 
ny olona 19 tamin’ireo 26 voampanga namono nahafaty lehilahy iray 65 taona, tamin’ny 24 desambra 
teo. Iray andro manindritra ny nanoloran’ ny fampanoavana ireo olona 26 ka ny alin’ny 2 janoary 
vita izany, olona fito no naiditra am-ponja vonjimaika. 

Taorian’ny fanolorana azy ireo ny fampanoavana, nandalo tsirairay tao amin’ny mpitsara mpanao 
ireo voarohirohy. Fantatra fa disadisam-piarahamonina no nitarika ity vonoan’olona teny Ambohimanga 
ity. Voalaza fa tsy avelan’ny lehilahy maty io handalovana eo amin’ny tokontaniny izay lala-masak’ireo 
eny an-toerana. Nisy ihany ireo olona nandalo teo ka tezitra ilay lehilahy. Nisy ny fihetsika nataony 
tsy nahafaly ireo mponina ka nitarika tamin’ny famonoan’ireo andian’olona azy. Maty teo no ho 
izy rehefa voalaza fa voatoraky ny kanetibe sy voatsindron’ny seza vy. Nanao ny famotorana ny zandary 
izao niafara tamin’ny fampidirana olona am-ponja miisa fito izao; 



Les commentaires sont fermées. 

