FAMONOANA SINOA MPIVADY TENY IVATO : NADOBOKA ANY TSIAFAHY AVY HATRANY NY TELO TAMIN’IREO VOAROHIROHY – MIDI MADAGASIKARA

Efa tany amin’ny sivy ora alina mahery kely tany ho any vao vita ny fihainoana ireo olona sivy mianadahy, 
fito sy vehivavy malagasy roa, teny anivon’ny Fampanoavana Anosy omaly. Olona izay voarohirohy 
famonoana ireo sinoa mpivady tao amina hôtely iray teny amin’iny faritra Ivato iny. Taorian’ny 
maro nihainoan’ny mpitsara azy ireo dia fantatra fa ny telo tamin’ireto sinoa dia nadoboka avy 
eny amin’ny fonjaben’i Tsiafahy miandry ny fotoana hitsaràna azy ireo. Anisan’izany i Shao Wei, 
tovolahy teratany sinoa, isan’ny nandray anjara nivantana tamin’ny famonoana azy ireo, ary niaiky 
rahateo nandritra ny fanadihadiana nataon’ireo mpitandro filaminana azy. Ireo olona enina ambiny 
raha ny fantatra dia nomen’ireo mpitsara famotorana fahafahana vonjimaika. Tsiahivina fa tamin’ny 
feno habibiana tokoa no namonoana ireto terantany sinoa ireto. Sady nokapohina tamin’ny maritoa 
mbola notsindromina sy nokapaina tamin’ny antsibe. Ireto fitaovana ireto dia efa novidiana mialoha 
amina tranombarotra iray, araka ny famotorana natao tamin’ireo voarohirohy hatrany. Antony 
mpanao fanadihadiana efa nomanina mialoha ity vono olona feno habibiana ity. Ny anton’izany dia 
ihany, fitsiriritana ny volabe tany amin’ireto olon-droa ireto. 




















