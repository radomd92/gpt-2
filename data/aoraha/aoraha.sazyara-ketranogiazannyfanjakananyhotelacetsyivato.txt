SAZY ARA-KETRA :: NOGIAZAN’NY FANJAKANA NY HOTEL A&C ETSY IVATO • AORAHA

Niroso tamin’ny fanagiazana ny hotely A&C, etsy Ivato, ny vadintany, omaly. Fiara vaventy maromaro 
tonga teny an-toerana nangorona an’ireo entana ao anatiny sy ivelany ao amin’ity trano fandraisam-bahiny 
ity. 

Fanadihadiana nataon’ny Birao mahaleo tana miady amin’ny kolikoly (Bianco) sy ny Sampan-draharaha 
amin’ny famotsiam-bola sy ny famatsiam-bola ny asa fampihorohoroana (Samifin) no nahafantarana 
tsy nahaloa hetra mitentina an’arivony tapitrisa ariary maro tamin’ny fanjakana ny trano A&C 
izany no antony nahatonga ny fanagiazana. 

Nohazavain’i Germain, tale jeneralin’ny hetra, tamin’ny antso an-tariby, omaly, fa: “tamin’ny 
nitantanan-dRazaimamonjy Claudine ny toerana no nisian’ny fanafarana entana isan-karazany 
hotel A&C Ivato. Hita fa tsy mazava ny taratasin-ketra momba izany rehefa natao ny fampitahana 
amin’ny fanambarana nataon’ny tompon’ny trano fandraisam-bahiny sy ny antontan-taratasy aty 
sampan-draharaha misahana ny hetra”. 

Fepetra noraisin’ny fanjakana ny fanagiazana an’ireo fananana rehetra ireo mandra-pandoavan’ny 
A&C Ivato ny fitambaran-ketra tokony hoefainy. “Hiroso amin’ny fanaovana lavanty an’ireo entana 
ny fanjakana atsy ho atsy raha tsy voaloa amin’ny fotoana faran’izay haingana ny hetra”, hoy hatrany 
tale jeneralin’ny hetra. 









Enregistrer mon nom, mon e-mail et mon site web dans le navigateur pour mon prochain commentaire. 



