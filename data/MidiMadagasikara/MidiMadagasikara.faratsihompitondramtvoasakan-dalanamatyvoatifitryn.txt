FARATSIHO : MPITONDRA MÔTÔ VOASAKAN-DALANA, MATY VOATIFITRY NY JIOLAHY – MIDI MADAGASIKARA

Tsy nisy afa tsy vola kely, aman’arivony no lasan’ireo olon-dratsy kanefa dia aina iray no nafoy 
ny fanakanan-dalana tao Faratsiho ny zoma lasa teo. 

Raha ny zava-nitranga tamin’io fotoana io, araka ny angom-baovao azo dia an-dalana hamonjy tsena 
mpivady, izay nandeha môtô. Nony tonga teo amina toerana iray somary mangingina anefa, no nisy 
nahatratra teo amin’ny dimy teo nanakana ny lalan’izy ireo. Mazava ho azy, nihevitra ireto farany 
olona handeha hamonjy tsena ihany koa kanjo namoaka basy ny iray tamin’ireo andian’olona ka nitifitra 
hatrany. Voa teo amin’ny faritry ny lohany ilay lehilahy ka nipitika. Nianjera niaraka tamin’izay 
koa ny môtô nentiny, nisy ny vadiny tao aoriana. Vantany vao tafajanona moa izy ireo dia norobain’ireo 
ny vola sy ny zavatra azo nalaina tany aminy. Ary nitsoaka ireto farany rehefa azony izay nilainy, 
ireo naratra teo. Fotoana elaela taty aoriana vao nisy nahita ny fahavoazana nihatra tamin’ireto 
ireto ary teo vao niezaka niantso vonjy. Ilay raim-pianakaviana voatifitra moa, raha ny vaovao 
no tsy avotra intsony noho ny ratra nahazo azy. Fantatra fa efa eny am-pelan-tanan’ny mpitandro 
amin’izao ny raharaha ary efa manomboka ny fikarohana ireo nahavanon-doza. Marihana fa toa hoe. 

Raha somary nangingina tokoa ity resaka fanakanan-dalana eny amin’ny lalam-pirenena ity tao 
ao dia toa lasa niverina indray izany. Ankoatra io tany Faratsiho io mantsy dia fantatra ihany koa 
taxi-brousse iray niharan’ny fanafihan-jiolahy tamin’iny lalan’i Miandrivazo iny, ny alin’ny 
hifoha alatsinainy lasa teo. Tifitra variraka no nihatra tamin’ilay fiara. Soa ihany anefa, raha 
angom-baovao azo fa afaka tamin’izany fanakanan-dalana izany ity farany niaraka tamin’ireo 
tao anatiny, izay tsy nisy naninona ihany koa. Ny fitaratry ny fiara no potika tanteraka rotiky 
bala niaraka tamin’ny vatany. Efa mandeha ihany koa ny fanadihadiana mahakasika izany. 




















