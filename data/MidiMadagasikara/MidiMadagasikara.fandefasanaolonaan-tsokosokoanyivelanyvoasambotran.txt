FANDEFASANA OLONA AN-TSOKOSOKO ANY IVELANY : VOASAMBOTRA NY ATIDOHA, MIARAKA AMIN’NY TOMPONANDRAIKI-PANJAKANA IRAY – MIDI MADAGASIKARA

Natolotra ny Fampanoavana omaly ireo olona miisa valo mianadahy, voarohirohy amin’ny resaka 
olona an-tsokosoko any ivelany. Ka anisan’izany ny ramatoa iray, voatondro ho atidoha mikotrika 
afera maloto ity, niaraka tamin’ny tomponandraiki-panjakana mpiray tendro amin’izy ireo. Ravan’ny 
indray aloha ny tambajotra mpanondrana olona an-tsokosoko any ivelany. Niainga avy tamin’ny 
napetraky ny olona iray, saika handeha any ivelany, nahatsiaro tena ho voasoloky volabe, ny famotorana, 
nahafahana nanapaingotra ireto olon-dratsy ireto. Araka ny fampahafantarana nataon’ny pôlisy, 
teny Anosy, dia teny Mahamasina no voasambotra ny vehivavy iray, atidohan’izao tranga izao, rehefa 
vela-pandrika. Raha ny fanazavana azo hatrany mantsy dia tsy tratra tao amin’ny trano voatondro 
foiben’ity tambajotra ity io vehivavy io tamin’ny fotoana nidinan’ireo mpitandro filaminana 
an-toerana. Tsy nisy afa-tsy fitaovana sy karazan- taratasy maromaro hosoka, toy ny solosaina, 
eto an-toerana sy an’ny Repoblikan’i Kaomoro, karapanondro, kôpia, pasipaoro, fanamarinam-ponenana, 
judiciaire”, sy ny maro hafa, no sarona tao amin’ilay toerana. Taorin’ny fanadihadiana no nisamborana 
olona mpiara-miasa aminy sy mpiray tsikombakomba. Anisan’izany ilay tomponandraiki-panjakana, 
misahana manokana ny fanadiovana ireo taratasy hosoka rehetra, ka hivoahan’ny karapanondrom-pirenena 
eo. Raha ny fomba fiadin’izy ireo dia tsotra ihany. Efa fantatra mantsy fa voararan’ny Fanjakana 
ny fandefasana olona any amin’ireo tany arabo, toy ny Arabie Saoudite, Liban ary Kôweït. Alefan’izy 
ao Kaomoro aloha ireo olona haondrana ireo, izay vao mihazo ireo toerana ireo. Araka izany, vesatra 
ihany no hiampangana azy ireto. Ao anatin’izany ny fanaovana sy fampiasana hosoka, fandefasana 
an-tsokosoko any ivelany, ary ny fisolokiana. 



