NOSAMBORIN’IREO DINABE NY SEFO FOKONTANIN’ ANKILILOAKA : RAIKITRA NY KORONTANA SY FANAKANAN-DALANA TAMIN’NY RN9 – MIDI MADAGASIKARA

Raikitra vao maraina ny korontana tany Ankililoaka, distrikan’i Toliara II, afak’omaly, satria 
nanaiky hatramin’ny farany ny fisamborana ny Sefo Fokontanin’ Ankililoaka, ny “Assistant parlementaire”-n’ny 
Toliara II, ary ireo vaomieran’ny fokontany maromaro nataon’ireo avy amin’ny Dinabe ny vahoaka 
an-toerana, ka naneho tsy fankatoavana ity fihetsika ity, ary nidina an-dalambe sady nanao sakan-dalana 
RN9. Noho ny tahotra sy horohoron’ny mponina, dia nikatona avokoa ireo toeram-pianarana sy tsena. 
an’ity fisamborana tsy manara-dalàna sy fandikana ny sata voarakitra ao amin’ny Dinaben’ ny Faritra 
dia nametraka taratasy fitoriana eny anivon’ny fitsarana ireo niharan’ny herisetra sy ny vahoaka 
amin’ny Kaominina Ankililoaka. Raha ny fanazavana azo, niditra an-keriny tao amin’ity fokontany 
ireo Dinabe sady nandraoka ny omby teo an-tanàna no namatotra tamin’ny tady ireo olom-boatendry 
ary nanambana basy ny fokonolona tsy nanaiky Tamin’ny fakana ny ombiny. “ Lasa fitadiavam-bola, 
sy fanaovana valifaty ary miteraka ady ara-pianakaviana/fiaraha-monina ny Dinabe ankehitriny, 
dina nakatoavin’ny Fitsarana tokony hiadiana amin’ny asan-dahalo sy ny fahalovana rehetra, 
tokony hofohanana any, satria tondro molotra fotsiny dia andoavanay vahoaka omby 25 isa sy lelavola 
tapitrisa Ariary “, hoy ireo mponina nandritra ny fanadihadiana natao tany an-toerana. Raha ny 
azo, dia ilay raharaha famonoana mpampianatra tany an-toerana ny volana mey 2016 teo no fototr’izao 
izao. 




















