FANOHERANA NY TOBY FIANTSONANA VAOVAO :: NITOKONA TSY NITONDRA MPANDEHA NY MPITATITRA MIHAZO AN'I TOAMASINA • AORAHA

Nikatona avokoa ny trano fandraisam-bola sy fandraisana anaran’ny mpandeha eo anivon’ny toby 
etsy Ambodivona, omaly. Nitokona tsy nitondra mpandeha ireo fiara fitaterana mihazo ny lalam-pirenena 
na RN2, mampitohy an’Antananarivo sy Toamasina, noho ny fanoherana ny fifindrana eny anivon’ny 
fiantsonana vaovao, eny Ambohimanambola. 

Tsoka kiririoka sy tabataba ary filanjana sorabaventy no hita teny an-toerana noho izay fitokonana 
« Ny tianay ahatongavana amin’izao fihetsiketsehana izao dia ny hanoheranay ny fialana eto amin’ity 
efa niasanay ampolo taonany maro. Tsy ekena ny jadona sy ny tsindry mahazo anay mpitatitra. Tena 
be ny mpanjifa eny Ambohimanambola », hoy Rakotovao Jean Pierre, mpitatitra. 

Tsy nisy ny fampilazana mialoha ka niveri-maina fotsiny ireo mpandeha vao nahita ny fampilazana 
amin’ny tranokely fandraisam-bola mahakasika ny tsy fiasan’ny fiara rehetra mankany Toamasina, 
tontolo. 

« Tsy nisy ny fampilazana mialoha fa tonga teto izahay tamin’ny 7 ora sasany maraina fa izay ny ora 
satria efa naka toerana mialoha aho. Voatery miandry izany asa tokony hataonay any Toamasina. 
misy ihany anefa ny fiara milaza ny handeha anio hariva dia niandry izahay ka hiainga amin’ny 5 ora 
Tena misy ny fatiantoka satria lasa voatery nandany vola nisakafoanana tety izahay ny antoandro 
mbola hisakafo hariva ihany koa », hoy kosa Rakotonandrasana Liva, mpandeha. 

Nisy ihany ny fiara nitondra mpandeha ny hariva raha toa ka tsy tokony hiasa izy ireo, omaly tontolo. 
iray tena handavan’ireo mpitatitra ny fifindrana eny amin’ ny toby fiantsonana vaovao ny fisian’ireo 
sasantsasany manana ny trano manokana izay tsy hifindra eny Ambohimanambola. 

« Olana tena tsy hitiavanay mpitatitra hifindra eny amin’ny toby fiantsonana vaovao ny fisian’ireo 
sasany miantsona ety Ambodivona ihany, toy ny Cotisse, Besady, Kofimanga, Vatsy sy ireo hafa manana 
fiantsonana sy fotodrafitrasa manokana. Aleo ny olona manatona toby fiantsonana akaiky ka mankety 
aloha izy. Izay tsy tafiditra amin’ny fiara ihany no mankany Ambohimanambola ka lasa misy toby 
roa izany ny mihazo ny RN2. Ahianay tsy hahafeno mpandeha izay miantsona any amin’ny toby fiantsonana 
», hoy kosa Rakotoarisoa Hasina, mpandray anaran’ny mpandeha eo anivon’ny kaoperativa « Mada 
». 

Manoloana izay dia nilaza ny tompon’andraikitra misahana ny fitantanana ny toby fiantsonana 
Ambodivona fa « Kaoperativa dimy amin’ireo roapolo misy etsy Ambodivona no mijanona eny an-toerana. 
ihany aloha raha matahotra sao tsy hahafeno fiara izy ireo raha mankany Ambohimanambola. Efa misy 
ny fifampiresahan’ny tompon’ireo kaoperativa mijanona etsy Ambodivona sy ny minisiteran’ny 
sy ny famantarana ny toetr’andro ». 









Enregistrer mon nom, mon e-mail et mon site web dans le navigateur pour mon prochain commentaire. 



