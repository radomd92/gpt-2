FAMPIELEZAN-KEVITRA : NANJAKA NY HERIN’NY VOLA SY NY FANATISMA

Anio, amin’ny 12 ora alina no hikatona ny fampielezan-kevitra ho an’ny fifidianana filoham-pirenena 
voalohany. Betsaka ny zavatra hita sy tsikaritra tao anatin’izay iray volan’ny fampielezan-kevitra 
fa ny tena nibaribary toy ny vay an-kandrina dia nanjaka ny herin’ny vola sy ny fanompoana tsangan’olona 
fanatisma. Hatramin’ny nanombohan’ny propagandy dia hita nisongadina avy hatrany ireo kandidà 
ara-bola, afaka mikarakara lanonana goavambe miaraka amin’ny mpanakanto fantan-daza na koa 
vola amin’ny fividianana olona hanatrika fampielezan-kevitra. Nahitàna taratra izay fanjakan’ny 
vola izay koa ny fitaovana maro samihafa nampiasain’ireo mpilatsaka ho fidiana sasany, ohatra 
ny fampiasàna helikoptera amin’ny fitetezam-paritra sy ireo karazana fiara mivezivezy manerana 
tanàna manao fampielezan-kevitra. Raha ampitahaina tamin’ireo fifidianana rehetra natao teto 
firenena, hatramin’ny niverenan’ny fahaleovantena dia tamin’ity indray mitoraka ity no nitobaka 
ny vola. Amin’ny lafiny iray, nisy nahatsara izany toe-javatra izany ihany satria maro ny Malagasy 
an’asa no mba nandray vola kely isan’andro amin’ny fanaovana fampielezan-kevitra. 

Ankaotra izay, nibaribary ihany koa ny fanatisma teo amin’ireo mpomban’ny kandidà tsirairay, 
fa ireo sokajiana ho “favori” na manana erijika ho lany filoham-pirenena. Na ny resaky ny olom-pirenena 
anivon’ny fiarahamonina na any anaty tambazotran-tserasera sôsialy, dia takona tanteraka ny 
hevitra mikasika ny vina sy ny programan’asan’ireo kandidà fa ady hevitra somary mirefarefa amin’ny 
ihany no tena nisongadina. Noho izay resaka fanatisma izay, nanjaka ny fifampiantsiana sy ny fifanaratsiana 
endriny samihafa, ary tonga hatramin’ny herisetra sy fampielezana tsaho sy vaovao tsy marina 
kandidà iray. Hisento kely daholo ny etamazaoro politika rehetra rahampitso talata, mialohan’ny 
hanaovana ny latsa-bato, ny alarobia 7 novambra izao. 



