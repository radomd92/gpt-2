“RAHARAHA ZARIDAINA ANTANINARENINA” – “CEG ANALAMAHITSY”: NAMOAHANA DIDY FAMPISAMBORANA I LALAINA BERTNÈS SY IREO MPIVIDY | NEWSMADA

Par Taratra sur 13/03/2019 

Efa alina vao vita ny fanadihadiana sy famotoran’ny eo anivon’ny fampanoavana etsy Anosy ny momba 
“Raharaha zaridainan’Antaninarenina sy ny EPP Analamahitsy, omaly. 

Anisan’ny naiditra vonjimaika am-ponja ny mpampaka-teny eo anivon’ny kaominina Antananarivo 
teo aloha. Tahaka izany koa ny mpiasan’ny sampandraharahan’ny fananan-tany (conservateur) 
nanao ny famindrana io tany io. 

Etsy andaniny, namoahana didy fampisamborana ny filohan’ny filankevitra monisipaly tamin’izany, 
Lalaina Bertnès. Voalaza fa tsy anisan’ny niatrika izany izy fa any amin’ny hopitaly. Namoahana 
fampisamborana, tahaka izany, koa ireo mpividy ny tany ary mbola karohina hatramin’izao. Nanao 
hosoka ka tsy hita eny amin’ny fokontany, araka ny voalaza. 

Nahazo fahafahana vonjimaika 

Manampy izany, nampiantsoana niatrika izany ireo tompon’andraikitra vitsivitsy eo anivon’ny 
sy ny fandrefesan-tany (domaine), ahina ho tafiditra amin’ity raharaha ity. Na izany aza, nahazo 
vonjimaika ny sasany amin’ireo tompon’andraikitra ireo. Nisolo vava ny fanjakana amin’ny alalan’ny 
Fanajariana ny tany sy ny toeram-ponenana ary ny asa vaventy sady mpitory ny Me Ratovondrajao Armand. 

Tsiahivina fa namidin’ny kaominina Antananarivo Renivohitra, ny taona 1998, io zaridaina io, 
ben’ny Tanàna Razanamasy Guy Willy. Nandray ny fanapahana tamin’izany ny filankevitry ny Tanàna, 
filohany, i Lalaina Bertnès. Nipoitra indray ity raharaha ity, nanomboka ny taona 2018, noho ny 
taratasy famindrana tompo tandrify izany. Nisy ny didim-pitsarana, ny 4 oktobra 2018, nanapaka 
miala eo amin’ny zaridainan’Antaninarenina ny Ortana sy ny CUA. 

Tsy nipetra-potsiny nikaroka ny marina ny minisitera… 

Rava koa, araka io didy io, ny fifanarahana eo amin’ny Ortana sy ny kaominina. Ny 27 desambra 2018 
vao nahafantatra io didim-pitsarana io ny CUA ka nampiakatra fitsarana ambony, ny 3 janoary 2019. 
15 janoary 2019, nisy ny fitsarana ady maika momba ity raharaha ity. Nivoaka ny didy ny 23 janoary 
nilaza fa tsy mitombina ny fitorian’ny kaominina sy ny Ortana. Tsy afaka ny hitazam-potsiny izany 
ny minisitera amin’izao fotoana izao ka nitondra ny raharaha eny anivon’ny fitsarana, hahafantarana 
marina. Hitohy amin’ny fijerena ireo tanim-panjakana hafa izany, araka ny fanamby efa napetrak’ity 
iray momba ny fanajariana ny tany ity. 





Les commentaires sont fermées. 

