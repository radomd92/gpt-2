AMBONDROMAMY: TOVOLAHY IRAY NITONDRA RONGONY TAO ANATY TAKSIBOROSY | NEWSMADA

Par Taratra sur 16/08/2019 

Voasambotry ny polisy miasa ao amin’ny kaomisarian’Ambondromamy, ny alin’ny talata teo ny tovolahy 
19 taona nitondra rongony tao anaty taksiborosy. Noho ny firongatry ny fiparitahan’ny zava-mahadomelina 
amin’ny faritra Betsiboka iny dia nanatanteraka hetsika manokana ny polisy any an-toerana entina 
amin’ny fivezivezen’ireo zava-mahadomelina. Tokony ho tamin’ny 1 ora maraina, nisy fiara taksiborosy 
nosakanan’ny polisy teo Ambondromamy taorian’ny angom-baovao azon’ny polisy momba ny fisian’ity 
iray mitondra rongony ao anatin’ity taksiborosy ity. rehefa nosavaina ny fiara dia tratra tao 
ilay tovolahy, nosavaina avy hatrany ny entany ka hita tao ny rongony 36 fatotra lehibe tombanana 
10 kg. Niaiky izy nandritra ny famotorana nataon’ny polisy fa azy tokoa ireo rongony ireo ary tany 
faritra Ambalafaminty Port Berger no nividianany azy ka nokasainy hamidy sy haparitaka ao Ambondromamy 
ireo. Nilaza izy fa mbola misy mpiray tsikombakomba aminy mpandray ireo rongony ireo. 



Les commentaires sont fermées. 

