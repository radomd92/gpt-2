ANDAVAMAMBA : TAXI NOTAFIHANA JIOLAHY, VOATSATOKA ANTSY NY MPANDEHA SY MPAMILY, LASA NY VOLA – MIDI MADAGASIKARA

Lasibatr’ireo jiolahy indray tato ho ato izay ny fiarakaretsaka miasa amin’ny alina. Ny sabotsy 
maraim-be teo, taxi iray no notafihana olon-dratsy teny Andavamamba. Lasa tamin’izany ny vola 
versement » ary voatsatoka antsy avokoa ireo olona tao anatin’ity fiarakaretsaka ity, ny mpamily 
ny mpandeha. Araka ny loharanom-baovao marim-pototra dia saika hanatitra ireo mpandeha roa tao 
ity taxi ity no nandalo an’Andavamamba. Tao anaty maizimaizina? kanjo nisy efa-dahy nijoro teo 
nanakana ny fiara , toy ireny fihetsika mpitandro filaminana misakana sy misava taratasina fiara 
Nasainy nijanona sy naka sisiny ity taxi ity. Vantany vao nijanona anefa ilay fiara dia voahodidina 
voambana basy sy antsibe ny mpamily, nitaky ny vola rehetra nisy tany aminy. Torak’izany ihany 
ireo mpandeha roa tao anatiny. Nieritreritra ny hitsoaka ihany ny mpamily ilay fiarakaretsaka 
namelona ity fiara moramora. Tazan’ireto olon-dratsy anefa izany fihetsika izany ka avy hatrany 
niantefa teny amin’ny tanan’ity rangahy mpamily ny antsibe. Nijininika ny rà. Saika tapaka nikirazorazo 
aza moa ny tanan’ity mpamily ity. Raiki-tahotra ny rehetra nanoloana izany. Efa namoha varavarana 
hitsoaka ihany koa ireo mpandeha no nosakanan’ireto olon-dratsy ireto ary notrobarany ny antsy. 
nisolifatra ilay zava-maranitra ka teny amin’ny tendany ny an’ny iray ary ny tarehin’ilay mpandeha 
kosa no naratra. Soa hatrany aloha fa mba tsy nalàn’ireo olon-dratsy ireto ny ain-dehiben’ireto 
ireto. Raha ny vaovao voaray hatrany dia toa hoe nisy olona sendra nandalo ihany teny amin’ny manodidina 
tsy nahatsikaritra ity zava-nitranga tamin’io taxi io. Lasan’ireo mpanafika avokoa ny vola rehetra 
amin’ny mpamily sy ny mpandeha niaraka tamin’ireo entana sarobidy. Nitsoaka mora foana kosa iretsy 
rehefa avy nahavita ny asa ratsiny. Efa dila somary ela ihany vao nisy nahatsikaritra ny nahazo 
olona voatafika tanaty fiarakaretsaka ireto. Ka ireo nahita no nitondra haingana ireo naratra 
amin’ny toeram-pitsaboana. 

Vao tsy ela ihany koa fa ny zoma alina no nisy fiarakaretsaka saika hisy hangalatra teny amin’ny 
Besarety iny, raha ny vaovao voaray hatrany. Raha ny fantatra dia efa tafiditra tao anatin’ity 
ity mihitsy ry zalahy. Somary mailo anefa ny mpamily, nahita ny fihetsik’izy ireo ka avy hatrany 
nadonany tamin’ny andrin-jiro ilay fiara. Tsy nahatanteraka ny asa ratsiny araka izany ireo olon-dratsy. 
mirongatra indray amin’izao fotoana ity fanafihana fiarakaretsaka ity. Na dia eo aza moa ny fepetra 
fitandremana ataon’ireo mpamily fiarakaretsaka tsy maintsy miasa alina dia mbola izao ihany 
afitsok’ireo olon-dratsy. Miantso vonjy amin’ireo tompon’andraikitra araka izany izy ireo. 



