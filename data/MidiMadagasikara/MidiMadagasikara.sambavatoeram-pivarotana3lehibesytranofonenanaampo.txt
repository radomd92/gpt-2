SAMBAVA : TOERAM-PIVAROTANA 3 LEHIBE SY TRANO FONENANA AMPOLONY, MAY KILA FOREHITRY – MIDI MADAGASIKARA

Nitrangana hain-trano nahatsiravina indray tao an-tampon-tanànan’i Sambava, ny alin’ny roa 
teo, tamin’ny folo ora, ka toeram-pivarotana miisa telo lehibe sy trano ampolony manodidina teo 
indray kila forehitry, tao amin’ny fokontany Antanifotsy I. Tsy fantatra mazava ny tena niavian’ny 
fa ny lelafo efa niledaleda nipoitra tamina trano iray nifanila tamin’ny foibe « Banque Microcred 
ao Sambava no nanaitra ny manodidina, ary vetivety dia niitatra ny afo, saingy nieren-doza ity 
mpampindram-bola madinika ity. Efa kila forehitry ny entana sy fananana rehetra tao amin’ ireo 
(hotely, mpivaro-damba ary « coiffure ») sy teo amin’ny trano fonenan’olon-tsotra vao tonga ny 
mpamonjy voina avy amin’ny Adema, raha ny fitarainan’ireo niharam-boina. Noho ny tsy fananan’ny 
ambonivohitry Sambava fiara mpamono afo, dia mbola tsy maty tanteraka ny afo, afak’omaly naraina 
valo ora sy sasany, raha ny fampitam-baovao azo. Mangataka amin’ny fitondram-panjakana ireo 
ny voina (saika mpitady ravinahitra avy aty andrenivohitra ny ankamaroany, izay tsy manana havana 
fianakaviana any an-tany lavitra) mba hijerena akaiky azy ireo fa tsy manan-kialofana sy hanaovana 
lalina ny niandohan’ny afo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

