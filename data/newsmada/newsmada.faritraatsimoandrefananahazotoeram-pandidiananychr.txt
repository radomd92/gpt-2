FARITRA ATSIMO ANDREFANA  : NAHAZO TOERAM-PANDIDIANA NY CHRD AO SAKARAHA | NEWSMADA

Par Taratra sur 09/04/2018 

Notokanana ny faran’ny herinandro teo ny toeram-pandidiana vaovao napetraka ao amin’ny hopitaly 
Sakaraha. Tsy voatery miakatra any Toliara intsony ireo mila fandidiana na ireo reny miteraka 
maintsy mandalo fandidiana fa efa misy izany ao Sakaraha. 

Manodidina ny 169.000 ireo mponina ao Sakaraha sy ny manodidina hisitraka izany toeram-pandidiana 
izany. Efa vonona ihany koa ireo manampahaizana amin’ny fandidiana handray ireo marary ao an-toerana. 

Hatramin’izay, mandany volabe miakatra any Toliara ireo marary tsy maintsy hodidina. Ireo tsy 
hoenti-manana amin’izany miandry ny rariny eo ary miandry fahafatesana sy ny fihombon’ny aretina 
fotsiny. 

Arifomba ihany koa ireo fitaovana ao amin’ity hopitaly ity ary manaraka ny fenitra iraisam-pirenena 
ny fanamarihan’ny tompon’andraikitra ao an-toerana hatrany. 

Voalazan’ireo tompon’andraiki-panjakana tonga tany amin’ny fitokanana ity toeram-pandidiana 
fa mbola hiitatra amin’ny hopitaly hafa ny fanatsarana ny fitaovana entina hanatsarana ny fahasalamam-bahoaka. 

Mbola hahazo izany ny any Beroroha, Ankazoabo, Morombe, Benenitra, Kandreho, Betioky Atsimo 
Befotaka. 



Les commentaires sont fermées. 

