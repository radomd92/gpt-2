ARSIE  : FIFAMPITAM-BAOVAO HO AN’NY TONTOLO IAINANA | NEWSMADA

Par Taratra sur 31/05/2018 

Maro amin’ny sampandraharaham-panjakana sy/ na ny fikambanana tsy manme vaovao ny besinimaro, 
ny mpanao gazety ohatra. Miezaka manarina izany ireo mpisehatra amin’ny tontolo iainana, nanangana 
fikambanana Arsie, sehatra ifanakalozam-baovao sy ahafahana mizara ho an’ny rehetra. 

Efa niorina ny taona 1998 ny Fikambanan’ny tambajotran’ny rafitra misehatra amin’ny tontolo 
(Arsie), ahitana mpikambana 50. Vovonana ahafahan’ny fikambanana na ny rafi-panjakana misehatra 
tontolo iainana mifanakalo vaovao sy ifampizarana traikefa. Nikarakara loabary an-dasy izy 
omaly, teto Antananarivo, nanaovana tombana ny tany aloha sy hijerena ny hoavy. Ifandimbiasana 
fitarihana azy ka filoha mitarika ankehitriny ny dokotera Rtoa Andriamaro Luciano avy ao amin’ny 
international (CI). Nambarany fa anisan’ny tena sahanin’ny Arsie ny manamora ny fahazoam-baovao 
ny mizara ny vaovao samihafa mikasika ny tontolo iainana avy any amin’ireo rafi-panjakana sy ny 
mpisehatra avy. Tafiditra ao anatin’izany ny asa na andraikitra ataon’ny tsirairay, ny antontam-baovao 
am-pelatanany, ny vaovao mitranga samihafa. 

Notsorin-dRtoa filoha mitarika ankehitriny fa olana mateti-pitranga ny tsy fahazoan’izay liana 
na antontam-baovao feno. Miaiky koa izy fa misy ireo mihevitra ilay fiteny hoe : “izay manana ny 
mitazona ny fahefana”. Tsy fantatr’izy ireny anefa fa lany andro fotsiny izy ireo manao izany satria 
ao aminy ilay vaovao sy antontam-baovao. Izany ny anisan’ny niadiana hevitra nandritra ity loabary 
ity. 



Rehefa tena nandeha ny adihevitra, tsikaritra fa te hizara vaovao sy antontam-baovao ny rehetra, 
tokony hisy fepetra kosa miaraka amin’izany. Izany mihitsy ny antom-pisian’ny Arsie, vovonana 
izay fepetra takin’ireo mpikambana, manome ny loharanom-baovao , afahahana mizara ny vaovao 
eo. Manampy ny rafi-panjakana sy ny fikambanana miaro ny tontolo iainana ny Arsie, manamora ny 
ilain’ny isan-tsokajiny. Marihina fa nohavaozin’ny Arsie ny adiresy internet-ny (site web), 
ho mora kokoa ny hidirana ao sy hahazoana ny antontam-baovao mahaliana nytsirairay. 

Njaka Andriantefiarinesy 

Les commentaires sont fermées. 

