FANAPOAHANA TSY TANTERAKA :: NAHITANA «COCKTAIL MOLOTOV» TENY AMBONDRONA • AORAHA

Nampikoropaka ny olona teny Ambondrona ny fahitana tavoahangy iray nisy «cocktail molotov» , 
maraina. Fantatra, araka ny voalazan’ny mpitandro filaminana, fa teo amin’ny vavahadin’ny foiben-toerana 
ny kandidà ho filoham-pirenena Ramaroson Arlette, no nisy an’io karazan-javatra mety mipoaka 
Tsy mbola nipoaka ilay «cocktail molotov» saingy hita fa efa nokasaina hatao izany. Efa vonona 
ny fangaro rehetra ahafahany mipoaka, araka ny voalazan’ny mpitandro filaminana ihany. 

«Mifanakaiky amin’ny fiangonana Fjkm Ambondrona ilay trano. Nilaza ny mpiambina ao amin’io fiangonana 
fa naheno olona nihazakaza ka teo amin’ny manodidina, halina (ndrl : sabotsy alina). Mety ho ireo 
ireo no nametraka sy nikasa nanapoaka an’ilay «cocktail molotov»», araka ny nambaran’ny loharanom-baovao 
Tsy nisy nahatsikaritra zavatra hafa, ankoatra izay, ny olona teo amin’ny manodidina. 

Tonga teny an-toerana nanamarina ny zava-misy ny mpitandro filaminana avy amin’ny Borigady misahana 
heloka bevava (Bc), omaly maraina. Voalaza fa misokatra ny fanadihadiana amin’ity raharaha ity 
tsy misy fiantraikany tamin’ny manodidina aza ny fametrahana an’ilay «cocktail molotov». 









Enregistrer mon nom, mon e-mail et mon site web dans le navigateur pour mon prochain commentaire. 



