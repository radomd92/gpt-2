MIARINARIVO : LASA NY AR.7 TAPITRISA, VOAKAPA FAMAKY NY LOHA  – MIDI MADAGASIKARA

Jiolahy efatra nitondra famaky sy antsy lava no tonga nanafika tokantrano iray tao amin’ny fokontany 
antsoina hoe Imady, distrika Miarinarivo. Ny maraim-ben’ny asabotsy tokony ho tamin’ny iray 
sy sasany maraina no nisehoan’ity asan-jiolahy ity. Lasa ny vola mitentina fito tapitrisa ariary 
araka ny fanazavana azo avy amin’ny mpitandro ny filaminana. Nampiasa herisetra ny jiolahy ary 
naratra mafy tamin’izany ny raim-pianakaviana tao amin’ilay tokatrano. Vaky nokapain’ireo 
tamin’ny famaky ny lohany. Novonjena faran’izay maika tany amin’ny toeram-pitsaboana io rangahy 
vao lasa ny jiolahy nanafika azy. Avotra ihany ny ainy raha araka ny vaovao nampitaina taminay. 



