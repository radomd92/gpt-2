MAHAJANGA  : TRA-TEHAKA I DADAFARA, IRAY AMIN’IREO NAMONO OLONA TAMINA FANAFIHANA – MIDI MADAGASIKARA

Ela ny ela tra-tehek’ireo polisim-pirenena indray i Rocky, na i Dadafara. Tovolahy vao 23 taona 
monina eny Manjarisoa, nefa dia efa nigadra lava ary izao mbola mamerin-keloka izao indray. Iray 
jiolahy nanao ilay fanafihana tao amin’ny fokontany Ambalavola farany teo iny izy. Vola fito hetsy 
namonoana olona miisa roa be izao. 

Raha tsiahivina dia ny alin’ny zoma 24 aogositra teo no niseho io tranga io. Tovolahy 4 nirongo basy 
ireo no nandrahona mpivarotra enta-madinika iray. Lasan’izy ireo ny vola, voatifitra niaraka 
teo amin’ny masony koa ny zanak’ilay mpivarotra raha iny izy nivoka handeha hijery ny zava-misy 
Voatifitra teo amin’ny kibony koa ny na naman’ilay mpiambina raha vao nikasa hiditra tao an-trano. 
farany moa izay voatifitra teo amin’ny kibony ka maty tsy tra-drano. 

Miantso ny fiaraha-mientan’ireo vahoaka rehetra ireo polisim-pirenena amin’ny fanomezam-baovao. 
amin’ireo jiolahy mantsy no mbola miriaria any amin’izao fotoana. Mbola any ihany koa ilay basy 
fanafihana. Raha misy ireo mampiahiahy na loharanom-baovao azo ampitaina dia ireto ny laharana 
: 034.09.553.72 / 032.98.888.57 

Tanàna mahay mandray vahiny sy milamina no nampalaza an’i Mahajanga hatramin’izay. Ankehitriny 
noho ny fisin’ireo jiolahy manakorontana mirongo basy etsy sy eroa ireo, dia mandry tsy lavo loha 
ankamaroan’ny mponina. Mila mitandrina na aiza na iza aleha, indrindra amin’ny toerana mangingina 
maizimaizina. 

Amin’izao fotoana moa mbola ao anatin’ny fikarohana ireo andiana jiolahy tsy hita ireo ny mpitandro 
filaminana eto an-toerana. Ezahina, hoy izy, ny hamongotra sy hisambotra ireo mpanao ratsy eto 
tanàna ity. Mitaky fiaraha-miasa amin’ny rehetra anefa izany amin’ny fizaram-baovao fa indrindra 
amin’ireo zava-misy eny amin’ny fiaraha-monina eny. Omaly alakamisy ihany moa dia natolotra 
fampanoavana i Rocky na i Dadafara. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

