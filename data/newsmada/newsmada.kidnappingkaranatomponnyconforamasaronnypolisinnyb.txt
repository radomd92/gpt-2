KIDNAPPING KARANA, TOMPON’NY CONFORAMA  : SARON’NY POLISIN’NY BC RA-MAITRE TANAN-KAVANAN’I DJAFFAR | NEWSMADA

Par Taratra sur 25/04/2017 

Voasambotry ny polisy misahana ny heloka bevava (BC) teny Antaninarenina, ny alarobia lasa teo 
atidoha nikotrika ny fakana an-keriny teratany karana antsoina hoe Rafik Djafaraly, tompon’ny 
Conforama. Namana akaiky an’i Djaffar, raindahiny amin’ny fakana an-keriny izy… 



Nitranga ny 11 aogositra 2015 ity fakana an-keriny ity teny Amparibe. Nohamafisin’ny fampitam-baovao 
amin’ny polisy fa taorian’ny fikarohana nataon’ny polisy misahana ny heloka bevava, sakelika 
voasambotra ireo roa lahy tompon’antoka tamin’izany, Giovani sy Damy Julio ka efa naiditra eny 
fonjaben’i Tsiafahy. Taorian’izay, namoaka “delegation judiciaire” ny fitsarana hahafahana 
ny fikarohana ireo namany. Ny alarobia 19 avrily 2017 teo, voasambotra teny Antaninarenina Ra-Maitre, 
jiolahy mbola nokarohin’ny polisy tamin’ity raharaha ity. Nandritra ny fisamborana azy, hita 
aminy ny sarin’i Saholy, vadin’i Djaffar. Mbola mamita sazy eny amin’ny fonjaben’i Tsiafahy noho 
resaka fakana an-keriny rahateo ity farany. Nalaina teny Tsiafahy nanaovana famotorana indray 
Damy Julio izay nanamafy fa nandray anjara tamin’ny fakana an-keriny an’i Rafik Djafaraly, tompon’ny 
Conforama tokoa Ra-Maitre. Araka ny fanazavan’ny polisy hatrany, ao anatin’ny tambajotran’ireo 
mpaka an-keriny tarihin’i Djaffar Ra-Maitre. Izy no tena atidoha nikotrika ny fakana an-keriny 
tompon’ny Conforama, raha ny fanazavan’ny polisy hatrany. Ra-Maitre ilay namely daka ilay zandary 
an’i Rafik Djafaraly ka naka ny basiny. Mitohy ny famotorana ataon’ny polisy momba ity raharaha 




Les commentaires sont fermées. 

