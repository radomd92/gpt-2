AMBOHIMALAZA : MPAKA AN-KERINY ROALAHY NADOBOKA ENY TSIAFAHY – MIDI MADAGASIKARA

Roalahy izay voatonotonona foana amina resaka asan-jiolahy mahery vaika sy fakàna an-keriny 
voasambotry ny mpitandro filaminana teny amin’iny faritra Ambohimalaza iny ny faran’ny herinandro 
teo. Araka ny famotorana natao azy ireo dia fantatra fa isan’ny nandray anjara tamin’ny fakàna 
terantany karàna tetsy Ampasampito izy ireo. 

Nisesisesy tokoa tao ho ato izay ny resaka fakàna an-keriny. Raha ny teto an-drenivohitra dia ny 
karàna no isan’ny lasibatra. Teo anatrehan’izany aza dia tsy mipetra-potsiny araka ny voalaza 
ny feo mandeha ireo mpitandro filaminana eo anivon’ny CME, na ny « Cellule Mixte d’Enquête », izay 
zandary sy ny pôlisy fa miezaka hatrany mandray ny andraikiny. Teo anatrehan’izay aza, ary noho 
fanadihadiana lalina tamina lehilahy niisa roa efa voasambotra, noho ity resaka ity hatrany dia 
ny velam-pandrika natao ho ana roalahy izay voatonona foana amin’ity asan-jiolahy sy fakàna an-keriny 
« Teny Ambohimalaza izy roalahy ireo no fantatra fa nisy azy ka nosamborina avy hatrany niarahana 
zandary mpanao « Police de la route » teny an-toerana ka tratra soa aman-tsara » hoy ny vaovao. Tamin’ny 
azy ireo no niakeny fa mpanao fanafihana sy asan-jiolahy tokoa izy ireo. Mbola teo ihany koa ny porofo 
nentina niampangana ireto roalahy ireto. Omaly araka izany nentina natolotra teny anivon’ny 
ireto olon-dratsy ireto, ary nadoboka teny Tsiafahy avy hatrany, araka ny fanampahan-kevitr’ireo 
mpanao famotorana. Hatreto tokoa raha ny tatitra voaray dia efa tafiakatra 23 ny isan’ireo olona 
sy nadoboka am-ponja vonjimaika noho ny resaka fakàna an-keriny, hatramin’ny volana aogositra 
teo. 




















