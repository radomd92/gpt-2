MALAIMBANDY : VOTSOTRA ILAY MPANDRAHARAHA NALAIN’NY JIOLAHY AN-KERINY – MIDI MADAGASIKARA

Telo andro katroka no nitazoman’ireo mpaka an-keriny an’ity mpandraharaha iray tany amin’iny 
Malaimbandy iny. Fantatra koa amin’izao, araka ny fampitam-baovao avy amin’ny zandarimariam-pirenena 
votsotra ary avotra soa aman-tsara ny lehilahy taorian’ny famonjena nataon’ireto mpitandro 
ireto. 

Nividy kisoa. Tao amin’izany toerana antsoina hoe Andohambato, ao amin’ny fokontany Tambazo, 
nitazoman’ireo olon-dratsy azy, nandritra io andro maromaro io. « Tsiahivina fa andro vitsivitsy 
dia nosakanan’andian-jiolahy teny an-dàlam-podiana avy nividy kisoa ny lehilahy iray, tany 
30km atsinanan’i Malaimbandy ka nitakian’izy ireo vola 10 tapitrisa ariary tamin’ny havany ho 
ainy », hoy ny vaovao. Nisy avy hatrany ny fandrasaina andraikitra nataon’ireo zandary teo anivon’ny 
Morondava sy ny Fign taty Antananarivo, raha vao nitranga fotsiny ilay fakàna an-keriny. Taorian’izay 
fantatra fa nisy fifandonana teo amin’ny ampahany tamin’ireo olon-dratsy izay nahalavo ny iray 
ireo. 

Finday. Nandritra io fifandonana io ihany koa no nahazoana finday iray, izay fampiasan’ireo olon-dratsy 
Taorian’io fotoana io no dia tsy nitaky vola intsony ireo olon-dratsy fa ny hamerenena ilay finday 
no fitakiana nataon’izy ireo, hoy hatrany ny fanazavàna azo. Marihana mantsy fa ity finday ity 
loharanom-baovao iray hafa ahafahana mamantatra ny mombamomba ireo olon-dratsy hafa namany 
ny toerana misy azy ireo, hanamora ny fisamborana. « Tao anatin’izany dia nanatona tsikelikely 
ny toerana ahiana hieren’ireto jiolahy ireto ireo vondrona zandary voalaza ireo mba hanafaka 
nalaina an-keriny. Tsikaritr’izy ireo anefa izany vao avy lavidavitra ka vaky nandositra izy 
ary tafaporitsaka tao anatin’izany ilay lehilahy babony ». Efa vokatra lehibe ho an’ireto mpitandro 
ireto ny nahavotsotra ilay lehilahy azo an-keriny, izay salama vatana tsara. Mbola mitohy kosa 
fikarohana ireto mpaka an-keriny tafatsoaka hatramin’izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

