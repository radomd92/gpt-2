MAEVATANANA : ZANDARY VOATIFITRA, MPIVAROTRA MATY VOADAROKA – MIDI MADAGASIKARA

Tamin’ny roa sasany maraina no nitranga ny fanafihana tao Tsararano-Maevatanana. Toeram-pivarotana 
no norobain’ny valo lahy mitazona basim-borona. Tsy vitan’ny fandrobana fotsiny ihany fa maty 
tamin’ny daroka ny tompon’ny tsena. Nisy nahavita nampandre ny zandary izay nidina avy hatrany 
an-toerana. Raikitra ny fifampitifirana teo. Voa teo amin’ny kibony havia sy ny tanany havanana 
zandary iray kilasy faharoa. Najifa ny vola rehetra tao amin’ilay toerana. Nisy lavo ihany koa 
jiolahy mpandroba. Iray no maty tsy tsa-drano rehefa voatifitry ny zandary. Avotra soa aman-tsara 
ilay mpitandro ny filaminana rehefa tonga ara-potoana teny amin’ny toeram-pitsaboana. 




















