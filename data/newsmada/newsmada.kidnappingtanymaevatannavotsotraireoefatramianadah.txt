KIDNAPPING TANY MAEVATANÀNA: VOTSOTRA IREO EFATRA MIANADAHY NANDOAVANA 10 TAPITRISA AR | NEWSMADA

Par Taratra sur 23/10/2018 

Votsotra rehefa nandoa vola 10 tapitrisa Ar ny fianakavian’ireo efatra mianadahy nalain’ny jiolahy 
tany Maevatanàna. Fantatra ny asabotsy alina teo fa navotsotr’ireo mpaka an-keriny ireo efatra 
zanaka mpandraharaha ao Andramy, Maevatanàna. Herinandro teo ny nitazonan’ireo olon-dratsy 
ireo. Raha ny fanazavana, manodidina ny tamin’ny 9 ora alina tany ho any, tany Marokoro, ny nifanarahan’ny 
tonta fa hanolorana ny vola ary handefasana ireo zaza nalaina an-keriny. Mpiara-monina tamin’ireo 
ihany no nitondra ny vola tamin’io fotoana io. Taorian’izay, avotra soa aman-tsara izy efatra 
ireto ary tafaverina any amin’ny ray aman-dreniny. 

Mandeha hatrany anefa ny famotorana ataon’ny mpitandro filaminana. Tsy nampandre azy ireo ny 
noho ny fandrahonana nataon’ireo mpaka an-keriny. 

Nisy ny olona nosamborina ka omaly maraina, tratra ny efa-dahy nampiahiahy. Nandritra ny fanadihadiana, 
ireo ankizy voatana an-keriny izy efa-dahy ka nohamarinin’izy ireo fa isan’ireo olona nitazona 
ireto voasambotra. Noterena hilaza ny namany ireto farany ka nisy olona telo hafa nosamborina 
Mbola mitohy kosa ny fanadihadiana ataon’ny mpitandro filaminana. Marihina fa teo amin’ny 20 
teo ireo mpaka an-keriny nanao latsak’alina naka ireto ankizy ireo tao amina tobim-bolamena iray 
lavitra an’Andramy. Andrasana ny tohin’ny raharaha. 



Les commentaires sont fermées. 

