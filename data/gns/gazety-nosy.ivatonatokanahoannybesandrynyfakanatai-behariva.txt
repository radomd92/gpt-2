IVATO : NATOKANA HO AN’NY BESANDRY NY FAKANA TAXI-BE HARIVA

Sisika, tosika, tolona, ireo no fidirana taxi-be mankany Ivato eo amin’ny « Ny Havana » sy eo amin’ny 
Jovena, 67 Ha rehefa harivariva. Tsy milahatra ny olona. Mihazakazaka avy hatrany raha vao misy 
mpitatitra manangasanga. Mifandrombaka ny ho tafiditra. Mijaly ny be antitra sy ny mitaiza kely 
hariva. Ny zavatra mora potika atahorana mihitsy sao vaky. Ny varavaran’ny fiara mila ho simba 
ny fisisihan’ny mpandeha. Izay mahasisika hatrany no tafiditra anaty taxibe aloha. Ny kely aina 
efa alina vao mahazo fiara mpitatitra. Tsy eo ihany no ahitana tranga toy izany fa amin’ireo toerana 
fiara mpitatitra tsy misy tompon’andraikitra mandrindra ny filaharana. 

Ho an’ity zotra ity dia eny Vassacos ihany no milahatra toy ny zotra hafa ny mpandeha. Eny no misy 
mandrindra ny filaharana. Ny zava-misy anefa, vitsy dia vitsy ny olona no maka fiara fitaterana 
Eny amin’ny « Ny Havana » na eny amin’ny tobin-tsolika Jovena no mahazatra ny sarambabembahoaka 
fiara rehefa hariva. Tsy misy mpandamina amin’ireo toerana ireo ka samy manao izay saim-patany 
mpandeha maika hamonjy fodiana. Raikitra ny adin’ny besandry. Mihatakataka ny kelikely, miandry 
rariny. Mamy tokoa ny mody nefa mila jerena sy hajaina ihany koa ireo olona tsy afaka ny hisisika 
ny antony manokana. 

Jean Claude (Stagiaire) 



