FANOLANANA ZAZALAHY SIVY TAONA : VOAHELOKA DIMY TAONA AM-PONJA ASA AN-TERIVOZONA  RATINARIMANANA JUSTIN – MIDI MADAGASIKARA

Amin’izao andiany faharoa amin’ny fitsarana ady heloka be vava eo anivon’ny fitsarana ambony 
Toamasina amin’ity taona ity izao, dia saika ny vono olona sy ny fanolanana ary ny fiarahan’ireo 
ireo no tena mameno ireo antontan-taratasin’ady an-jatony miakatra fitsarana ady heloka be vava 
faharoa ity. Ao anatin’izay raharaha fanolanana izay indrindra, dia isan’ny niandrasan’ilay 
zazalahy 09 taona tamin’ny fotoana nanolana azy ny raharaha, izay nahavoampanga an-dRatinarimanana 
57 taona. Raha ny zava-nisy dia niseho ny 27 jolay 2017 tao Sahavola Fenerivo atsinanana ity tranga 
zazalahy 09 taona ity. Raha ny fiarovan-tenan’i Justin, dia noho ny vadiny lasa tany ambanivolo 
niditra tao an-tranony ity zazalahy ity ary notambazany vola ka nanaovany ny filan-dratsiny, 
heveriny fa tsy maha-voasazy ny fiarahana tamin’ity zazalahy tsy ampy taona ity, fa heveriny fa 
zazavavy ihany no tsy fanao izany fa mahavoasazy. Tsy naharitra ela ny fitsarana ny raharaha noho 
Justin niaiky ny heloka vitany, ka nilatsaka avy hatrany ny sazy dimy taona am-ponja, sazy mihatra 
mpitsara raha nitaky ny fampiharana ny lalana velona ny fampanoavana. Ankoatra izay, mikasika 
ihany ; izay mbola niampy fanafihana mitam-piadiana tokantranon’olona, dia sazy 10 taona asa 
am-ponja no azon-dRamananjila Théogène, raha tsy niatrika fitsarana kosa ireo namany dimy lahy, 
nahazo fahafahana vonjimaika talohan’ny fitsarana. Fanafihana sy fanolanana nitranga ny 22 
2016 ity raharaha mikasika an’i Théogène sy ny namany ity ary niseho tao Tanambao V Toamasina renivohitra. 




















