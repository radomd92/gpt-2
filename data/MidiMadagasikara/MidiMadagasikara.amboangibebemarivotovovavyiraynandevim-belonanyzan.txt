AMBOANGIBE BEMARIVO : TOVOVAVY IRAY NANDEVIM-BELONA NY ZANANY VAO ROA VOLANA MONJA – MIDI MADAGASIKARA

Noho ny fandaozan’ny vadiny azy. Renim-pianakaviana iray mbola tanora no nandevim-belona ny 
naterany vao roa volana monja, ny alatsinainy teo, tany Amboangibe, Kaominina ambanivohitry 
Faritra Sava. Araka ny vaovao voaray, dia nentiny tany an-tanimboly lavitra ny tanàna ity zaza 
manan-tsiny. Nihady lavaka sahabo ho iray metatra izy ka napetrany tao ny zanany sady notsindriany 
teo amin’ny tratrany, avy eo nototofany tany tao ka maty sempotra ilay zaza. Niverina tany an-tanànany 
tovovavy ity ka gaga ny rahavaviny tsy nahita an’ ilay zaza. Nilaza anefa ity reny namono ny zanany 
nalain-drainy ilay zaza. Tsy naharesy lahatra ny rahavaviny ny valim-panontaniany ka nametraka 
teny amin’ny mpitandro filaminana ity farany. Rehefa nofotorana lalina ilay vehivavy, dia nivaky 
marina ihany ary nanoro ny toerana nandevenany an-janany. Nilaza moa ity ramatoa ity, fa tsy velony 
ny zanany, ka naleony novonoina nalevim-belona. Tazomina ao amin’ny borigadin’ny zandary Amboangibe 
reny namono ny zanany ity, miandry ny fanolorana azy amin’ny fitsarana, raha karohina kosa ny rain’ilay 
hoy ny vaovao. 





















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

