MAROVOAY  : HATAO LAVANTY NY TANIMBARINY 7000HA AN’NY FIFABE – MIDI MADAGASIKARA

Raha ny loharanom-baovao mari-pototra avy any Mahajanga dia hatao lavanty rahampitso talata 
desambra ny tanimbarin’ny FIFABE mitotaly 7 000ha amina kaominina ambanivohitra enina ao amin’ny 
Marovoay, Faritra Boeny, ka voakasik’izany ny ao Marovoay Banlieue, Manaratsandry, Ambolomoty, 
Anosinalainolona ary Antanimasaka. Nolazain’ny orinasa SOMIA (Société Malgache d’Industrie 
d’Agriculture) izay mpandova Vazaha voanjo fahiny (niasa io velarantany io talohan’ny FIFABE), 
naka ny taniny ary nampiasa izany tsy araka ny lalàna efa an-taonany maro ny orinasam-panjakana 
6 000 no tandindonin-doza. Nitory teny anivon’ny Fitsarana ambaratonga voalohany tao Mahajanga 
SOMIA ka nandresy ary mbola nohamafisin’ny Fitsarana ambony izany fandresena izany. Nivoaka 
ny didy fa tsy maintsy mandoa onitra mitentina 320 tapitrisa ariary ny FIFABE. Koa satria moa ity 
ity, hoy hatrany ny loharanom-baovao, efa tsy mihodina intsony, noho izany dia tsy afaka handoa 
volabe io, ka dia nogiazana avokoa ny fananany ary anisan’izany ireo velarantany 7000 ha. Raha 
fantatra dia fianakaviana 6 000 mahery nozaraina tany, ary efa misy ny manana titra mivelona amin’ny 
amin’io velarantany io no tandindonin-doza ny fiainan-koaviny, ka manaitra ny fitondram-panjakana 
ireo amin’ity loza mitatao. 




















