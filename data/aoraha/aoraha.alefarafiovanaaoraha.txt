ALEFA RAFIOVANA • AORAHA

Ho avy indray ny Papa dia hadiodio sy hilamindamina indray ireo faritra sy lalana ho taza-mason’ny 
finoana Katolika maneran-tany. Asa, mety efa ho maimbo ampy sy hivangon­goan’ny loto sy fako sahady, 
ireo tanàna filamatra izay nohatsaraina talohan’ny fahatongavan’ny Filoha Roandey, Paul Kagamé. 

Toy izay isika Malagasy. Mahamenatra sady mampanongo tena ny zava-misy. An-taoniny maro ny lanjan’ny 
noraofina taorian’ny Fetim-pirenena tamin’ny 26 jona lasa teo. Efa miverina manohy ny fanjakany 
ireo posy sy sarety manerana ny arabe eto an-drenivohitra. Mody natao hoe nomena famindram-po tamin’ny asa fivarotany tsy 
tamin’ireo arabe sasany eto afovoan’Iarivo ireo mpibodo tsena an-tsisin-dalana, nefa toy ny 
fetin’ny Paka, fetin’ny faran’ny taona mandavan’ ny taona ny fifanaratsehana hita sy tazana hatramin’izao. 
ahazoam-baliny ihany koa ny fisafidianana an’ireo arabe asiam-panamboarana, efa ho herinandro 
izao. Misy tanàna kosa moa, tsy azo eritreretina ho nandalovan’i Paul Kagamé na hizoran’ny fiara mitondra ny Papa François ! Toy izay isika eto Madagasikara. Ory be fangatahana 
mihatsaravelatsihy eo imason’ny vahiny. Tsy hay na hatramin’ny rahoviana no hahatongavantsika 
fa mandrora mitsilany foana ny fihetsika iaraha-manao eto amin’ity tanindrazana ity. Voatampintampi-maso 
dia samy mangingina. Ny mpitondra tsy taitra, ny vahoaka tsy rototra. Avy eo, revo amin’ny fifanilihana sy fifanomezan-tsiny. 

Inay ka ady baolina kitra hisy ny mpilalaon’ny Barea tsirairay ny sehatra samihafa mbola mamohehatra 
Madagasikara. Angamba, mba hisy fiovana kely rehefa entankentanin’ny fitiavana azy ireo, tahaka 
fihorakorahana miharo hambom-pitiavan-tanindrazana taorian’ny fahombiazan’ny ekipam-pirenena 
taranja baolina kitra ireny. Iaraha-manaiky anefa fa tsy hisy vahiny manan-kaja handalo lava 
an-tanàna. Tsy isan-taona ny fiadiana ny amboaran’i Afrika amin’ny baolina kitra (CAN). Isika 
maro ireo no monina eto mandavan’ny taona. Rehefa tsy miainga amintsika ny fahatsapan-tena amin’ny 
dia mbola hitohy ela dia ela izao fiaraha-mifotetaka amin’ny fahoriana sy fahantrana izao. Na 
isam-batan’olona, ny isan-tanàna, ny mpiray faritra ary ny firenena iray manontolo. 









Enregistrer mon nom, mon e-mail et mon site web dans le navigateur pour mon prochain commentaire. 



