TSY FANARAHAN-DALÀNA :: VOASAZY IREO ZANDARY ROA NANAO FANAMIANA TSY ZARIZARY • AORAHA

Nahazo ny anjarany ireo zandary roa nanao sakana tamin’ny lalam-pirenena tany Antanamitarana-Antsiranana, 
Sendra nandalo tany an-toerana ny jeneraly Andrianjanaka Njatoarisoa, Kaomandin’ny Zandarimaria 
nahita ireto miaramilany am-perinasa manao fanakanan-dalana kanefa manao fanamiana tsy mandeha 
laoniny. Avy hatrany dia voasazy ireo zandary. 

“Tezitra mafy ny Kaomandin’ny Zandarimaria raha nahita ny fanamian’ireo zandary roa ireo. Sady 
fanamiana sivily izy ireo no manao fanamiana mifangaro loko isan-karazany”, hoy ny loharanom-baovao. 

Tsy mitsahatra mamerimberina ity tompon’andraikitra ambony ao amin’ny Zandarimaria ity isaky 
mihaona amin’ireo zandary fa: “mila zandary madio na amin’ny heviny mivantana, izany hoe ny fanamiana, 
trano hiasana sy ny trano fonenana dia mila madio, na amin’ny heviny an-kolaka toy ny tsy fanaovana 
sy ny fanaovana ny asa am-pahadiovana tanteraka”. Natombony amin’ny zava-misy eny amin’ny Toby Ratsimandrava io baiko nataony ho an’ny zandary 
io. Niova endrika ny eny amin’ny Toby Ratsimandrava ankehitriny. 









Enregistrer mon nom, mon e-mail et mon site web dans le navigateur pour mon prochain commentaire. 



