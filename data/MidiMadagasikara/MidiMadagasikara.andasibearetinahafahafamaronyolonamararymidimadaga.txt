ANDASIBE : ARETINA HAFAHAFA, MARO NY OLONA MARARY – MIDI MADAGASIKARA

Fivontosana amin’ny vanin-taolana eny amin’ny ratsam-batana, no mahazo ny olona sasany ao Andasibe 
izay nanodidina ny faran’ny taoona 2014 ka hatramizao no nivoahan’ity aretina ity. Voalazan’ny 
mpitsabo any an-toerana, fa vokatry ny tsy fahampiana ara-tsakafo miha-mahazo ny olona maro, 
miafara amin’ny faharefon’ny herim-batan’ny olom-belona, ka mahatonga otrik’aretina maro 
hafa noho ny tsy fahatoheran’ny hery fiarovana ao anaty. Mahatonga vay raha toa ka tsy mahay midio 
olona iray amin’izany. Amin’ny tànana na tongotra no tena itrangan’ny fivontosana voalohany, 
ho vay avy eo ary miafara amin’ny tazo mahery. Efa betsaka ireo voany, ka mahatonga resa-be noho 
tsy fahafantarana. Nandalo maitso ahitra ny faramparan’ny taona iny, ka izay no antony mahatonga 
tsy fanjarian-tsakafo. Misedra olana ara-tany koa iny toerana iny noho ny antony maro samy hafa 
dia tantsaha avokoa ny 80% ny mponina any an-toerana, ny 20% kosa dia ireo mpiasa eny amin’ny hotely 
ireo mpiasam-panjakana. Misy ireo mpilatsaka an-tsitrapo miasa sy mampianatra azy ireo ny karazam-pambolena 
fahasalamana, saingy tsy ampy ireo olona manao ny asa toy izany, ka mahatonga ireo olona maro tsy 
voaentana. 



