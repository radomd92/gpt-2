FIAINANA ATLETA :: EFA NATERAKA HIADY I TSINJO • AORAHA

Mpikatroka nisongadina nandritra ny fiadiana ny ho tompondaka maneran-tany tamin’ny taranja 
malalaka na MMA (Mixed Martial Arts), tany Singapour, Rakotomaria Tsinjofiniavana Nomenjanajary 
i Gou, vao 20 taona. Mbola ao anaty hafaliana tanteraka ny tovolahy taorian’ ny niambozonany ny 
alimo na dia vao fandraisana anjara voalohany aza. Nilaza ity mpikatroka malagasy ity fa “efa nateraka 
aho ary hita hatrany am-bohoka izany raha ny fitantaran’ny reniko. Novonoin’ny raiko foana, hono, 
ka lasa tia ady ho azy aho rehefa teraka”. 

Ny fivavahana, araka ny filazany, no nitarika azy hitondra ny fitiavana miady amin’ny fanatanjahantena 
ny fahitany fa ratsy ny miady an-tsena. Tapa-kevitra ny niditra klioba i Gou, tamin’ny taona 2017. 
klioba BCA izy ka sady nanao ny haiady “pancrace” no nanao ny katrok’ady malalaka. “Nisafidy manokana 
MMA aho, avy eo, satria nisaraka tamin’ ny taranja hafa izany ka ao no ahitako ny karazana haiady 
hoy ny fanazavany. 

Tsara ny vokatra azon’i Gou tany Singapour. Mikasa ny hampitombo ny traikefa sy ny haavo teknika 
ananany hatrany ny tenany. Handray anjara amin’ny fifaninanana amin’ ny UFC sy ONE CF no tanjony. 
Hatramin’ny nanombohako ny taranja no efa nanonofy lavitra aho. Tompondakan’ny UFC no tena tanjoko”, 
i Tsinjo, higadona eto an-tanindrazana rahampitso amin’ny 3 ora tolakandro. 











Enregistrer mon nom, mon e-mail et mon site web dans le navigateur pour mon prochain commentaire. 



