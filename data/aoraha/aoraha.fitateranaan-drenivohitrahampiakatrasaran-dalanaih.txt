FITATERANA AN-DRENIVOHITRA :: HAMPIAKATRA SARAN-DALANA IHANY KOA NY ZOTRA 122 SY 139 • AORAHA

Hanampy isa. Amin’ny 21 janoary izao no voalaza fa hanampy isa ireo zotra nampiakatra saran-dalana 
500Ariary ihany koa ny zotra 139 sy ny 122 ao anatin’ny kaoperativa Noah, mampitohy an’Antanimena 
Ambohitsoa. Nanomboka tamin’ity faran’ny herinandro ity izy ireo no nanisy peta-drindrina fampilazana 
hampihatra izay saran-dalana izay. “ Efa izay aloha no tapaka dia tsy maintsy hampiharina. Sady 
lafo rahateo ny vidin-tsolika. Efa mihoatra be tamin’ny vidin’ny teo aloha izany raha mbola 400Ariary 
saran-dalana”, hoy ny mpamily ao amin’ity zotra ity, omaly. Izy ireo izany no voalohany nampiakatra 
tamin’ity taona 2019 ity. 

Na izany aza, anisan’ny zotra tsy mahabe taraina ny mpanjifa ireto zotra ireo. “Tsy anisan’ireo 
maika hampiakatra saran-dalana ireto zotra ireto”, hoy ny mpandeha iray monina eny Androndra. 
ny loharanom-baovao iray, voalaza fa tsindry avy amin’ny fikambanan’ ny kaoperativam-pitaterana 
na ny UCTU no antony tsy maintsy hampiakarana ny saran-dalana rehetra ho 500Ariary eto an-drenivohitra. 

Tsiahivina fa efa tamin’ ny volana septambra ny taona 2018 no efa nisy ny fampiakarana saran-dalana 
500 Ariary teto an-drenivohitra. Kaoperativa vitsivitsy sisa no tsy nampihatra izany toy ny zotra 
117 ary ny 151. Olana iray mampifamaly ny mpanampy ny mpamily amin’ny mpanjifa ihany koa ny tsy fisian’ny 
tapa-dalana toy ny 300Ariary sy 400Ariary avy hatrany, amin’ireo kaoperativa sasany. 









Enregistrer mon nom, mon e-mail et mon site web dans le navigateur pour mon prochain commentaire. 



