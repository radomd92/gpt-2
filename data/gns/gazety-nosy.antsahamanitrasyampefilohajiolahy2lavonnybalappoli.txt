ANTSAHAMANITRA SY AMPEFILOHA : JIOLAHY 2 LAVON’NY BALA, PÔ POLISY 2 NARATRA VOATIFITRA

Nirefodrefotra ny poa-basy teny Antsahamanitra sy Ampefiloha, omaly maraina. Andian-jiolahy 
hanafika olona nitondra vola no nifanehitra tamin’ny pôlisy ka lavo nandritra ny fifampitifirana 
2 tamin’ireo jiolahy, pôlisy roa kosa no naratra voatifitra. Tokony tamin’ny 8 ora sy sasany maraina 
ho eo no nitrangan’ny fifampitifirana voalohany, teny Antsahamanitra. Jiolahy miisa efatra 
samy nitondra môtô iray avy no nikàsa hanafika olona iray nandeha fiara izay nitondra vola haterina 
amin’ny banky iray eny Antaninarenina. Efa niandry azy ireo tamin’iny lalana pavé miakatra an’Antsahamanitra 
kosa ireo pôlisy izay efa nahazo vaovao momba ity fanafihana ity. Vao nipoitra ireo jiolahy tsy 
dia raikitra ny fifampitifirana teo amin’ny andaniny sy ny ankilany ka lavo teo no ho eo ny iray tamin’ireo 
raha tafaporitsaka kosa ny telo ambiny. Tamin’io fotoana io moa no naha voatifitra ireo pôlisy 
Tsy nijanona teo fa nanenjika ireo jiolahy nitsoaka tamin’ny môtô ny mpitandro filaminana ka teny 
manakaiky ny lalamby no tratra ny iray tamin’ireo jiolahy nitsoaka ary notifirina avy hatrany 
maty teo no ho eo ihany koa. Hatramin’ny omaly hariva dia mbola eo am-pikarohana ireo jiolahy roa 
tafatsoaka ny pôlisy. Raha ny fanazavana nomen’ny tale jeneralin’ny pôlisim-pirenena, ny commissaire 
Rakotozanany Dany Marius izay nidina nijery ifotony ny zava-misy teny Antsahamanitra sy Ampefiloha, 
tsy ho sarotra ny fikarohana ireo jiolahy tafatsoaka satria efa fantatra ny môtô netin’izy ireo. 
ihany koa fa efa jiolahy raindahiny amin’ny fanafihana mitam-piadiana ary efa nokarohan’ny mpitandro 
ilay maty voatifitra teny Antsahamanitra. Marihana fa azon’ny pôlisy ny basy pistolet iray sy 
môtô roa nentin’ireo mpanao ratsy lavo. 



