ASAN-JIOLAHY :: MANDRY TSY LAVO LOHA INDRAY NY AO ANDRANOMANELATRA • AORAHA

Mamely mafy ny jiolahy ao Andranomanelatra Antsirabe. Mandry tsy lavo loha ny mponina. Trano fivarotana 
sy tokantranona teratany vahiny iray no nasesin’ny jiolahy notafihina, nanomboka tamin’ny sabotsy 
teo. Vola manodidina ny efatra tapitrisa ariary no lasan’ireo mpangalatra tao amin’ny mpivavotra 
an-tampon-tanànan’ Andranomanelatra, ny alin’ny sabotsy teo. Trano fivarotana sy tranon’olon-tsotra 
indray no noteteziny saingy tsy nahazoany na inona na inona, ny alin’ny alarobia lasa teo. 

Am-polony ireto jiolahy mpanafika tao amin’ny fokontany Tsaravavaka Ambatomainty. Mitora-bato 
isam-baravarana ireo jiolahy raha vao niditra ny tanàna. Misy irony fitaovana fanairana irony 
ny hidin-trano ka ny fanenon’io mafy dia mafy no nanaitra ny manodidina. Totoafo ihany ny tora-bato. 
nihainohaino ny mponina ary navotan’ny hidin-trano mafy. Niala maina ireo jiolahy. 

Tranona teratany vahiny, tsy dia lavitra ilay toerana voalohany avy eo no nokasain’izy ireo hotafihina. 
ny fikasan-dratsin’izy ireo kosa ny fitaovana fiarovana, toy ny jiro mirehitra sy kojakoja fanairana, 
amin’io trano io. Vaky nandositra iretsy mpanafika rehefa tsy nahavita na inona na inona nanoloana 
vavahadin’ny tompon-trano. 

Miverina indray ny tsy fandriampahalemana ao Andranomanelatra, ankehitriny, raha mba somary 
nilamina izany tato anatin’ny volana vitsy. 









Enregistrer mon nom, mon e-mail et mon site web dans le navigateur pour mon prochain commentaire. 



