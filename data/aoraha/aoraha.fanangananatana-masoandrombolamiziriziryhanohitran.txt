FANANGANANA TANA-MASOANDRO :: MBOLA MIZIRIZIRY HANOHITRA NY MPONINA SASANY TENY AMBOHITRIMANJAKA • AORAHA

Mitàna ny heviny amin’ny tsy fa­ne­kena ny hikitihana ny taniny sy ny trano fonenany amin’ny fananga­na­na 
tetikasa fanorenana tanàn-dehibe na “Tanà-masoandro” ny mponina sasany eny Ambohitrimanjaka 
ny manodidina. Nambaran’ireto farany, vahaolana tsy nifam­pi­erana ny fanokafana ny Birao manokana 
ny fan­draisana an’ireto mponina sy hiresahana ny fanonerana ny tanin’izy ireo, etsy amin’ny 
Voara Andohantapenaka. Nanatanteraka fivori­am-be teny an-toerana ny mponina, tamin’ny sabotsy 
teo. 

“Toy ny terena izahay satria tonga dia fananganana birao manokana hisahana ny fano­nerana ny taninay 
ny trano fonenanay no natsangana. Fanonerana izay tsy nifampi­resahana mihitsy fa ny famindrana 
tetikasa amin’ny toeran-kafa no nangatahana. Vakoka izany lemak’i Betsimi­tatatra izany”, 
Randria­naivo Eric, solontenan’ny mponina eny Ambohitri­manjaka. Milaza ny hiaro hatramin’ ny farany ny taniny noho izany ry zareo. Voalaza fa ny foto-pive­lomany 
ny fihariany mihitsy no kitihin’ny fanja­kana. Tsy hanao fitokonana intsony anefa ny mponina 
hijanonana amin’ny fanaovana fivoriana. 

Mandeha ny fampiraharahana 

An-kilany, mitohy kosa ny fandraisana ireo mangata-panazavana, eny amin’ny tanàna Voara Andohantapenaka 
omaly, ho an’ireo manana tany eny amin’ny faritra Fiombonana, Ankadimanga, Ambohitriman­jaka, 
Zaivola. Efa telonjato mahery ireo tompon-tany nangata-panazavana tonga teny an-toerana. Nisy 
ireo no nanasonia ny fifanarahana ara-barotra. 

“Tsy misy ohatra ny maha­fantatra mivantana mba hampi­lamin-tsaina. Tsy misy ny teritery na fampitahorana 
fandraisana fa fifampihaino­ana sy fanomezana torolalana no atao. Malalaka ny fanaovan-tsonia 
taratasy fifanome­zan-toky fifampivarotana raha voakasiky ny tetikasa amin’ny dingana voalohany 
tany”, araka ny nambaran’ireo mpandray olona eny Andohantapenaka. 

Mitaky fanonerana ny taniny amin’ny rariny sy ny hitsiny kosa ireo tompon-tany tonga, tetsy Andohantapenaka 
tamin’ny fifampiraharahana. Tsy vitsy ihany koa anefa ireo mbola misa­lasala hiala amin’ny taniny. 











Enregistrer mon nom, mon e-mail et mon site web dans le navigateur pour mon prochain commentaire. 



