FIARAHA-MONIN’I BABANAO… • AORAHA

Raha misy ny ampiana amin’izay fanapahan-kevitra raisin’ny fitondram-panjakana ankehitriny 
an’ireo fitsipi-pitondran-tena mila ananan’ireo manampahefana isan-tsokajiny, amin’izao 
izao, dia ny jadona amin’ny rariny sy hitsiny. Mampatahotra antsika ny maheno an’io voambolana 
saingy tsy maintsy lalan-kizorana raha tena iriana tokoa ny hisian’ny filaminana sy fifanajana 
anatin’ny fiarahamonina indray. 

Tany an-tampony hatrany amin’ny isan-tokantrano no nanjakan’ny mandeha ho azy teto Madagasikara, 
ho am-polony taona maro nifandimby izao. Nahakely finoana ny nieritreretana tany aloha tany hoe 
azo saintsainina ve ny hametraka fitsipi-pitondran-tena hentitra amin’ny isam-batan’olona? 
ho ao, nampian’ity hoe: “toa tsy volan’i Babanao…”, izay toy ny nilazana fa samia miatrika ny eo 
masony, tsy mifampananatranatra, tsy mifanakiankiana, tsy mifampiteniteny, sy ny sisa. Dia 
ny tsy tany tsy nisy fanjakana tokoa teto matoa lasa nahazatra ny maso ary neken’ny saina ny mahita 
fiaram-panjakana manao izay danin’ny kibony. 

Fandotoana eny an-dalambe. Fanorenana tsy ara-dalàna etsy sy eroa. Mpitandro filaminana mpiray 
amin’ny jiolahy. Manampahefana mpisolelaka… Lava ny lisitra. 

Tahaka ny mampatsiahy ny fitondram-panjakana ankehitriny fa fiarahamonintsika ny tany, hatramin’ny 
milimetatra toradroa, manerana ny Nosy. Atomboka avy any ambony tokoa ny ohatra. Maodely ireo 
satria inona tokoa moa no manahirana azy ireo: trano, sakafo, fiara, birao tsara tarehy, karama 
ny sahaza. (Betsaka ny teboka telo amin’ireo fitanisana samihafa satria tena tsy ary ho voatanisa 
daholo tokoa ny lohahevitra iray). Rehefa miadana ianao, angamba, tsy manan-jo ny hivaralila 
Teo aloha mantsy, arakaraka ny mampisonanina ny sasany no vao mainka mampanaonao foana sy mampanaram-pahefana 
Ekena kosa fa vao ny fikasana arahina fanapahan-kevi-dehibe no mivoaka aloha, hatreto, raha ny 
fitondram-panjakana amin’izany fitakiana ny fanajana ny fitsipi-pitondran-tena eo amin’ireo 
isan-tsokajiny izany. Efa manomboka midina ny toromarika izao amin’ny fisian’izany birao fandraisana 
amin’ny tsy mety ataon’ireo mpiasam-panjakana ambony sy any amin’ireo biraom-panjakana isan-karazany 
Mpitondran’i Babanao, biraon’i Babanao, fanjakan’i Babanao tokoa ireny ka tsy maintsy sarotiny 
rehetra tsy ankanavaka, manomboka izao! 









Enregistrer mon nom, mon e-mail et mon site web dans le navigateur pour mon prochain commentaire. 



