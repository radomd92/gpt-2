BETAFO: NAIDITRA AM-PONJA IREO NANDROBA NY FANANAN-DRAJOSOA | NEWSMADA

Par Reflets sur 24/07/2018 

Nidoboka am-ponja, omaly rehefa avy natolotra ny fampanoavana ireo jiolahy miisa valo voarohirohy 
fandrobana ny fivarotan-dRajosoa, ilay mpandraharaha mpanefoefo ao Betafo Antsirabe II, ny 
teo. Efa somary alinalina ihany vao vita ny fakana am-bavany ireo valo lahy tratra tratra teo am-pandrobana 
fananan-dRajosoa ireto. Noraisim-potsiny teo am-panafihana ny tranony ry zalahy ireto, taorian’ny 
andian’olona marobe niditra an-keriny, nandroba sady nandoro ny tranony. Ny ampitson’ny fotoana 
fandrobana no tonga tao amin’ny fivarotan-dRajosoa ry zalahy, kanjo noraisim-potsiny teo am-pibatana 
izy ireo. Niaiky ny heloka vitany izy valo lahy nandritra ny famotorana nataon’ny zandary. 

Tsiahivina fa resaka mifamahofaho momba ny hala-jaza sy halatra taolam-paty ka nahavoasaringotra 
no niantombohan’ilay raharaha. Tovolahy iray mpiasan’ity mpandraharaha ity koa no niantso vonjy 
olona tao an-tanàna rehefa avy namono ny zafikelin-dRajosoa ka tsy nanaiky lembenana fa niezaka 
ny fianakaviany, araka ny fanazavan’izy ireo. Nilaza kosa anefa ilay tovolahy mpiasan-dRajosoa 
hoe nodarohana sady notazon’ity mpampiasa azy an-keriny, saingy tafaporitsaka ka niantso vonjy 
fokonolona. Nahita izany ireo andian’olona marobe ka nirohotra nandroba sy namaky ny tranon’ilay 
sady nandoro izany taorian’ny fandrobana. Nanamafy kosa anefa ny zandary taorian’izay fa tsaho 
naely fotsiny ity raharaha ity fa tsy mitombona ny ahiahin’ireo fokonolona momba ny resaka filazana 
manao hala-jaza sy halatra taolam-paty ity mpandraharaha ity. Mbola mitana ny sain’ny maro araka 
ity raharaha ao Betafo Antsirabe II ity. Andrasana ny tohiny satria vao ny asabotsy teo koa no naiditra 
ireo efa-dahy nikasa hivarotra ankizivavikely 14 taona, tratra tao Ankazomiriotra Mandoto Antsirabe. 



Les commentaires sont fermées. 

