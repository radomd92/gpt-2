PRAOGRAMAM-PIRENENA :: MARO IREO SAKANA TSY AHAFAHANA MANOME ASA MENDRIKA HO AN’NY REHETRA • AORAHA

Maro ireo sakana amin’ny fanatanterahana ireo voalaza ao amin’ny Praogramam-pirenena mikasika 
asa mendrika eto amintsika. Ny fiovaovan’ny tompon’andraikitra eny anivon’ny antanantohatra 
samihafa, toy ny ministera no anisan’ny mahatonga izany. 

“Tsy misy fitohizany ny asa efa natomboka noho ny fiovaovan’ny tompon’andraikitra satria ny olona 
sonia teo aloha efa tsy eo intsony dia mijanona indray aloha ilay fiaraha-miasa”, araka ny fanazavan-dRamaroson 
omaly tetsy Anosy, nandritra ny fanaovana tombana mikasika ity Praogramam-pirenena ity. 

Araka ny fanazavana, mbola ny 35% n’ny asa ihany aloha no tratra hatramin’ity taona 2018. Nanomboka 
taona 2015 ary hifarana ny taona 2019 nefa ity Praogramam-pirenena ity. “Nisy ny tombana natao 
handinihina ny asa tokony mbola hotohizana, ny asa efa vita ary ireo mety tsy ho tratra mihitsy manoloana 
fampiroboroboana asa mendrika ho an’ny rehetra ity”, hoy hatrany Ramaroson Cristelle, nanamafy. 

Tsiahivina fa fanomezana asa mendrika ho an’ny vondron’olona tena marefo, toy ny vehivavy sy ny 
no tena voizina amin’ity Praogramam-pirenena ity. “Misy ny fanampiana azy ireo amin’ny sehatra 
izay misy azy ireo mba hananany izay asa mendrika izay. Anisan’izany, ohatra, ny fanomezana fampiofanana, 
fiahiana ara-tsosialy ary ny fiarovana azy ireo mandritra ny asa”, hoy hatrany ny fanazavana. 









Enregistrer mon nom, mon e-mail et mon site web dans le navigateur pour mon prochain commentaire. 



