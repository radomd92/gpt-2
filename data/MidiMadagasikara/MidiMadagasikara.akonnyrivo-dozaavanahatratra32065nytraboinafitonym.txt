AKON’NY RIVO-DOZA « AVA » : NAHATRATRA 32.065 NY TRABOINA, FITO NY MATY, TELO TSY HITA POPOKA – MIDI MADAGASIKARA

Dimy andro aty aorian’ny fidirana sy fandalovan’ny rivo-doza “AVA” teo anivon’ny faritra atsinanana, 
ny tatitra ofisialy mikasika ny akony sy ny loza napetrany ho an’ny mponina tamin’ireo distrika 
teo anivon’ny faritra Atsinanana. Raha ny tarehimarika farany eo anivon’ny prefektioran’i Toamasina 
miisa 32.065 ny traboina, ka ny 18.253 amin’izany eo anivon’ny distrikan’i Toamasina I avokoa, 
8.445 kosa ho an’i Toamasina II, miisa 4.726 ny ao Brickaville, ary 141 kosa ny tra-boina ao Vatomandry. 
anatin’izany dia niisa fito ireo olona maty nilatsahan’ny hazo sy nipitihan’ny fanitso ary matin’ny 
niakatra, ka ny efatra tamin’izany dia teto Toamasina renivohitra (Depot Analakininina – Tanambao 
– mangarano – ary Morarano), iray avy kosa ny maty tao Toamasina II sy tao Antanambao Manampontsy 
Brickaville izay nilatsahana hazo sy trano nirodana. Miisa telo kosa ireo tsy hita popoka lasan’ny 
niakatra ka ny iray tao Mahanoro raha roa ny tao Brickaville. Tsy mbola nahazoana akony kosa hatreto 
isan’ireo efitranon-tsekoly sy ireo biraom-panjakana ary ireo toeram-pitsaboina simba nandritra 
fandalovan’ny rivo-doza “AVA” iny ho an’ny faritra atsinanana, noho ny tatitra mitarazoka avy 
solon-tenam-panjakana sy ireo lehiben’ny distrika samihafa. Ankoatra izay dia nahazoana vaovao 
koa ny akon’ny rivo-doza teo Analanjirofo tamin’ny alalan’ny lehiben’ny faritra Ramaroson Jacques. 
851 ny tra-boina ka ny tao Soanierana Ivongo no nahitana tra-boina be indrindra izay miisa 285, 
nisy afa-tsy 29 monja izany tao Fenerivo Atsinanana. Tao anatin’ny faritra Analanirofo kosa dia 
05 ny tranom-panjakana simba, 48 ny efitranon-tsekoly potika, efatra ny sekolim-pikambanana 
17 ny barazim-pambolena simba, ary 07ha ny tanimbary tototry ny rano. Efa voasangotra aloha avokoa 
ny vary niakatra ka ireo 15% sisa tsy vita no potiky ny rivotra sy ny rano tao amin’ny faritra Analanjirofo 


















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

