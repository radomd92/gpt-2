FANADIOVANA AN’ANTANANARIVO: NIROTSAKA AN-TSEHATRA  NANDRAOKA FAKO NY GOVERNORAN’ANALAMANGA | NEWSMADA

Par Taratra sur 07/12/2019 

Tsy ifanilihana. Nidina ifotony ary nanadio, nandraoka ireo fako eto Antananarivo Renivohitra 
governoran’Analamanga, Rasoamaromaka Hery sy ireo tompon’andraikitra samihafa, omaly. 

Mazava ny hafatra. “Tsy fotoan’ny fifanomezan-tsiny intsony izao. Iarahana mijery ny lesoka 
ifanampiana izany amin’ny fanadiovana ny tanàna, amin’izao faran’ny taona izao”, hoy izy tetsy 
toerana nanombohana ny asa fanadiovana sy fandraofana ny fako. Nohitsiny fa tsy fotoana ilazana 
amin’ny hoe iza no diso amin’izao. “Mila mandray andraikitra aloha. Hovitaina anatin’ny fotoana 
izany. Andron’ny asa izao”, hoy ihany ny governora. Nampiasa kamiao miisa 40 sy “Tracks” miisa 
handroaka fako ny faritra. Eo koa ny avy amin’ny malala-tanana sy ny Samva ary ny minisitera ka misy 
hofaina fa eo koa ireo homena fotsiny. Tahaka izany koa ny ben’ny Tanàna vaovao na tsy mbola mandray 
asany aza, efa nanomboka ny asa fanadiovana, hatramin’ny alina… “Raisina an-tanan-droa ireo 
ny hanampy amin’ny fanadiovana. Tsy mandalo fa hitohy ny asa ary tsy hijanona raha tsy madio ny tanàna. 
nahazo ben’ny Tanàna isika izao ary nahay nisafidy ny vahoaka ka tsy hifanilika intsony fa efa mitovy 
loko izao”, hoy ihany izy. 

Tsy fotoan’ny fanakorontanana intsony izao 

Notsiahiviny fa tsy fotoana ho amin’ny fanakorontanana intsony izao fa fiarahana ho amin’ny fanavotana 
firenena. Antony nifidianan’ny vahoaka ny filoha Rajoelina izany. Teo koa ny fahazoana ny maro 
amin’ny depiote ary koa ny ben’ny Tanàna sy mpanolotsaina, araka ny nambarany. “Mitaky asa sy vokatra 
vahoaka. Efa mitovy izao ny tadin-dokanga ka hiroso avokoa ny asa rehetra…Anisan’izany ny fotodrafitrasa, 
ny fanamboaran-dalana. Eo koa ny asa sosialy hanamaivanana ny fahasahiranan’ny vahoaka”, hoy 
governoran’Analamanga. 



Votre adresse email ne sera pas rendue publique 















