FOTOAM-PAHAVARATRA :: HIHAMAFY NY RIVO-DOZA HANDALO ETO AMINTSIKA • AORAHA

Rivo-doza telo no vinavinaina handalo eto amintsika amin’ity taom-pahavaratra ho avy ity. Noho 
fiovaovan’ny toetr’andro, hihamafy ny herin’ireo rivo-doza ireo araka ny fanazavan’ny avy ao amin’ny Sampana mpamantatra ny toetry ny andro, omaly, teny Anosy , nandritra ny fikaonan-doham-pirenena 
ny mety ho toetry ny andro amin’ny fahavaratra ho avy. 

Hiakatra ihany koa ny mari-pana mandritra ity taom-pahavaratra ity. “Miankina amin’ny faritra 
avy ihany koa ny fiakaran’ny mari-pana. Mety tsy ho avo be toy izay nitranga tamin’ny volana marsa 
teo tany Morondava, izay nahatratra 40,5°C anefa izany”, hoy Rakotondrafara Marie Louise, tale 
ny Sampana mpamantatra ny toetr’andro. 

Vinavinaina ho betsaka ihany koa ny rotsak’orana any amin’ny faritra sasany. Ny volana oktobra 
novambra, ny faritra avaratra no tena hahitana rotsak’orana betsaka. Any amin’ny faritra atsimo 
kosa no mety hahitàna izay orana betsaka izay, any amin’ny volana desambra. “ Misy faritra mety 
rotsak’orana bebe kokoa noho ny faritra sasany. Misy kosa kely kokoa ny orana ho azony fa toy ny isan-taona 
nefa ny fatrany”, hoy hatrany Rakotondrafara Marie Louise. Raha oharina tamin’ny taon-dasa, 
hisy fiovana firy ny habetsaky ny rotsak’orana amin’ity taom-pahavaratra ity. 









Enregistrer mon nom, mon e-mail et mon site web dans le navigateur pour mon prochain commentaire. 



