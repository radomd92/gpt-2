RIJA EMADISSON: TSIAHIVINA AN-TSARY NY TANTARA | NEWSMADA

Par Taratra sur 21/08/2018 

I Rija Emadisson, tovolahy tsy zovina intsony, indrindra ho an’ireo mpankafy saripika, saingy 
hatrany homena, ankafizin’ny rehetra. Izy indray no handravaka ny efitrano fampirantiana, etsy 
Alliance française (AFT) etsy Andavamamba, manomboka ny 27 aogositra hatramin’ny 1 septambra 


« Victimes », izay azo adika koa hoe « Ireo niharam-boina ». Io ny lohatenin’ny fampirantiana hotanterahiny, 
io hadimiana io. Loza voajanahary, adilahy politika, izay nitarika korontana sy latsa-drà… Tsy 
ireo tranga efa nandravarava ity firenena ity, izay tsy tokony hohadinoina. 

Hampahatsiahy izany indrindra i Rija Emadisson, amin’ny alalan’ireo sary samihafa, toy ny tamin’ilay 
baomba, tetsy Mahamasina, nandritra ny fanamarihana ny fetim-pirenena, ny 26 jona 2016. Ho hita 
koa ny tantara an-tsarin’ireo niharam-boina, vokatry ny fandalovan’ny rivodoza Chedza sy i Fundi, 
taona 2015, sy i Enawo, tamin’ny volana marsa tamin’ny taon-dasa. 

Teraka tany Antsirabe i Rija Emadisson. Taorian’ny fianarana teny amin’ny ambaratonga ambony, 
tanteraka amin’ny fakana sary izy ary lasa asa fivelomany mihitsy izany. Anisan’ny mampiavaka 
amin’ny maro ny fahaizany mitantara amin’ny alalan’ny sary. Miisa 17 ireo sary arantiny ao anatin’ny 
Victimes ». 



Les commentaires sont fermées. 

