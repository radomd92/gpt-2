FARAVOHITRA : DIMILAHY TRATRA NIFOKA RONGONY – MIDI MADAGASIKARA

Tsy mijanona ny hetsika ataon’ny polisy amin’ny ady amin’ny fihanahan’ny rongony. Fantatra izao 
olona dimy indray no tratra teo am-pifohana izany, teny amin’ny faritr’i Faravohitra. Nisy nampilaza 
tao amin’ny komisarian’ny polisy, boriborintany faharoa etsy Ambohijatovo, fa misy toerana 
rongony ankalamanjana isaky ny harivariva manaraka ny tohatoha-bato eny Faravohitra Ambony, 
makany amin’ny Rasalama iny. Nandray ny andraikiny ny polisy, ka dimilahy no tratra teo am-pifohana, 
amin’ny fonosana karaoty miisa dimy. Rehefa nofotorana izy ireo nilaza fa any Analakely sy any 
no mividy an’io rongony io, ka eo amin’io toerana io no mifanao fotoana rehefa hifoka azy. 

Marihina fa mpianatra sy mpiasa ireto tratra ireto. Tamin’ny sabotsy teo no niatrika ny Fampanoavana 
ireo ary nalefa vonjimaika eny amin’ny Fonjaben’Antanimora. 



