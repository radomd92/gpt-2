MBOLA RAJAONAH : NAMOAHANA IST ARY METY HO SAMBORINA

Nieritreritra ny tenany ho ambonin’ny lalàna ingahy Mbola Rajaonah tamin’ny fotoana naha mpanolotsaina 
filoha teo aloha Hery Rajaonarimampianina azy. Ankehitriny anefa, satria efa tsy manana fahefana 
ity mpanefoefo ity, dia tsy maintsy mihatra aminy ny lalàna. Omaly mantsy no namoahan’ny ministeran’ny 
sy ny Fitsinjaram-pahefana IST na ny “Interdiction de sortie du territoire” i Mbola Rajaonah, 
tamin’ny anarana hoe Mbola Tafaray. Marihana fa tsy voalaza ao anatin’ilay fanapahan-kevitra 
ministeran’ny Atitany sy ny Fitsinjaram-pahefana ny tena anton’izay fandraràna azy tsy hivoaka 
faritanin’i Madagasikara izay. Ny fanadihadiana natao anefa no nahafantarana fa raharaha maloto 
izay maha voasaringotra ny orinasany no hanenjehana ity mpanolotsaina manokan’i Hery Rajaonarimampianina 
aloha ity. Isan’izany ohatra ny fanaovana hosoka amin’ny fadin-tseranana (fraude douanière), 
amin’ny resaka hetra (fraude fiscale) ary kolikoly avo lenta. Voalaza fa tafiditra amina raharaha 
antsokosoko fitaovam-piadiana (trafic d’armes) ihany koa i Mbola Rajaonah ka mety ho antony iray 
fanjakana malagasy izao fanapahan-kevitra izao. Raha ny tokony ho izy, matoa namoahana IST ity 
mpanefoefo ity dia tsy maintsy hisy ny fisamborana mba ahafahana manadihady azy mikasika ireo 
maloto rehetra nataon’ny orinasany. Tsara ny manamarika fa tamin’ny fotoana naha filoham-pirenena 
Hery Rajaonarimampianina, dia maro ny atontan-taratasy nivoaka mikasika ireo karazana kolikoly 
Mbola Rajaonah, saingy tsy nampihontsona azy izany satria olona faran’izay akaiky ny filoham-pirenena 
ny tenany tamin’izany fotoana izany. Ankehitriny kosa, efa mitovy tahaka ny olom-pirenena rehetra 
ka tsy afaka ny hialokaloka ao an-dapa intsony. Tsiahivina ihany fa efa manohana sy miara-dia amin-dRavalomanana 
Mbola Tafaray ao anatin’izao fifidianana izao, rehefa niala tao anatin’ny antoko HVM. Toe-javatra 
heverina fa mampihomehy ihany satria ireo depiote TIM izay niara-nitolona tamin’ireo depiote 
teny amin’ny kianjan’ny 13 mey dia tsy sasatra ny namoaka ny raharaha maloto rehetra nataon’ireo 
manodidina an-dRajaonarimampianina tamin’izany fotoana, ka voalohany tamin’izany ingahy 
Rajaonah. 





