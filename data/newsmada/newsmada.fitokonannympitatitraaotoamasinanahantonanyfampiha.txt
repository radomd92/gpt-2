FITOKONAN’NY MPITATITRA AO TOAMASINA  : NAHANTONA NY FAMPIHARANA LALANA | NEWSMADA

Par Taratra sur 02/06/2016 

Omaly vao maraimbe, vory lanona teo anoloan’ny biraom-paritra misahana ny fitaterana an-tanety 
mpitatitra mampiasa ny lalam-pirenena faharoa sy fahadimy, sampana rezionaly, izay ahitana 
hatramin’ny zato mahery. Tonga ihany koa ny mpitandro filaminana niatrana am-bava-basy. 

Amin’ ireto mpitatitra, karazan-javatra dimy no antony nahatonga ny fitokonana. Tsy fanekena 
fampiharana sazy diso tafahoatra amin’ny mpamily sy tompon’ny fiara. Eo koa ny fampiakarana ny 
“licence” sy fahazoan-dalana manokana. Ankoatra izany ny fanasaziana ny kaoperativa sy fiara 
manao lozam-pifamoivoizana ary ny faharatsian’ny lalam-pirenena fahadimy. 

Taorian’ny fihaonan’ny solontenam-panjakana sy ireo filohana kaoperativa tsirairay, fantatra 
nilefitra aloha ny fitondram-panjakana. “Ahantona aloha ny fampiharana ny sazy mandra-pahatonga 
fihaonana manaraka: ny zoma 11 jona ho avy izao. Aorian’ izay, tsy maintsy hampiharina ny lalàna” 
ny tale jeneralin’ny minisiteran’ny Fitanerana, ny kolonely Rakotondrazaka Andry. 



Les commentaires sont fermées. 

