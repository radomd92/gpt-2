TOLIARA : JIOLAHY TELO VOASAMBOTRA NIARAKA TAMIN’NY BASY ODY GASY  – MIDI MADAGASIKARA

Voasambotry ny polisy tao Mahavatse II Toliara, omaly naraina tokony ho tamin’ny sivy ora, tamin’ny 
fiereny niaraka tamin’ny basilava iray sy bala enina entin’izy ireo manafika, ny telo tamin’ireo 
mpanao fanafihana mitam-piadiana malaza ao amin’ny « bandes de 4 ». Mbola karohina kosa amin’izao 
Levelo lehiben’ireto jiolahy ireto, izay tafaporitsaka any Bezaha, hoy ny kaomisera Rufin Lebiria, 
tamin’ny mpanao gazety omaly. Raha ny fanazavany dia efa ho iray volana no narahi-maso, taorian’ny 
nahafaty tovolahy 18 taona tao Andaboly Toliara, ireto jiolahy ireto. Nanomboka ny volana aogositra 
mankaty dia fanafihana mitam-basy telo no efa vitan’ireto jiolahy miravaka ody gasy ireto, hoy 
manamboninahitra ambonin’ny polisy ity. 

