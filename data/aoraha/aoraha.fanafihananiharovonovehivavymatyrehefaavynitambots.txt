FANAFIHANA NIHARO VONO :: VEHIVAVY MATY REHEFA AVY NITAMBOTSOTRA NAHITA NY RATRAM-BADINY • AORAHA

Loza iray, loza roa… Naratra teo amin’ny lohany rehefa nikasa hanohitra ny andian-jiolahy nanafika 
an-tranony ity lehilahy, 58 taona. Nahita azy nihoson-dra ilay vadiny, 52 taona, ka nitambotsotra 
naha-tsiaro tena teo. Nitarika tamin’ny fahafatesany izany, fotoana vitsy nahatongavany teny 
hôpitaly. 

Teny Ilaivola Ivato no nisehoan’ity fanafihana sy fahafatesana tampoka ity, ny alin’ny zoma hifoha 
sabotsy lasa teo. Trano iray nisy mpivady lehibe no lasibatry ny andian-dehilahy valo nirongo 
sy basy poleta iray, tokony ho tamin’ny sasak’alin’ny zoma. Nisy mpiambina roa lahy tao amin’io 
io saingy tsy nanakana an’ireo jiolahy nanao ny asa ratsiny izany. 

Nandre ny tompon-trano 

Fantatra fa norahonan’ ireo olon-dratsy tamin’ny basy izy roa lahy mpiambina. Nisy tamin’ ireo 
no niandry azy ireo tsy hanohitra na hiantso vonjeo, araka ny tatitra azo avy amin’ny loharanom-baovao. 
sasany kosa niditra an-keriny nandroba ny tao an-trano. 

Voalaza fa henon’ny tompon-trano ihany ny fahatongavan’ireto mpanafika. Nikasa hifanandrina 
ireo ny raim-pianakaviana, 58 taona, kanjo naratra teo amin’ny lohany. «Taitra tamin’ny fahitana 
ratra teo amin’ny lohan’ny vadiny ilay vehivavy. Rangahy vadiny ihany, izay efa naratra, no nitondra 
haingana teny amin’ny hôpitaly, teny Ambohibao, rehefa lasa ireo jiolahy», araka ny fitantaran’ny 
famotorana momba an’izao tranga fanafihana izao. 

Finday iray, vata fahita- lavitra iray sy solosaina fitondra mandeha no lasan’ireo mpandroba. 
ho tsy naheno sy tsy nahatsikaritra ny fisian’ny fanafihana ny Zandarimaria nanao fisafoana teny 
faritra manodidina, tamin’ io alin’ny zoma io. Tsy nisy nampandre rahateo izy ireo, tamin’ny fotoana 
Ny ampitso maraim-be izy ireo vao nisy nilaza, araka ny fanazavana. Natao ny fanadihadiana sy ny 
teny amin’ ny toerana nisehoan’ny asan-jiolahy. 

«Mbola mikarakara ny razana ny mana-manjo. Tsy mbola tonga nametraka fitoriana ihany koa izy ireo. 
misy anefa ny fikarohana an’ireo olon-dratsy. Mitohy ny fanadihadiana », hoy ny zandary. 









Enregistrer mon nom, mon e-mail et mon site web dans le navigateur pour mon prochain commentaire. 



