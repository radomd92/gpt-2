AHIAHY TRAFIKAN-TAOVA TANY TOAMASINA :: NALEFA NODY ILAY MPANAMPY NILAZA HO NAHITA LOHAN’OLONA • AORAHA

Nalefan’ny mpanao famotorana nody ilay vehivavy, mpanampy an-trano, nilaza ho nahita lohan’olona 
amin’ny tokantrano iray, tany Salazamay Toamasina. Voalaza fa tsy misy mifandray avokoa ny zavatra 
nandritra ny famotorana. Soa fa voaaron’ny mpitandro filaminana ny tranon’ilay olona izay saika 
fitsaram-bahoaka, rehefa velona ny horakoraka momba ny ahiahy halatra taova tao. 

“Natao avokoa ny famotorana rehetra momba iny tranga niteraka savorovoro teto Toamasina iny. 
ny tranon’ilay olona voatondro fa nahitana lohan’olona. Tsy nisy na inona na inona mampiahiahy 
tao. Nalaina am-bavany sy natao fanadihadiana lalina ny tompon’ny trano. Nantsoina nalaina am-bavany 
vehivavy iray nilaza ho nahita ilay lohan’olona. Tsy nisy zavatra mazava nolazainy fa mihodinkodina 
izy. 



Taorian’ny fanapahan-kevitry ny Fampanoavana any Toamasina dia nalefa nody ilay vehivavy, mpanampy 
“Raha misy kosa anefa mety ilàna azy tampoka amin’ny tohin’ny fanadihadiana dia azo antsoina avy 
araka ny toromarika nomena azy”, hoy ny loharanom-baovao avy amin’ny mpitandro filaminana nanao 
ity raharaha ity. Zava-doza tsy hita pesipesenina no mety nitranga raha tara kely ny fandraisan’andraikitr’ireo 
filaminana tany Toamasina noho ity tranga ity, araka ny fitantaran’ireo mponina any Toamasina. 

Niely ny feo fa nahita lohan’olona tao amin’ny efitra fidiovana ny vehivavy mpanampy iray vao niditra 
tao amin’ilay trano. Nitangorona vetivety ireo olona. Nihamaro izy ireo hatramin’ny misasakalina 
nikasa handroba sy handoro an’io trano io. Voatery nampiasa entona mandatsa-dranomaso ireo mpitandro 
tonga ara-potoana teny an-toerana. Voaparitaka ihany ireo andian’olona, taorian’izay. Noesorina 
ny tompon’ilay trano, izay vehivavy manodidina ny 80 taona. Milamina ny any an-toerana amin’izao 
izao, saingy araka ny loharanom-baovao avy amin’ny Fitsarana any an-toerana dia mbola manohy 
ny fikarohana ny marina sy izay mety ho ambadik’iny tranga iny izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



