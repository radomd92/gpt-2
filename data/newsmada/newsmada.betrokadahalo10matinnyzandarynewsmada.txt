BETROKA  : DAHALO 10 MATIN’NY ZANDARY | NEWSMADA

Par Taratra sur 07/10/2017 

Dahalo miisa 10 no lavo tsy tafarina intsony, ary mbola nisy ampolony hafa naratra rehefa nifanandrina 
zandarin’ny FIGN ao amin’ny Usad Betroka ny 5 oktobra teo. Tafaverina amin’ny tompony ihany koa 
omby rehetra nangalarin’izy ireo. 

Ny 4 oktobra tamin’ny 11 ora sy 30 mn alina, dahalo manodidina ny 40 mirongo basy FC no nanafika ny 
Mahabo ka omby miisa 50 no lasan’izy ireo tamin’izany ary mbola narahana vava nanao hoe: “Antsoy 
Usad nareo fa tsy atahoranay”. 

Ny marain’ny 5 oktobra efa tamin’ny 6 ora vao nandre io fanafihana io ny Usad ka tsy niandry andro 
fa nifampitaona tamin’ireo zandary avy ao Mahabo sy ny mponina ary niroso tamin’ny fanarahan-dia 
ny sakan-dalana. 

“Tsy ela fa tokony ho tamin’ny 12 ora sy 30 minitra, efa nifankatratra ny roa tonta ka velona ny fifandonana”, 
ny zandary. Nihamaro ireo dahalo, nisy ireo naratra nalefan’ny namany nialoha lalana, nisy ireo 
an-daharana nahita ny namany lavo ka rehefa tamin’ny 2 ora tany ho any, efa tsy nisy hita teo intsony 
ireo fa niporitsaka nanararaotra ny fahaizany ny toerana. 

« Nozahana ka dahalo 10 izay misy maromaro tamin’izy ireo no efa nokarohana hatry ny elaela, raindahiny 
fampahoriana vahoaka tany amin’iny faritra Anosy sy Androy iny no tavela ary tsy zakan’ireo namany”; 
ny zandary. 



Les commentaires sont fermées. 

