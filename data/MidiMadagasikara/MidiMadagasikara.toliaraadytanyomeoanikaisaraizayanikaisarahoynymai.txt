TOLIARA – ADY TANY : « OMEO AN’I KAISARA IZAY AN’I KAISARA », HOY NY MAITRE SALIM – MIDI MADAGASIKARA

« Tsy marina ny resaka inian’ny sasany aely fa misy miketrika OPK ao Toliara ary mahagaga ihany ny 
olona sasany izany, izay fihetsika mamoehatra efa lany andro manoloana ny ady tany ifandroritan’ny 
« Khoja Shia Isnachery », tompon’ny tany manana titra sy taratasy ara-panjakana ara-dalàna, sy 
olom-bitsy mibodo ny tany ao amin’ny fokontany Tanambao Morafeno, avaratry ny « Memorial school 
sekoly reharehan’i Toliara ahitana mpianatra 1.300, namoaka olo-manga maro na eto an-toerana 
sy depiote), na any ivelany (Banglor Inde, France université) », hoy Maitre Salim « chef congrégation 
» ny Khoja sady mpanabe sy mpitaiza tanora, raha nitafa tamin’ny mpanao gazety omaly tany Toliara. 

Tany hanitarana sekoly. Raha ny fanazavany dia ilain’ny fikambanana hanitarana ny sekoly ny taniny 
46 a 18 ca taorian’ny fivoriamben’ny komity. Efa nisy ny fifampiraharahana natao tamin’ireo hoesorina. 
ireo resy lahatra nangataka nipetraka teo nanaiky hiala, fa ireto olom-bitsy ireto kosa midrikina 
dia notambazana vola aza ho tambin’ny fialany. Tsy nanaraka ny fifanarahana natao teo aloha ary 
ireto ampahan’olona ireto, hoy ity filohan’ny filakevi-pitantanan’ny ofisim-paritry ny fizahantany 
Toliara ity. 

