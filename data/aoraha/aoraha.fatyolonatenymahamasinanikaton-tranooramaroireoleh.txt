FATY OLONA TENY MAHAMASINA :: NIKATON-TRANO ORA MARO IREO LEHIBEN’ NY MPITANDRO FILAMINANA • AORAHA

Fivorian’ny be galona taorian’ny voina niteraka fahafatesana olona enina ambin’ny folo, tetsy 
kianjan’i Mahamasina, afak’omaly. Tsy tokony ho vita mora foana tokoa iny tranga naharatrana 
manodidina ny valopolo iny, ankoatra ireo namoy ny ainy. Samy tonga teny amin’ny Toby Ratsimandrava 
Andrefan’Ambohijanahary avokoa, omaly, ireo manamboninahitra ambony avy amin’ny Tafika, Zandarimaria ary ny Polisy niaraka tamin’ireo minisitra miisa efatra, 
ny minisitry ny Fiarovam-pirenena, ny Atitany, ny Filaminam-bahoaka sy ny Sekreteram-panjakana 
ny zandarimaria. Nanomboka tamin’ny 2 ora sy sasany ny fivorian’izy ireo nikaton-trano nandritra 
ora maro. Noresahina ny zava-nisy mialoha sy ny mandritra ary ny taorian’ny fetim-pirenena, teny 
afak’omaly. 

Ireo tompon’andraikitra voalohany amin’ny filaminana eto amin’ny firenena ireto nikaton-trano 
“Betsaka ny zavatra nety tamin’ iny fankalazana ny fetim-pirenena iny fa ny loza moa tsy mampiomana 
ny loza rehetra, ka miondrika am-panajana amin’ireo namoy ny ainy izahay. Hoje­rena ny lesoka 
hiezaka hanarina izany izahay ato amin’ny mpitandro filaminana”, hoy ny jeneraly Rakotonirina 
Richard. 



Hatramin’ny omaly hariva dia miisa enina ambin’ ny folo ireo namoy ny ainy ary valo amby telopolo 
maratra mbola tsaboina eny amin’ny hopitaly Hjra. “Misy amin’ireo maratra no mbola tsy mahatsiaro 
hatra­min’izao. Razana roa ihany koa no tsy mbola fantatra ny momba azy ireo noho ny tsy fisian’izay 
ho havany tonga aty aminay”, hoy ny fanazavana avy amin’ny hopitaly Hjra. Nentina avy hatrany eny amin’ny lapan’ny Kolontsaina sy ny fanatanjahantena Mahamasina, omaly 
ny vatana mangatsiakan’ireo olona namoy ny ainy teny Mahamasina. Tonga teny an-toerana nitsapa 
sy nampahery ny havan’izy ireo ny Praiminisitra Ntsay Christian sy ireo mpikambana sasany ao amin’ny governemanta. 

Tokony ho tamin’ny 5 ora sy sasany kosa vao vita ny fivorian’ireo mpitandro filaminana teny amin’ny 
Ratsimandrava. Tsy nisy nipika ny vokatry ny dinika, fa araka ny tsilian-tsofina dia hisy ny famotorana 
samy ry zareo mba hikarohana ny lesoka na izay mety ho tompon’antoka ka nahatonga ny zava-doza, 










Enregistrer mon nom, mon e-mail et mon site web dans le navigateur pour mon prochain commentaire. 



