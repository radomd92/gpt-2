ANKADINDRAMAMY  : KAMIO MPAKA FAKO NAMANTANA TAMIN’NY TAMBOHO | NEWSMADA

Par Taratra sur 15/06/2018 

Kamiaobe iray mpaka fako eto an-dRenivohitra, namantana tamin’ny tamboho iray eny Ankadindramamy, 
vao maraina be. Tafajanona fa voatohan’ny biriky sy fefy hazo ihany ilay fiara io, fa raha tsy izany, 
ho nahafaty olona. Tsy nisy ny naratra fa ny fahasimbana no betsaka. 

Na izany aza, mampitaraina ny olona eny an-toerana ny fanaon’ireo kamiaobe mpitaona fako noho 
fandehanan’ireo mafy amin’iny lalana iny. “Mifanenjika mihitsy izy ireo ary atahorana ny loza 
haterany rehefa mandalo amin’ny alina. Ohatra amin’izany ny nahatonga ity loza maraina ity”, 
ny olona teny an-toerana. Anisan’ny lalana itrangana lozam-pifamoivoizana matetika iny fidinana 
iny, ary efa nisy ny olona maty tamin’izany. Ireo kamiaobe mpitaona fako rahateo, tsy te hahalala 
mirimorimo. Efa nisy tahaka izao teny Faravohitra ka nahasimbana fiara maro. Tsy misy loatra ny 
raisina mifanaraka amin’izany. 



Les commentaires sont fermées. 

