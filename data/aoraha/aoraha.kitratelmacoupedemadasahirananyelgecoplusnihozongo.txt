KITRA – «TELMA COUPE DE MADA» :: SAHIRANA NY ELGECO PLUS, NIHOZONGOZONA NY FOSA JUNIORS BOENY • AORAHA

Nivoaka sempotra ny ekipan’ny Elgeco Plus, nandritra ny dingan’ny 1 /16-n-dalana ho an’ny fiadiana 
amboaran’i Madagasikara, taranja baolina kitra na ny «Telma coupe de Mada», notanterahina omaly, 
amin’ny kianjaben’i Maha­ma­sina. Voatery niditra tamin’ny fanalavam-potoana ny lalaon’izy 
sy ny Mama FC, samy avy eto Analamanga, rehefa avy nisaraka tamin’ny alalan’ny isa 2 sy 2 teo amin’ 
fe-potoana ara-dalàna. 

Efa tany amin’ny segaondra farany no nanasahalan’ny ekipan’ny trano fiantohana Mama ny isa na 
efa nilalao folo aza izy ireo ka nahatonga izany fidirana tamin’ny fanalavam-potoana izany. 

Voahozongozona kosa ny toeram-boninahitry ny Fosa Juniors FC, tompon’ny amboara farany, nanoloana 
ekipan’ny Tana Formation teny an-toerana hatrany. 

Efa nitarika tamin’ny alalan’ny isa 0 noho 1 ity farany no voavadiky ny tompondakan’ i Boeny ho 2 noho 1 ny isa teny amin’ny solaitrabe. 

Samy tafavoaka ho mpandresy ihany koa ny ekipan’ny AS Jet Mada sy Cnaps Sport avy any Itasy, tamin’ity 
ity. Nomontsanin’ny tompon­dakan’Itasy, tamin’ny alalan’ ny isa 9 noho 1 ny FC Lam avy any Matsiatra 
raha resin’ny ekipan’ny Tahirim-pirenena momba ny fiahiana sosialy, tamin’ny isa 3 noho 0 kosa, 
MTM Melaky, teny amin’ny kianjan’i Vontovorona. 

Nandeha ila ny lalao teo amin’ny AS Adema sy ny FC Rabaza avy any Atsimo Andre­­fana nisy an-dry Jimmy 
na Jimmy Kounde, mpilalaon’ny Scorpions na ny ekipam-pirenena malagasy fahiny. Tamin’ny alalan’ny 
3 noho 0 no nandavoan’ny ekipan’ny seranam-piaramanidin’i Madagasikara azy ireo, teo amin’ity 
ity. Tamin’io isa 3 noho 0 io ihany koa no nahatafavoaka ny ekipan’ny Ajesaia Bongo­lava nanoloana 
FCB Matsiatra Ambony. 









Enregistrer mon nom, mon e-mail et mon site web dans le navigateur pour mon prochain commentaire. 



