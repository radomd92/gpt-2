ASAN-JIOLAHY : VOASAMBOTRA I DIDA SY JIOLAHY FOLO HAFA MPANAO FANAFIHANA – MIDI MADAGASIKARA

Tao Toamasina ny minisitry ny filaminam-bahoaka niatrika ny lanonana ny fitokonana ny tsangam-bato 
ireo Malagasy maty nandritra ny ady lehibe voalohany, 1914 – 1918, izay feno 100 taona ny fahatsiarovana 
ka nandritra izay no nihaonany tamin’ireo polisim-pirenena tao Toamasina, sy nanomezany toro-marika 
ireo mikasika ny firongatry ny asan-jiolahy sy fakana an-keriny. 

Nandritra ny fanazavany no nahalalana fa tratra i Dida sy ireo jiolahy 10 namany, izay nampijaly 
tamin’ny fanafihana mitam-piadiana sy niteraka von’olona mihitsy, tahaka ny tranga in-02 tao 
sy ny tranga niseho tao Ambodin’Isotry. Isan’ny ati-doha mpikotrika ireo fanafihana mitam-piadiana 
Dida, mbola karohana kosa ny namany hafa. Nisy ihany koa nandritra ny fisamborana azy ireo ny fahatrarana 
fitaovam-piadiana, izay araka ny fanazavana ihany dia nivoaka avy eny anivon’ny mpitandro ny 
ka eo am-panadiadiana mikasika ny toby nivoahany izy ireo ankehitriny. 

Ankoatra izay dia fantatra ihany koa izao fa efa saika mivoaka ny fonja avokoa ireo jiolahy tratra 
aloha rehetra nampisy filaminana teo. Ka isan’ny nahatonga ny tranga na fakana an-keriny tao Toamasina 
teo izany trangan-javatra izany, izay niangavian’ny minisitry ny filaminam-bahoaka ny fiaraha-miasa 
fitsarana sy ny fandraharahana ny fonja Malagasy izay antoky ny fandriampahalemana. 




















