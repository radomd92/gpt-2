SAVOROVORO ANY AMBILOBE :: LASIBATRY NY ANDIAN’OLONA NY DISTRIKA SY NY POLISY • AORAHA

Nisehoana fanakorontanana nataon’ny andian’olona nitaky ny hanaovana fitsaram-bahoaka tany 
afak’omaly sy omaly. Nandoro fiara telo sy môtô iray ireo mpanao fihetsiketsehana no sady nitoraka 
biraon’ny Kaomisarian’ny polisy ary nametraka sakan-dalana teny amin’ny lalam-pirenena. 

Fitakiana ny hanaovana fitsaram-bahoaka tamin’ny olona iray voarohirohy tamin’ny fahafatesana 
bevohoka hita faty, afak’omaly, no antony nahatonga ny savorovoro. Lasa tanàna maty i Ambilobe, 
omaly tolakandro, noho ny fisian’ireo olona marobe manakorontana. Niditra an-tsehatra ny mpitandro 
filaminana, ka olona efapolo no voasambotra. 

Tsy hita, nanomboka tamin’ny 3 febroary lasa teo, ny vehivavy iray mitondra vohoka fito volana. 
tamin’ny alahady 16 febroary lasa teo, ny vatana mangatsiakany. 

Tora-bato sy doro fiara 

« Notapahina ny tanan’io vehivavy io. Niala ny taova vitsivitsy tao amin’ny vatany. Noendahina 
tarehiny. Tsy tao an-kibony intsony ny zanany », hoy ny lehiben’ny distrikan’Ambilobe, Solondady 
Ramasy . 

“Re fa hoe voasambotry ny fokonolona ny olona iray ahiahiana tamin’ny fahafatesan’io vehivavy 
ka nidina tany an-toerana naka izany ny polisy. Efa feno olona marobe niandry teo amin’ny biraon’ny 
Voatery naterina any Ambanja ilay voasambotra ho fisorohana ny fitsaram-bahoaka. Niteraka hatezeran’ny 
anefa izany”, hoy ny polisy any Ambilobe. 

Nihamaro ny olona ka nitora-bato ny biraon’ny polisy sady nandoro ny fiara sy môtô nijanona teo 
Anisan’ireo may kila ny fiaran’ny lehiben’ny distrika. Nofatoran’izy ireo ny lefitry ny kaomisera 
nokasaina hatsipy ao anaty rano teo amin’ny tetezan’i Mahavavy . Avotra ihany anefa izy rehefa 
fanelanelanana ny zandary. 

Nitohy ny hetsika, ny ampitso (Ndrl: omaly). Nohafarana ny zandary sy polisy avy any Ambanja sy 
hanampy amin’ny fifehezana ny raharaha any Ambilobe. Vory maro nanoloana ny biraon’ny distrika 
mponin’Ambilobe, omaly hariva, nitafa tamin’ny minisitry ny Filaminam-bahoaka sy ny sekreteram-panjakana 
ny Zandarimariam-pirenena (Seg) momba ity raharaha ity. 









Enregistrer mon nom, mon e-mail et mon site web dans le navigateur pour mon prochain commentaire. 



