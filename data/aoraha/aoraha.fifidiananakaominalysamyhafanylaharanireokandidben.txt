FIFIDIANANA KAOMINALY :: SAMY HAFA NY LAHARAN’IREO KANDIDÀ BEN’NY TANÀNA SY MPANOLOTSAINA MITOVY FIRONANA • AORAHA

Laharana tsy mitovy avokoa no voafaritra ho an’ireo kandidà ben’ny tanàna sy mpanolotsaina iray 
ao anaty biletà tokana amin’ny ankapobeny. Fisarihana roa niavaka tsara mantsy no natao teny amin’ireo 
misahana ny fanaraha-maso ny filatsahan-kofidiana isaky ny distrika (Ovec) afak’omaly, ka izany 
nahatonga an’izao fahasamihafana izao. 

Mety hanahirana an’ireo olom-pirenena handatsa-bato io zava-mitranga io satria hatramin’izay 
fifidianana teto amintsika dia nitovy hatrany ny laharan’ireo sokajin’olona mpilatsaka hofidiana 
antoko. Maro ireo mpifidy efa zatra lalan-dririnina hoe izay laharana nofidiana tamin’ny voalohany 
no haverina fidiana amin’ny latsa-bato faharoa. 

Ho an’ny teto Antananarivo renivohitra (Cua) manokana dia efa nangataka ny hampitoviana ny laharany 
anaty biletà tokana ihany ireo kandidà ben’ny tanàna sy mpanolotsaina avy any amina antoko politika 
ny antsapaka teny amin’ny Ovec Nanisana, afak’omaly. Saika nanaiky ny fitakiana ny Vaomiera mahaleo 
misahana ny fifidiana (Ceni) saingy noho ny fitsipahan’ireo kandidà tsy miankina sasany dia antsapaka 
miantoana ihany no natao. “Ampiharo ny lalàna. Fifidianana roa samy hafa no hatao amin’ny 27 novambra 
tokony fisarihana roa koa no hatao”, hoy ireo kandidà mahaleotena sasany. 

Filaharana eto an-drenivohitra 

Toy izao ny laharan’ireo kandidà ben’ny tanàna eto Antananarivo renivohitra. Laharana voalohany 
kandidà tsy miankina Ralaiarimanana Elias; laharana faharoa ny kandidà natolotry ny antoko Tiako 
Madagasikara (Tim), Randriamasinoro Tahiry Ny Rina; laharana fahatelo Rakotoarisoa Faniry 
nilatsaka tamin’ny anaran’ny Antoko Politika Madio (APM); fahefatra kosa Andriantsitohaina 
izay natolotry ny vondrona Isika rehetra manara-dia an-dRajoelina (Ird); ary laharana fahadimy 
kandidà tsy miankina Feno Harison. 

Milahatra tahaka izao indray ireo kandidà mpanolotsaina izay tarihin’ireo lohalisitra. Laharana 
Randrianatoandro Tiana Laurence, kandidà mahaleotena miaraka amin-dRalaiarimanana Elias; 
Raharinirina Clémence, kandidà Ird; fahatelo Ralambomahay Toavina, avy amin’ny antoko Komba; 
fahefatra Randrianary Roberto, kandidà Tim; ary laharana fahadimy Ravololomanana Lalatiana, 
tsy miankina. 











Enregistrer mon nom, mon e-mail et mon site web dans le navigateur pour mon prochain commentaire. 



