KITRA – «THB CHAMPIONS LEAGUE» :: HANAFIKA NY FOSA JUNIORS ANY AMIN’NY TANINY NY CNAPS SPORT • AORAHA

Hotanterahina anio sy rahampitso ny andro fahenina amin’ny fiadiana ny ho tompondakan’i Madagasikara, 
baolina kitra ho an’ny Diviziona nasionaly. Hisongadina ny lalaon’ny Cnaps Sport Itasy, tompondaka 
sy ny Fosa Juniors Boeny any amin’ny kianja Rabemananjara Mahajanga. Ireo ekipa roa ireo ihany 
hiatrika ny lalao famaranana amin’ny fiadiana ny amboaran’ i Madagasikara na ny “Telma Coupe de 
amin’ny 2 jona ho avy izao any Mahajanga. Mety hampiova ny filaharana vonjimaika eo amin’ny “THB Champions League” ny vokatra eo amin’ity lalao ity. Tsy lavitra eo amin’ny 
faharoa eo n y ekipan’ny seranam-piaramanidin’i Madagasikara. 

Adin’ny laharana voalohany sy ny fahatelo aloha ny fifandonana any Mahajanga. Manana isa 11 ny 
Juniors, raha isa valo ny an’ ny Cnaps Sport. Manasaraka azy ireo ny AS Adema, manana isa sivy. Any 
kosa no hanafika ny Ajesaia ny ekipan’ny seranam-piaramanidin’i Madagasikara. Tsy manan-jo 
faha- disoana intsony ny AS Adema amin’izany lalao izany. Lalao roa indray no hanamarika ny fifaninanana any amin’ny kianjan’Ampasambazaha, Fianarantsoa, 
hampiantranon’ ny tompondakan’i Matsiatra Ambony (Zanak’ala FC) ny AS Jet Mada Itasy. Ny FCA Ilakaka, 
nindrana ny kianjan’i Fianarantsoa, kosa handray ny ekipan’ny 3FB Toliara. 

Aorian’ny andro fahenina vao tena ho fantatra izay hisolo tena an’i Madagasikara amin’ny fifaninanana 
amin’ny taom-pilalaovana manaraka. 









Enregistrer mon nom, mon e-mail et mon site web dans le navigateur pour mon prochain commentaire. 



