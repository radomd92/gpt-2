AMBODIVONA: TRANO HAZO MIISA 19 KILAN’NY AFO, OLONA IRAY NARATRA | NEWSMADA

Par Taratra sur 15/07/2019 

Trano hazo miisa 19 indray kila forehitra teny Ambodivona, ny asabotsy hariva tamin’ny 6 ora sy 
mn teo. Teo amin’ireo trano hazo fivarotana tongolo sy sakamalao ary hani-masaka mifanila amin’ny 
fandraisam-bahiny iray eny an-toerana ireto kila hotohoton’ny afo ireto. Araka ny tatitra nampitain’ny 
anivon’ny sampana mpamonjy voina, tsy fantatra mazava ny antony nahatonga ny firehetana satria 
nisy teo an-toerana avokoa ny ankamaroan’ireo tompon-tsena fa lasa nitsena ny Barean’i Madagasikara 
eto an-tanindrazana. Ny afo efa nijoalajoala niainga avy ao amin’ny trano iray no nanaitra ireo 
teo amin’ny manodidina ka niantso mpamonjy voina avy hatrany izy ireo. fotoana fohy taorian’izay, 
teny ny fiarabe miisa dimy niaraka tamin’ireo mpamonjy voina nanao ny asa famonjena. Na teo aza 
fijoalajoalan’ny afo sy ny fahasarotan’ny famonjena dia voafehin’ireo mpamonjy voina ihany 
afo tamin’ny 7 ora sy 20 mn. Voalazan’ny mpamonjy voina fa nisy lehilahy iray naratra, saingy tsy 
nentina tany amin’ny hopitaly izy ka teny an-toerana no natao ny fitsaboana azy. 



Les commentaires sont fermées. 

