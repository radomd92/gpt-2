KAOMININ’AMBOHIDRATRIMO : MILALAO OLONA AMIN’NY KOLIKOLY ?

Accueil > Gazetin'ny nosy > Kaominin’Ambohidratrimo : Milalao olona amin’ny kolikoly ? 

Publié le 28 février 2019 



Iray amin’ny fahalovana mamotika ny firenena ny kolikoly. Resahina hatrany ny ady hamongorana 
io fa tsy dia hita taratra ny akony. 

Raha ny marina dia misy sehatra tena ahatsapana ny fisian’ny tambajotra (réseau-mafia) amin’izy 
any amin’ny seha-piasana sy toeram-pandraharahana isan-tokony any. Tena mitaky fepetra henjana 
fiatrehana an’izany raha tena tiana ny hamongorana azy. 

Ao amin’ny kaominin’Ambohidratrimo ao, ohatra, dia mampiaiky ny olom-pirenena manao raharaha 
mila taratasy ao ny afitsok’ireo mpiasa sasany ao. Ny tontolon’ny fikarakarana tany sy ny varotra 
mbamin’ny fandovana moa amin’izao fotoana dia tena mafotaka tokoa ny olana aminy, ary dia amin’io 
io indrindra no ahitana taratra ny fahazaran’ny mpiasan’ny kaominina ao Ambohidratrimo manao 
na mitsikombakomba amin’ny tetika tsy mazava. 

Nisy fifampivarotan-tany, ohatra, mantsy, tany amin’ny taona 1993 tany. Maintimolalin’ny raim-pianakaviana 
izy io. Noho ny aretina nahazo an’ity raim-pianakaviana dia nanapa-kevitra ny vady aman-janany 
hamidy ilay tany mba hikarakarana ny fitsaboana ny raim-pianakaviana. 

Amin’ny maha-maintimolalin’ilay raim-pianakaviana an’ilay tany dia tsy tokony hanana zo momba 
io ilay vadiny saingy nifanaraka ny renim-pianakaviana sy ny ankizy, izay efa lehibe avokoa, ka 
alalana ara-taratasy an’ilay renim-pianakaviana hikarakara ny fivarotana an’ilay tany sady 
fankatoavana ny hivarotana ny tany ireo taranaka. 

Amin’ny maha-raharaham-barotra fananana mitoetra (immeuble) ny natao dia tsy maintsy natao 
anoloan’ny manam-pahefana ara-panjakana (kaominina) ny fifampivarotana. Tsy maintsy nametraka 
soniany tamin’ny bokim-panjakana ireo taranaka nanome alalana ny reniny hikarakarana ny fivarotana 
tany, ary vita an-tsakany sy andavany izany. 

Amin’izao fotoana, hiroso amin’ny famindrana ny tompon’ny tany amin’ny anarany ny nividy ny tany, 
akory ny hagagana fa nolavin’ireo taranak’ilay raim-pianakaviana ny hoe “tsy nanome alalana 
hivarotra ny tany izany ry zareo”. Ny antontan-taratasy rehetra momba izany, izay voamarin’ny 
‘andraikitra ny kaominina ao Ambohidratrimo tamin’izany fotoana, izay nosoniavin’ny filohan’ny 
manokana, dia eo ampelan-tanan’ireto nividy, saingy raha tsy manaiky hanao sonia ny taratasy 
ny anarana amin’ireto nividy ireo nivarotra dia ho sahirana ny mpividy. 

Ny tsikombakomba mampieritreritra koa dia ny fahasahian’ny mpiasan’ny kaomina milaza fa “tsy 
ny boky mirakitra ny fametrahana sonia tamin’izany”. Izany hoe mba handrirarirana ny raharaha 
hanomezana vahana an’ireo tompon’ny tany teo aloha dia toa moramora ho an’ny kaominina ny milaza 
tsy hita ny boky. 

Ny marina dia mitetika ny hivarotra fanindroany amin’olona hafa an’ilay tany ireo taranaka dia 
ny tsy hanaiky indray ny varotra efa vita. 

Eo anoloan’izany, ny kaominin’Ambohidratrimo moa dia tarihin’ny ben’ny tanàna ka heverina fa 
ben’ny tanàna amin’izao fotoana eny an-toerana ireo mpiasan’ny kaominina eo ambany fiadidiany 
izay hahitana izany boky mirakitra ny fametrahana sonia sy ny dika mitovin’ilay fifampivarotana 


Soa fa misy sehatra ara-pitsarana azo itondrana ny raharaha toa izao raha minia miziriziry amin’ny 
malotony ny eo anivon’ny kaominina ary raha tsy mety hanao sonia ny antontan-taratasy famindrana 
ireo taranaky ny tompon-tany, raha tsy sanatriavin’ny vava koa angaha ka hoe “ho voatsoriakan’ireo 
kolikoly”? 





