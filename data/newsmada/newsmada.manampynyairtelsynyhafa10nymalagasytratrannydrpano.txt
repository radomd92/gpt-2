MANAMPY NY AIRTEL SY NY HAFA  : 10 % NY MALAGASY TRATRAN’NY DRÉPANOCYTOSE | NEWSMADA

Par Taratra sur 14/06/2018 

Eto Antananarivo izao, nanomboka omaly hatramin’ny rahampitso, ny fikaonandoha iraisam-pirenena 
amin’ny ranomasimbe Indianina sy Afrika momba ny aretina fahatsentsenan’ny lalandra, faingosela 
ny drépanocytose. Fikaonandoha faha-VII izao atao eto an-toerana izao ifanakalozam-baovao 
traikefa hiatrehana ity aretina fahatsentsenan’ny lalandra ity, karakarain’ny Rédac (Réseau 
de la drépanocytose en Afrique centrale). 

Dokotera sy teknisianina maro avy amina firenena samihafa ny mandray anjara amin’izany. Mitondra 
anjarany amin’ny ady atao amin’io aretina io ny Eoropeanina sy ireo karazana fikambanana iraisam-pirenena. 
mandray anjara ny Airtel Madagascar, manome laharana maitso ny marary; ny Frantsay amin’ny alalan’ny 
mpamatsy vola. 

“10 % ny Malagasy tratran’ny drépanocytose ka ny 1 % no tena voa mafy. Sarotra ny fitsaboana ny aretina 
isan’andro, nefa tsy maintsy atrehina”, hoy ny Pr Rakoto Alson Olivat. Zaza dimy taona atahorana 
efa ho tojon’ny faingosela koa anisan’ny lohahevitra iray iarahan’ireo manampahaizana midinika 
fitiliana ny zaza. Potika ny sela mena (globule rouge) miantoka ny ampahany be indrindra amin’ny 
olombelona, mahatonga io aretina io. 

Miankina amin’ny politikan’ny governemanta ny tetibola momba ny fitsaboana azy, toy ny aretina 
izay lafo ny fitsaboana azy, tsy zakan’ny Malagasy maro anisa. “Mitovitovy ny trangan’aretina 
Afrika sy eto Madagasikara, mahatonga ny Rédac mampita ny traikefa, mampitovy ny tokony hataon’ny 
rehetra. Ho fanehoana firaisankina iombonan’ny firenena maro izao ady atao amin’ny drépanocytose 
hoy i Charlotte Ndiaye, solontenan’ny OMS aty Afrika. 



Les commentaires sont fermées. 

