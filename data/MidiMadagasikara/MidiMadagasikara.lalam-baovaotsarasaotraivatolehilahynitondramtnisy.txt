LALAM-BAOVAO TSARASAOTRA – IVATO : LEHILAHY NITONDRA MÔTÔ NISY NANENDAKA SY NIDAROKA – MIDI MADAGASIKARA

Raha ny faran’ny herinandro teo no niharan’ny fitsaram-bahoaka ireo mpanendaka olona eny ambony 
teny amin’iny faritra Masay iny, dia nihataka moramora ireo namany, ka namely olona teny amin’iny 
teny Tsarasaotra mampitohy an’Ivato iny indray. 

Omaly, tokony ho tamin’ny telo ora tolakandro teo ho eo, dia lehilahy iray nitondra môtô no lasibatry 
mpanendaka teny an-toerana. Araka ny angom-baovao azo, dia naratra ny lehilahy ary lasan’ireo 
ny zavatra sarobidy sy ny môtô nentiny. Amin’ny toe-javatra toy itony moa, mazàna dia saika mitovitovy 
ny fomba fiadin’ireo olon-dratsy. Manao andiany maromaro ireto farany, izay matetika dia miaraka 
fitaovam-piadiana isan-karazany, ary mamonjy miafina amin’ny sisin-dàlana. Mitondra vy na 
lavalava izy ireo amin’izany, hentiny hamelezana ireo mpitondra môtô sendra azy. Tamin’ity indray 
ity dia tovolahy iray nitondra môtô « Yamaha RS » no sendra azy ireo teny an-toerana. Raha ny angom-baovao, 
toa hoe novelesin’izy ireo tamin’ny vy lavalava ny lohany teny am-pandehana. Rehefa nianjera 
sy tsy nahatsiaro tena iny no mbola nambanan’izy ireo tamin’ny fitavaom-piadiana teny an-tànany. 
araka izany ilay kodiaran-droa tsara tarehy sy somary lafo vidy. Ilay lehilahy kosa naratra mafy 
amin’ny lohany ary nentina namonjy toeram-pitsaboana haingana. Mila mailo dia mailo tokoa araka 
ireo mpitondra môtô, fa efa tsy misy tahotra intsony ary tsy kely làlana mihitsy ireo mpanao ratsy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

