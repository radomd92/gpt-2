NANISÀNA : NOROBAINA AVY EO NODORANA NY TRANON’ILAY MPANAMORY – MIDI MADAGASIKARA

Tokantrano iray, izay voalaza fa an’ny mpanamory fiaramanidina, no niharan’ny habibian’olon-tsy 
ny alahady maraina lasa teo, tao Nanisàna. Rehefa avy norobaina sy nahaverezana zavatra sarobidy 
tao an-trano dia nodoran’ireo olon-dratsy ny efitra maromaro tao ambony. 

Azo heverina tsara fa doro trano niniana natao izy io, nanakonana ny fangalarana natao, hoy ny avy 
anivon’ny zandary nandray an-tanana ity raharaha ity. An-tapitrisany maro dia maro tokoa ny teti-bidin’ireo 
very sy entana may tao amin’ity tokantrano iray tao Iadimbola Nanisàna ny alahady maraina tokony 
tamin’ny fito ora latsaka fahefany teo. Firavaka volamena maromaro miampy vola vahiny mitentina 
amin’ny 500 euros eto ho eo, solosaina fentin-tanana efatra niaraka tamina « ecran plat » ary fitaovana 
isan-karazany momba ny resaka fanamoriana fiaramanidina. Tsy vitan’ireo ihany anefa fa mbola 
fitaovam-piadiana, basy poleta PA Walther P22 niaraka tamin’ny fitoeram-bala roa, izay nisy 
14 isa, ihany koa no very tamin’io fotoana io. Taorian’io halatra bevava nitranga io moa dia nodoron’izay 
tamin’izay ny trano. Tsy nisy noraisina ireo entana rehetra tany amin’ireo efitra maromaro tany 
rihana, araka ny fanazavàna azo. Ireto farany nidonan-tsetroka moa no nanaitra ireo manodidina 
samy niezaka namonjy sy ny namono ny afo avokoa ireo fokonolona teny an-toerana. Nampian’ireo 
voina, izay tonga ara-potoana teny an-toerana. Vetivety ihany dia voafehy tanteraka ny afo tamin’io 
io. Marihana fa tsy nisy olona tao amin’io trano io tamin’ny fotoana nitrangan’ny loza. tonga teny 
ny mpitandro filaminana nijery ifotony ny zava-nisy ary nanokatra ny fanadihadiana mahakasika 
trano natao fanahy iniana ity. Raha ny fantatra dia toa hoe efa misy olona ahiahiana ho nahavita 
ao ambadik’izao habibiana izao. Ity olona ity rahateo dia nitsoaka sy tsy hita hatramin’izao. 
mandeha ny fikarohana amin’izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

