HAFATRA TAMIN'NY 8 MARS :: NIANTSO NY VEHIVAVY HIRAY HINA I MIALY RAJOELINA • AORAHA

«Viavy miary, vehivavy mahavita azy». Io no isan’ny teny filamatra nivohitra nandritra ny fankalazana 
andro iraisam-pirenena ho an’ny vehivavy, notanterahina tany Mahajanga, tamin’ny zoma 8 marsa 
teo. Notsindrian’ ny vadin’ny Filoham-pirenena, Rajoelina Mialy, nandritra ny lahateny nataony 
“mpiantsehatra mavitrika eo amin’ny fiarahamonina ny vehivavy, ary manan-jo sy andraikitra 
ny maha olom-pirenena azy izy, ary tsy misy maha samihafa azy amin’ny lehilahy, eo amin’izay adidy 
himasoany izay”. Ankilan’izay anefa, nomarihin-dRajoelina Mialy manokana tao anatin’ity kabary ity fa: «tsy 
hisara-bazana fa hifampitsinjo sy hiray hina hatrany ny vehivavy ary tokony hitondra fiovana 
hametraka amin’ny toerana tokony hisy azy avy». Nisongadina tao anatin’ny kabarin’ny vadin’ny 
repoblika ihany koa ny fanamelohana an’ireo endrika herisetra samihafa mianjady amin’ny vehivavy. Isan’ny efa fandraisana andraikitra hoentin’ny vadin’ny Filoham-pirenena Rajoelina Mialy 
eo amin’ny fampandrosoana ny firenena ny fananganana an’ilay orinasa «Malagasy Ethanol». Taorian’ny 
Ambilobe dia notokanana tao Mahajanga renivohitra ihany koa ny tranombarotra «Malagasy éthanol». 
enina amby telopolo kosa no nanolotra tetikasa fihariana sy fampandrosoana manerana an’ireo 
roa amby roapolo manerana an’i Madagasikara. Ny tetikasa sivy tamin’ireo no nahazo fanampiana 
amin’ny fikambanana «Fitia» tarihin’ny vadin’ny Filoham-pirenena sy ny minisiteran’ny Mponina, 
fiahiana ara-tsôsialy ary ny fampivoarana ny vehivavy. 









Enregistrer mon nom, mon e-mail et mon site web dans le navigateur pour mon prochain commentaire. 



