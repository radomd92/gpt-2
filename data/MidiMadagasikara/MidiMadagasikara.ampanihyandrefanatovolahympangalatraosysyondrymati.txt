AMPANIHY ANDREFANA: TOVOLAHY MPANGALATRA OSY SY ONDRY, MATIN’NY FITSARAM-BAHOAKA – MIDI MADAGASIKARA

Tovolahy iray sahabo ho 27 taona eo, voalaza fa efa in-droa nigadra noho ny resaka hala-botry sy 
trano ary asa fandrobana, no tra-tehaka nangalatra osy sy ondry, afak’omaly alina, tany Androka 
Ampanihy Andrefana, ka maty voafiran’ny famaky. Araka ny tati-baovao voaray, dia nivovo tsy nety 
ny alika teo an-tokotany ny alin’io, ka nivoaka ny trano niaraka tamin’ny lehilahy roa ny tompon’ireo 
fiompy raha nahare feo sy kotaba tao anaty valan’ombiny, izay tsy lavitra ny trano fonenany. Raha 
nahatazana an’ireto vatan-dehilahy anefa ireo mpangalatra roa lahy, dia nitsoaka. Nisaringotra 
hazo saika hanaovana trano teo an-tokotany anefa ny malaso iray, ka nianjera tsy afa-namindra 
ka dia noraisim-potsiny. Vetivety dia vory ny olona nijery ny zava-misy. Fantatra tamin’izany, 
tovolahy eo an-tanàna ihany ity dahalo voasambotra ity, izay malaza ratsy efa hatry ny ela , nefa 
mety fay fa mbola manohy hatrany ny asa ratsy na dia efa naiditra am-ponja in-droa aza, ka nanamparan’ny 
ny hatezerany. 




















