MAHAJANGA  : TERATANY KARANA NOTAFIHAN-JIOLAHY | NEWSMADA

Par Taratra sur 04/03/2017 

Miseholany ny tsy fandriampahalemana any Mahajanga. Araka ny vaovao voaray tany an-toerana voatafika, 
mpivaro-fanafody iray afakomaly alina. Raha ny filazan’ny olona tany an-toerana, dimy lahy nitondra 
Kalachnikov ny nanafika azy io, tany Mahavoky Avaratra. Nambara fa tany amin’ny tranony any amin’ny 
de l’Eglise Mahabibo no nisehoan’ny fanafihana. 

Nisy kosa anefa ny filazana hafa fa tamin’ny 8 ora alina teo, nandeha Bajaj ireo olona voatafika, 
nosakanana telo lahy nitondra P.A. Nitifitra ireo ka voa teo amin’ny feny ilay mpamily Bajaj. Voalaza 
namaly izy io ary nandaka ilay jiolahy iray ka notofirin’ ireo mpanafika azy izany. Vola 4 tapitrisa 
no nambara fa lasan’ireo jiolahy. 

Nandray an-tanana ny famotorana ity asan-jiolahy ity ny polisy any an-toerana, ary efa mandeha 
fanadihadiana. Tsy mbola nisy tratra ireo mpanafika, raha ny fantatra. 



Les commentaires sont fermées. 

