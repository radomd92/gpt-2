MORAMANGA : MÉCANICIEN BOKAN-TROSA TRATRA NANGALATRA FIARA – MIDI MADAGASIKARA

Ny sabotsy teo no nitranga ny halatra fiara tamin’ny fanaovana taratasy sandoka sy laharan’ny 
hosoka. Tovolahy iray mpanao asa mpanamboatra fiara bokan-trosa avy ao Moramanga no nanao izany 
tratran’ny zandary ambodiomby tao Sahavalaina Brickaville ny sabotsy alina nifoha ny alahady 
teo. Raha ny fanazavana dia tonga teto Toamasina ity rangahy ity ny zoma, ka raha ny taratasy hosoka 
teo aminy dia fiara “forgeon” no saika hangalariny saingy tsy nahita izany izy, ka fiarakaretsaka 
306 no nokendreny hitadiavany mpividy. Ny sabotsy maraina no nahitany ilay fiarakaretsaka ka 
mody mpandeha aloha izy nijereny ny momba ny fiara ka 5.000 ariary ny saran-dalana tamin’izany. 
hitan’ilay rangahy mpangalatra fiara fa azo hamidy tsara ilay fiara 306 fiarakaretsaka dia nifanome 
izy roa lahy ny alina fa hanao “special” ha 60.000 ariary ny saran-dalana. Nisotro tamina trano 
iray izy ireo, rehefa tena alina ny andro dia nirahany mody nividy zavatra ilay mpamily fiarakaretsaka, 
teo no nanararaotany nanisy fanafody “valium” mampatory ny ranomboakazo nosotroin’ilay mpamily 
nisotro toana ilay rangahy hangalatra ny fiara. Vao hitany fa nandaitra ny paikadiny dia nandeha 
izy ireo, ka raha nahita ilay mpamily manomboka rasi-tory ilay rangahy mitetika hangalatra ny 
dia nofatorany tamina “scotch” ilay mpamily ary nofatotany tamin’ny sezan’ny fiara. Efa teny 
mihazo ny lalam-pirenena faharoa izy ireo no nisy nahatsikaritra ka ireo nahita izany no nampandre 
zandary mpanao sakan-dalana tao Sahavalaina Brickaville, ka tao no nahatrarana azy ambodiomby. 
ny fanazavana hatrany dia nokasainy ho vonoiny hatsipy anaty rano ilay mpamily miala an’i Brickaville, 
izy izao tratra izao ka mbola manaraka fitsaboana ilay mpamily noho daroka sy ny fanafody “valium” 
laniny. Miandry fitsarana ao ambalatavoahangy ilay rangahy nikasa hangalatra fiara taorian’ny 
fampanoavana sy mpitsara mpanao famotorana omaly tolakandro. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

