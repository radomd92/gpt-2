TOETR’ANDRO :: HIVADIKA RIVO-DOZA ILAY ANDRO RATSY AO AMIN’NY RANOMASIMBE INDIANINA • AORAHA

Misy andian-drahona miforona any amin’ny ranomasimbe Indianina izay arahi-maso akaiky amin’izao 
izao. Any amin’ny 1 100 km any avaratra-atsinanan’ny Nosy any izy ity amin’ izao. Rahampitso no 
ny fepetra maha rivo-doza azy ary hahazo anarana. 

Etsy an-daniny, tafiditra aty amin’ny fari-drano- masina Indianina, ny alahady lasa teo ilay 
Kenanga, izay niforona tany amin’ny fari-dranomasina Indoneziana. Any amin’ ny 3 500 km mahery, 
Madagasikara no misy ny foibeny. Tombanana hitombo hery hatrany mandritra ny iray na roa andro 
avy ity rivo-doza ity. Nomarihin’ny avy ao amin’ny Sampana mpamantatra ny toetry ny andro fa tsy 
an’i Madagasikara izany. 



Ho maina ny andro hatramin’ny alakamisy na dia misy aza ny andro ratsy. Vokatry ny fisian’io andro 
io dia somary mafimafy ny fitsokan’ny Alizay. “Ao anatin’ity herinandro ity dia saika ho maina 
andro manerana ny Nosy. Any amin’ny faritra Andrefan’ny Nosy sy Avaratra-Andrefana toa an’i Menabe, 
Atsimo Andrefana sy Sambirano, Sofia ary Diana no mbola misy oram-baratra mitoetra. Hanorana 
ny morontsiraka atsinanana manontolo amin’ny ankapobeny. Ho an’ny faritra afovoan-tany dia 
maina amin’ny ankapobeny. Ny 21 desambra any no vinavinaina hahazo rotsak’orana ireo faritra 
ireo”, raha ny fanamafisan’ny teknisianina mpamantatra ny toetry ny andro. 

Tsy dia misy fiovana firy raha ny mari-pana eto Madagasikara fa ahitana fidinany ny mari-pana ambany 
faritry ny afovoan-tany saingy tsy miova kosa ny faritra sisa. Ny mari-pana ambany dia eo anelanelan’ny 
– 25°C ary ao anatin’ny 26 – 36°C ny mari-pana ambony. 









Enregistrer mon nom, mon e-mail et mon site web dans le navigateur pour mon prochain commentaire. 



