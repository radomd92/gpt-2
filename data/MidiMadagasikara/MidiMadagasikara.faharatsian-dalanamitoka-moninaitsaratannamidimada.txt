FAHARATSIAN-DALANA : MITOKA-MONINA I TSARATANÀNA – MIDI MADAGASIKARA

Faharatsian-dalana. Mitoka-monina tanteraka ny disitrikan’i Tsaratanàna amin’izao fotoana 
noho ny haratsian-dalana. Sahirana ny mpampiasa ny lalana indrindra ireo mpitatitra fa lany eny 
ny andro ka taraiky ny famoahana sy ny fampiakarana ny vokatra any an-toerana. Vokatr’izany, dia 
ny vidim-piainana ka mikaikaika ny mponina. Tsy hita taratra intsony ny maha Tsaratanàna azy amin’ny 
vokatra vary sy akondro, araka ny nambaran’ireo mpampiasa ny lalana. Simba tanteraka ny lalana 
an’i Croisement sy Tsaratanàna, izay tsy misy fanamboarana efa nandritra ny taona maro, izay ataon’ny 
politika fitaovana fotsiny. Adiny folo mahery be izao ho an’ny mpitondra môtô ny lalana mirefy 
amin’ny 95km. Manginy fotsiny ireo fiara simba noho ny haratsian-dalana. Ireo fiara sy ny fiara 
mataho-dalana dia tsy resahina intsony, satria misy roa andro na telo andro be izao ,no anaovan’izy 
iny lalana iny, » hoy ny fitarainan’ny mpitatitra. Mety ho izay tokoa no mahatonga ny firongatry 
asan-dahalo any an-toerana. Noho izany ndrindra dia manaitra ny tompon’andraikitra voakasik’izany 
vahoaka mba hitondra vahaolana haingana sy matotra mba hamaha ireo olona mianjady aminy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

