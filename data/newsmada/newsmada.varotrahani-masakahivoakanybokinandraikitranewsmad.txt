VAROTRA HANI-MASAKA  : HIVOAKA NY BOKIN’ANDRAIKITRA | NEWSMADA

Par Taratra sur 13/11/2017 

Nankalaza ny fahafolo taony ny Consortium des laboratoires agro alimentaires de Madagasikara 
izay manana anjara toerana lehibe amin’ny fikatsahana sy fanatsarana ny kalitaon’ny sakafo, 
fitantanana sy fanaraha-maso izany. 

Nisy ny fampiofanana ireo mpivarotra hani-masaka miisa 700 eo anivon’ny boriborintany enina 
tamin’ny BMH sy ny Clam. Mbola hitohy ny ezaka ka tokony hanaraka ny toromarika avokoa ireo mpanao 
ireo mba ho fitsinjovana ny fahasalaman’ny mpanjifa araka ny voalazan’ny talen’ny BMH, ny Dokotera 
Durand Deris. Marihina fa misy ny fitsipika voasoratra mazava tsara ao anatin’ny “code municipal d’hygiène” 
hirosoan’ny kaominina tsy ho ela ny fampiharana azy. 

Voarakitra ao anatin’io lalana monisipaly momba ny fahadiovana io araka ny sokajy faharoa misy 
varotra hani-masaka sy ny sakafo fihinana, voalaza ao amin’ny andininy faha-35 hatramin’ny faha-38 
voarara ny varotra hani-masaka ivelan’ny toerana voatokana sy nohajariana manokana ho amin’izany 
anaty tsena. 

Tokony hihidy anaty vata fitaratra tsy tafiditry ny bibikely sy vovoka avokoa ny sakafo masaka 
Mila mampiasa aro-tanana na fitaovana voatokana fandraisana sakafo ireo mpivarotra. 



Hentitra ny fepetra raisina 

Tsy maintsy manana taratasim-panjakana avokoa ireo mpivarotra hani-masaka tsirairay hanamarihana 
tena manara-dalàna amin’ny fahadiovana izy ireny. Mila manana kara-panondrom-pirenena, patanty 
anarany izay manan-kery mandritra ny taona diavina. Fahazoan-dalana manamarina ny fahazoana 
ivarotana, fanamarinam-pahasalamana manan-kery amin’ny taona diavina… 

Voarara kosa ny fivarotana hani-masaka sy zava-mamy manodidina ny toeram-pianarana. Tsy azo 
ny mampiasa kitay amin’ny varotra hani-masaka. Mola mandray fepetra ny mpivarotra amin’ny fampiasana 
fatana arina na gazy mba tsy hanelingelina ny mpivezivezy. Tsy maintsy sasany sy dioviny hadio 
ny toeram-pivarotana mialoha ny hikatonany. Tsy azo atao intsony ny miditra ao amin’ny tsena aorian’ny 
na ho an’ny mpivarotra aza. 



Les commentaires sont fermées. 

