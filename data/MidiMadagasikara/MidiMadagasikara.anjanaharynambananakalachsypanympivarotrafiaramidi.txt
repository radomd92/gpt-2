ANJANAHARY : NAMBANANA KALACH SY PA NY MPIVAROTRA FIARA – MIDI MADAGASIKARA

Raha handeha hamonjy fodiana rehefa avy niarakaraka tamin’ny fianakaviana, no nisy fiara nanakana 
hatrany. Ny iray avy eo anoloana ary ny faharoa kosa avy tao aoriana. Tsy afa-nihetsika intsony 
fiara kely izay nitondra ireo lehilahy roa. Nambanana basy roa karazana, dia kalachnikov sy poleta 
izy roa ary izany dia nialohavan’ny famakiana ny fitaratra teo anoloana tamin’ny vodibasy. Izany 
nitranga tetsy Anjanahary, teo amin’ny fidinana mizotra amin’ny sampanana mankany Ambodivona. 
ny tamin’ny valo ora hariva no niseho ny fanafihana ary tao anatin’ny oram-be izany. Ny fiara voalohany 
nibahana avy any aloha dia fiara tsy mataho-dàlana ary fiara kely Golf kosa ny faharoa. Norahonana 
hatrany ny olona tao anatiny mba hanome ny vola any amin’izy ireo. Tsy izay ihany aza, fa mbola nalaina 
ireo entana izay mora nesorina teny an-koditra. Lasa hatramin’ny peratra mariazy, raha araka 
fanazavan’ny voatafika. Ny vola kosa dia mitentina 300.000 ariary no lasa. Raha ny tombana, dia 
ny asan’ny iray tamin’ireo lehilahy izay mivarotra fiara no tena nanintona ireo jiolahy. Vao avy 
fiara maromaro izy tamin’iny herinandro iny ary mazava loatra, fa nisy nahafantatra izany ka nahatonga 
ireo ho lasa lasibatry ny fanafihana. Mbola manaporofo hatrany ny tranga toy izao, fa manana mpitsikilo 
jiolahy ary tena manara-maso ny fivezivezen’ny vola eto an-dRenivohitra. Betsaka ny olona no 
voaendaka raha avy naka vola tamin’ny banky na koa an-dàlana ny ho any. Betsaka koa ireo izay vao 
nanao aferam-bato na fiara, dia nisy nanaraka ary nandroba. Ny tena loza aza matetika, dia hitan’ireo 
trano ary ao no tafihiny tsy ananany antra. Midika izany fa mila any amin’ny toerana tsy tokony hisy 
no hatao ny fifanarahana sy fandoavana vola mba hialàna amin’izay mety ho asan-jiolahy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

