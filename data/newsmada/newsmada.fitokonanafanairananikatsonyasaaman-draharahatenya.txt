FITOKONANA  FANAIRANA  : NIKATSO NY  ASA AMAN-DRAHARAHA TENY AMIN’NY FONJA | NEWSMADA

Par Taratra sur 20/03/2018 

Tsy nisy ny asa nandeha tamin’ny faritra maro. Nanaraka ny hetsika fanairana nataon’ny mpandraharaha 
ireo mpiasa rehetra eo anivon’ny sendikà SPAPM, manerana ny Nosy, omaly. Tsy nandray na nampiditra 
izy ireo sady tsy namoaka ihany koa ireo tokony hotsaraina na nahazo fahafahana. Tonga niasa ihany 
ny andavanandro ireo mpandraharaha fonja saingy tsy nanao ny asany efa mahazatra. Nahazo ny toromarika 
izany koa ny amin’ny faritra Anosy sy Androy. Tsiahivina fa anisan’ny anton’izao fitokonana izao 
fitakiana ny zon’izy ireo amin’ny resaka karama. Eo koa ny hamoahana ireo mpandraharaha fonja 
amin’ny “Raharaha Houcine Arfa”, ilay teratany frantsay voalaza fa nitsoaka ny fonja. Manampy 
ny tokony hametrahana ny sekreteram-panjakana miadidy ny fonja. 

Efa nisy ihany ny fifampidinihana saingy tsy nahafa-po azy ireo izany ka izao niroso amin’ny hetsika 
izao. Miandry ny fivoriambe manaraka ny ho tohin’ny hetsika sy ny hanamafisana izany na tsia. 





Les commentaires sont fermées. 

