MANINDAY TOLIARA: RAIKITRA NY SAKOROKA SY TORA-BATO, TRANO MAROMARO MAY | NEWSMADA

Par Taratra sur 10/02/2020 

Raikitra ny savorovoro tao Ankilahila-Toliara, tranon’ny lehiben’ny dinabe sy trano maro hafa 
vokatry ny fifandonana teo tamin’ny mpianatra sy ny fokonolona ao Ankilahila. 

Androany amin’ny 10 ora ny fotoana nifanomezan’ny mpianatra ao Maninday-Toliara sy ny fokonolona 
amin’ny fokontan’Ankilahila mahakasika ny olana nitranga tamin’ny roa tonta, ny asabotsy sy 
teo. 

Nitora-bato ny mpianatra, nanapoaka basy ny iray tamin’ireo fokonolona tao Ankilahila, omaly 
tokony ho tamin’ny 2 ora. Fotoana izay nifanomezan’ny mpianatra sy ny sefom-pokontanin’Ankilahila 
ny olana eo amin’izy ireo. Ity farany izay mbola namory ny vahoakany. Vokany, nodoran’ireo mpianatra 
tranon’ny lehiben’ny dinabe sy ny tranom-barotra maromaro ary ny manodidina azy. 



Tsiahivina fa taorian’ny fanafihan-jiolahy mitam-basy ny tranona mpianatra, ny asabotsy alina 
manodidina ny tamin’ny 8 ora alina, izay nahaverezana solosaina miisa roa sy finday enina ary vola 
hetsy tao Maninday-Toliara. Nanapa-kevitra ireo mpianatra nanatona ny sefom-pokontany ao Ankilahila, 
idirana sy ivoahan’ireo dahalo. Nanambara anefa ny lehiben’ny fokontany fa raha ny dia, tsy misy 
ireo atao ary raha mpangalatra tsy misy azon’izy ireo samborina. Taorian’izay, nanome fotoana 
mpianatra izy, omaly tokony ho tamin’ny 2 ora tolakandro izay saiky niafara tamin’ny sakoroka. 
niverina tao amin’ny Jianka, toerana fanaovana fanatanjahan-tena ireo mpianatra ka nampandre 
manam-pahefana rehetra ao Toliara. 



Votre adresse email ne sera pas rendue publique 















