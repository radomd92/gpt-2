FIFIDIANANA : RESY INDRAY I “DADA” SY NY FIRONGONY

Teny filamatra nentin’i Marc Ravalomanana sy ny TIM K25 tamin’ny fifidianana solombavambahoaka 
ny hoe : “tsy resy isika fa mpandresy”. Ho azy ireo mantsy, tsy i Andry Rajoelina no nandresy tamin’ny 
filoham-pirenena farany teo fa i Marc Ravalomanana fa noho ny hala-bato nisy teo anivon’ny CENI 
nitsimbadika ny voka-pifidianana. Nidradradradra ny filoha teo aloha Marc Ravalomanana sy ny 
azy fa ho porofon’izy ireo tamin’iny fifidianana depiote iny fa tsy resy ny TIM tamin’ny fifidianana 
Nanantena mafy ny hahazo ny maro an’isa eny Tsimbazaza izy ireo, ary nihevitra fa diso fanantenana 
Andry Rajoelina sahady ireo Malagasy an-tapitrisany nifidy azy, tamin’ny taon-dasa. Mifanohitra 
tanteraka anefa ny zava-misy, raha ny vokatra vonjy maika navoakan’ny CENI. Mbola voaporofo tamin’iny 
solombavambahoaka iny fa i Andry Rajoelina no niantefan’ny safidin’ny Malagasy tamin’ny fifidianana 
satria ireo depiote miara-dia aminy no maro an’isa ao anatin’ny Antenimierampirenena vaovao 
eo. Araka ny efa nampoizina dia teto amin’ny Faritanin’Antananarivo sy tany aminn’ny distrika 
ivelan’Antananarivo ihany no lany ny olon-dRavalomanana. Misy amin’ireo distrika izay nanjakazakan’ny 
TIM hatramin’izay aza no nandresen’ireo kandidà IRD (Isika Rehetra miaraka amin’i Andry Rajoelina), 
ny tao Manjakandriana, Andramasina, Ambohidratrimo, Tsiroanomandidy ary Antsirabe II. Ny fehiny, 
resy indray i Marc Ravalomanana sy ny firongony tamin’ity fifidianana depiote ity satria tsy nahazo 
maro an’isa eny Tsimbazaza. Manerana ny firenena rehetra mantsy dia ireo antoko na vondron’antoko 
ny maro an’isa eo anivon’ny Antenimierampirenena no ambara fa mpandresy amin’ny fifidianana 
Hatreto, tsy mety maharesy an’i Andry Rajoelina mihitsy ingahy Marc Ravalomanana sy ny TIM tao 
fifidianana. Matetika dia ny fandreseny eto Antananarivo no hirahirain’ireo Zanak’i Dada ary 
ireo fa tena mamim-bahoaka i Marc Ravalomanana. Na ny filohan’ny fitsarana avo momba ny Lalàmpanorenana 
anefa dia efa nanambara fa diso tanteraka ny fiheverena fa Antananarivo no Madagasikara. 

