LOZAM-PIFAMOIVOIZANA :: BEN’NY TANÀNA MATY TENY AMBONY MÔTÔ • AORAHA

Niharan-doza, tamin’ny alin’ny alahady lasa teo, tokony tamin’ny 9 ora, tany Mahajanga, ny môtô 
ny Ben’ny tanànan’i Mitsinjo, Vitalahy Adrien. Namoy ny ainy tamin’izany io olom-boafidy io. 
mafy ary tsaboina ao amin’ny hôpitaly Androva any Mahajanga kosa ny filohan’ ny Filankevitry ny 
Mitsinjo izay nitondra ny môtô. 

Araka ny loharanom-baovao dia nidona tamin’ny andrin-jiro manoloana ny “Croix rouge” tao Mahajanga 
môtô nitondra an’ireto olom-boafidy roa lahy ireto ity. Mafy ny dona nahazo azy ireo. Teo no ho eo 
dia tsy tana ny ain’ilay Ben’ny tanàna. Avy namangy ny zanany vavy izay tsy salama ity olom-boafidy 
izao tra-doza izao, araka ny loharanom-baovao nahazoana fanampim-panazavana. 



“Azo lazaina fa mamim-bahoaka eto Mitsinjo io Ben’ny tanàna io. Dimampolo taona izy izao nindaosin’ny 
tampoka izao. Mpitarika fikambanana maro izy eto aminay. Porofon’izany ny fidodododoan’ireo 
maro mifanampy mba hahatongavan’ny razana aty Mitsinjo”, araka ny fitantaran-dRakotonirina 
lehiben’ny distrikan’i Mitsinjo. 

Vantany vao naheno an’ity voina ity ny Lehiben’ny Faritra Boeny, Saïd Ahamad Jaffar dia nanome 
fa hanampy amin’ny fitondrana ny razana miampita mankeny Katsepy avy ao Mahajanga. Ny Solombavambahoaka 
ny Prefektiora ihany koa dia nanome fanampiana ny fianakavian’ny Ben’ny tanàna. Ankoatra ireo 
nilaza ireo tompon’ andraiki-panjakana hafa rehetra ao amin’ny Faritra Boeny sy ny any Mitsinjo 
hanao ny fomba rehetra hahafahana mitondra ny razana any Ambanja, toerana handevenana an’ilay 
tanàna ihany koa. 









Enregistrer mon nom, mon e-mail et mon site web dans le navigateur pour mon prochain commentaire. 



