MORONDAVA : DAHALO TELO MATY ROTIKY NY BALAN’NY FOKONOLONA – MIDI MADAGASIKARA

Nirongatra izay tsy izy tato ho ato ny asan-dahalo arahina vono olona any amin’ny Distrikan’ i Morondava. 
harivan’ny 12 oktobra lasa teo, dahalo telopolo lahy no nanafika tao amin’ny Fokontany Belalanda 
Analaiva. Araka ny vaovao voaray avy any an-toerana, telo andro nialoha ny fanafihana dia efa nampiomana 
tanàna notafihany ireo malaso, ka nivonona tamin’ny fitaovana ny Fokonolona, ary niandry ny fahatongavan’ireo 
ny vantan-dehilahy matanjaka teo amin’ity Fokontany ity, raha nalefa nitsoaka natory tany anaty 
avokoa ireo zaza amam-behivavy sy ny olona antitra ary marary. Nampiomana nialoha an’ity tanàna 
ireo malaso. Rehefa tafiditra tao an-tanàna ireo mpanani-bohitra tonga dia nivantana tamina 
rangahy mpanarivo be omby iray ny sasany tamin’ireo malaso. Ny ambiny kosa nandeha namaky ny tranon’ity 
mpanarivo naka entana sarobidy zakan’izy ireo. Tsy nihemotra mihitsy ny mponina, fa teo am-pamoahana 
omby 60 mahery tao am-bala ireo olon-dratsy no raikitra ny fifampitifirana nandritra ny 10 minitra 
ka mpangalatr’omby telo maty rotiky ny balan’ny fokonolona. Nalain’ireo andian-dahalo haingana 
ireo nitsoaka ny faty roa tamin’ireo namany lavon’ny bala, raha mbola tavela ao Belalanda hatramin’ny 
naraina ny fatin’ny dahalo iray maty voatifitra. 




















