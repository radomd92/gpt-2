MAHAJANGA : MPANGALATRA NITSOAKA NATAHOTRA FITSARAM-BAHOAKA, MATY NAMONO TENA – MIDI MADAGASIKARA

Trangam-piarahamonina hafakely tsy dia fahita matetika na faheno firy no niseho tao amin’ny Fokontany 
ao Mahajanga tampon-tanàna, omaly naraina tokony ho tamin’ny 7 ora, satria fatina tovolahy iray 
ho 30 taona eo, voalaza fa mpangalatra namono tena natahotra fitsaram-bahoaka nitsoraka tao anaty 
no nobatain’ny fokonolona avy ao anaty rano. Nikasa hamaky tranon’olona iray tao amin’io fokontany 
ity tovolahy ity, ny alin’ny talata hifoha ny alarobia teo tokony ho tamin’ny telo ora naraina kanjo 
nahatsikaritra ny asa ratsiny, ka raikitra ny antso vonjy sy antsoantso hoe : « mpangalatra ». Nitsoaka 
aina ity mpangalatra, ka nitsambina niafina tao anaty rano, dia tany no tsy hita. Nifanandrify 
tamin’ny fotoana fiakaran’ny ranomasina no nitrangan’ny zava-nisy ka nilentika ary tsy nipoitra 
ity tovolahy. Efa ny fatiny natsingevan’ny rano no hitan’ireo Fokonolona ny maraina mazava andro, 
nomarihan’ny tati-baovao azo avy any an-toerana fa miorina amin’ny toerana misy rano nototofana 
ranomasina ny ankabeazan’ny trano ao Aranta. 




















