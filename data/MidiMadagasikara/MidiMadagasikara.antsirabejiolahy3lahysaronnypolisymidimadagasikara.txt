ANTSIRABE : JIOLAHY 3 LAHY SARON’NY POLISY – MIDI MADAGASIKARA

Jiolahy telo lahy indray no saron’ny polisim-pirenena teto Antsirabe ny 5 aprily lasa teo. Volaza 
jiolahy mpanao fanafihana mitam-piadiana izy telo lahy ireto anisan’ireo nampihorohoro ny mponina 
Andrefatsena, Atsinanantsena ary Ambohimena, saingy tsy tratra niaraka taminy kosa ireo fitaovam-piadiana 
Entana maro be toy ny fahitalavitra, bisikileta, solovolo sy fanamiana miaramila sns … no sarona 
taminy. Fantatra araka ny fanadihadihana sy fanampim-baovao avy tamin’ny polisy fa mbola misy 
karohina amin’izao fotoana mitazona ireo fitaovam-piadina mahery vaika ireo, toy ny basy. “Barre 
pince” sy sabatra no fitaovana tratra niaraka tamin’ireo jiolahy. Nambaran’ireo jiolahy, raha 
fanazavana nomen’i kaomisera Talily Tamy miandraikitra ny faritra Vakinankaratra, fa tompon’andraikitra 
fanafihana intelo misesy tamin’ireo fanafihana indimy niseho teto Antsirabe hatramin’ny voalohan’ny 
martsa ireto voasambotra ireto. Nambaran’ireo voasambotra hatrany fa fantany ireo andian-jiolahy 
nanao ireo fanafihana tsy nandraisany anjara ka efa eo andalam-pikarohana azy ny polisy amin’izao 


Natolotra ny fitsarana ny alatsinainy 7 aprily izy telo lahy voasambotra ireto 



