MINISITERAN’NY FANABEAZANA  : MPIASA MANOKANA NO MANDRAY NY OLONA | NEWSMADA

Par Taratra sur 06/01/2017 

« Misy mpiasa manokana napetraka handray ny olona ao amin’ny sampandraharaha misahana ny mpiasa 
DRH eny amin’ny INFP Mahamasina. Afaka manome vaovao momba ny antontan-taratasy momba ny mpiasan’ny 
miditra ao amin’ny tale misahana ny mpiasa io mandray io. Tsy mahazo mandray olona intsony ny chef 
service na mpiasa hafa ankoatra io mpiasa voatendry io », hoy ny tale misahana ny mpiasa ao amin’ny 
Fanabeazam-pirenena, Rabeandalana Sandrot, omaly teny Anosy. Ny tale misahana ny mpiasa irery 
sisa afaka mandray mivantana ny olona. Napetraka ny fepetra hisorohana ny fisolokiana tahaka 
niseho farany teo. Nilaza ny mpampianatra iray avy eny amin’ny sekoly FJKM Ambohitrimanjaka fa 
mampiditra mpampianatra Fram ho mpiasam-panjakana ny tenany. Betsaka ny mpampianatra roboka 
nanome volabe. Niakatra fitsarana teny Anosy androany ilay mpisandoka ary andrasana ny valim-pitsarana. 

Momba ny fandraisana mpampianatra 10 000 vaovao ho an’ny andiany fahefatra taona 2017. 



Hanomboka ny talata izao ny fivoriambe ampahibemaso 

Hanomboka amin’ny talata izao ary hifarana ny 31 janoary ho avy izao ny fidinana ifotony isaky ny 
hanaovana ny fivoriambe ampahibemaso hisafidianana ireo mpampianatra Fram horaisina ho mpiasam-panjakana. 
mpampianatra nandray ny asa mialoha ny taom-pianarana 2013-2014 no voakasiky ny fandraisana. 
ny andiany fahatelo, 4 000 ny mpampianatra teo anelanelan’ny 45 -55 taona nampidirina ho mpiasam-panjakana. 
hitohy ny fijerena manokana azy ireo amin’ny andiany fahefatra. 

Ho an’ny mpampianatra Fram mihoatra ny 55 taona tsy azo ampidirina ho mpiasam-panjakana intsony, 
am-pandinihana ny tohana sosialy homena azy ireny ny minisiteran’ny Fanabeazam-pirenena amin’izao 
izao, satria betsaka ny nahavita asa 20 taona na mihoatra. 

Misy Dren efatra mbola betsaka ny isan’ny mpampianatra Fram ao aminy : Sofia, Atsimo Atsinanana, 
Fitovinany ary Sava. Ho an’ny Dren Melaky sy Boeny, efa voaray mpiasam-panjakana avokoa ireo Fram 
Tao anatin’ny andiany telo noraisina, nisy antontan-taratasy mihoatra ny 50 nahitana diplaoma 
rehefa tonga teny amin’ny minisiteran’ny Fanabeazam-pirenena. 



Les commentaires sont fermées. 

