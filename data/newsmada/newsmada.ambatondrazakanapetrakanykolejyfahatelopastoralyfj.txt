AMBATONDRAZAKA  : NAPETRAKA NY KOLEJY FAHATELO PASTORALY FJKM | NEWSMADA

Par Taratra sur 31/10/2017 

Nosokafan’ny foibe FJKM, ao amin’ny sekoly Rasalama-Ambohimiangaly ao Ambatondrazaka ny alahady 
teo, ny kolejy fahatelo, fanofanana mpitandrina. Nambaran’ny talen’io kolejy io, ny mpitandrina 
Soanirina Seheno, fa tany Imerimandroso-Alaotra, tao Amboniatsimo, no nametrahan’ny misionera 
LMS toeram-panomanana toy ity tamin’ny fotoan’androny. Rehefa notombanana, efa simba tanteraka 
mila fanajariana haingana io toerana io vao ho azo ampiasaina. Koa eto Ambohimiangaly aloha no 
ireo 25 mianadahy, avy amin’ny lafy valon’ny Nosy, alefan’ny foibe hianatra taorian’ny fifantenana”. 
mandritra ny telo taona ao izy ireo ka ankoatra ny fianarana manokana ireo Testameta, ianarana 
ny tantaran’ny zanak’Israely, ny sivilizasiona grika sy romanina ary mianatra miteny hebreo, 
“méthodologie”... 

Tsy maintsy manohy ny taona fahefatra eny Ivato, eto Antananarivo avy eo, ny mpianatra vao mahazo 
mari-pahaizana “baccalauréat en théologie”. Vao misantatra amin’ny fanombohana mihitsy izy 
na efa misy injeniera aza amin’izy 25 mianadahy. Hirahina hitondra fiangonana izy ireo aorinan’izay 
mahazo asa avy hatrany. Manana kolejy mitovy lenta amin’ity ao Ambatondrazaka ity koa i Fianarantsoa 
i Mandritsara. 



Les commentaires sont fermées. 

