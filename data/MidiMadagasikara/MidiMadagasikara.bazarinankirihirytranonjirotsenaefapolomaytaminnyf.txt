BAZARIN’ANKIRIHIRY TRANONJIRO : TSENA EFAPOLO MAY TAMIN’NY FOMBA TSY MAZAVA – MIDI MADAGASIKARA

Hagagana ny an’ireo mponina tao Ankirihiry sy “Cite Haras” tamin’ny fahenoana fiara mpamonjy 
kaominina, tokony ho tamin’ny misasak’alina ny zoma nifoha ny sabotsy teo, tonga namono afo tao 
Bazarin’Ankirihiry tranonjiro. Mitetim-bidy manodidina ny 10 tapitrisa ariary teo ny sandan’ny 
maro, araka ny fanazavan’ny tompony sy nohamafisin’ireo mpivarotra ao amin’ity Bazarin’Ankirihiry 
ity, nefa tao anatin’ny firehetana dia manodidina ny 40 teo ireo tsena may izay tsy nisy entana fa 
fivarotana fotsiny no maro tamin’izany. Raha ny fanazavan’ireo mpamonjy voina sy hain-trano, 
mbola nohamafisin’ireo mpitandro ny filaminana tonga niaro ny entan’ireo mpivarotra hafa tsy 
afo sy nanamora ny fiasan’ireto mpamonjy hain-trano tonga namono ny afo, sy ireo mpivarotra nanana 
tsena may, fa tsy mazava ny fomba nahatonga ny firehetana. Fantatra mantsy fa tsy nisy nampiasa 
na ny tao amin’ilay tsena goavana niatombohan’ny afo na ireo mamodidina azy, koa heverina izany 
niniana nodorana ireto tsena may ireto. Ny tena mampanahy ny mpivarotra ao amin’ity Bazarin’Ankirihiry 
ity ihany koa tamin’izao fahamaizana hafahafa izao, dia ny olana mahazo azy ireo amin’ny antsojay 
ataon’ny mpiasan’ny kaominina tonga maka vola amin’izy ireo isaka izay mahatsiaro. Ny Zoma 17 
teo indrindra, dia efa raikitra ny sakoroka teo amina mpivarotra iray sy ny mpiasan’ny kaominina 
“gros bras” tamin’ny fandravana ny fivarotany, fa hoe tsy manara-dalana sy tsy nanaiky nandoa 
vola notadiavin’ireto mpiasan’ny kaominina. Voalaza foana mantsy, fa isan’ny tsy mpanara-dalana 
lalan’ny tsena eto Toamasina ireo mpivarotra. Mitaky ny hanokafana fanadihadiana eo anivon’ny 
ny filaminana mikasika izao raharaha fahamaizana na tsena teo amin’ny 40 tao amin’ny Bazarin’Ankirihiry 
ireo mpivarotra sy ireo tompon’ny tsena may, noho izy ity efa tafiditra amin’ny isan’ny goavana 
Toamasina izao amin’ny fahamaroan’ny mpivarotra ao aminy. Ho hita eo izany ny ho tohin’ity raharaha 
sy izay nahatonga fahamaizana fananan’olona maro izao… 




















