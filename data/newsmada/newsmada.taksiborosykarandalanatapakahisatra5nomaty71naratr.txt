TAKSIBOROSY “KARANDALANA” TAPAKA HISATRA  : 5 NO MATY, 71 NARATRA | NEWSMADA

Par Taratra sur 11/05/2018 

Nivadika teo am-pidirana ny tetezan’i Kamolandy, Maevatanàna, ny talata alina teo ny kamiaobe 
irony antsoina hoe “karandalana” irony. Mpandeha dimy no namoy ny ainy. 71 hafa naratra, ka nisy 
tena voa mafy. 

Nitrangana lozam-piarakodia mahatsiravina indray tao amin’ny fokontany Kamolandy, kaominina 
Andriba, distrikan’i Maevatanana PK 227 + 500, ny talata lasa teo tamin’ny 11 ora alina. Araka ny 
avy amin’ny zandary, kamiaobe Mercedes-Benz taksiborosy “karandalana” an’ny kaoperativa KOPFMM 
mpandeha miisa 77 hihazo an’i Sambava no nivadika vokatry ny olana teknika teo amin’ny hisatra. 
voafehin’ny mpamily intsony ilay taksiborosy ka nivadibadika tany anaty hantsana. Vokany, mpandeha 
dimy indray maty tsy tra-drano (vehivavy ny iray amin’ireo) raha olona 71 naratra ka tena voa mafy 
roa amin’ireo, raha ny fanazavan’ny zandary hatrany. Nandriaka ny ra, hatairana ny an’ireo mpandeha 
nahita ny fiara nivadibadika. Nisy tamin’ireo niharam-boina no naratra mafy teo amin’ny lohany 
tapa-tanana aman-tongotra. 

Tonga haingana teny an-toerana ireo zandary namoaka ireo niharam-boina tao anatin’ilay taksiborosy. 
ny famoahana ireo niharam-boina satria nosokirina tao ambanin’ilay fiara izy ireo. Nentina haingana 
ny hopitalin’i Maevatanana sy teny amin’ny HJRA ireo niharam-boina. 

Efa nisy olana mialoha ilay taksiborosy… 

Potika ilay kamiaobe taksiborosy. Potika teo amin’ny 80 isan-jato teo koa ny entan’ny mpandeha 
satria nipitipitika avy eny ambony fitoeran’entana. 

Voalazan’ny mpandeha iray tamin’ity taksiborosy ity fa efa somary tsy ara-dalàna hatrany am-piaingana 
kamiaobe taksiborosy ity. Nisy fotoana nanamboatra izany ny mpamily sy ny mpanampy azy, saingy 
namoa-doza izao ihany. 

Tonga namangy sy nanome fanampiana ireo niharam-boina teny amin’ny hopitaly HJRA, omaly ny minisitra 
ny faritra Sava, i Zafilahy Ying Vah amin’ny anaran’ny fitondram-panjakana. Misy amin’ireo niharam-boina 
mbola manaraka fitsaboana ao amin’ny hopitaly noho ny ratra nahazo azy. Manao fanadihadiana ity 
ity ny zandary avy ao amin’ny borigadin’Andriba sy ny borigady misahana ny lalana ao Maevatanana. 

Tsy manaraka ny fenitra takin’ny fitateram-bahoaka itony fiara itony, saingy noho ny haratsian’ny 
tsy misy taksiborosy tonga any amin’ny faritra Sava raha tsy itony kamiaobe taksiborosy itony. 
no hamboarina iny lalana iny? Iandrasana fampielezan-kevitra? 

Matetika itrangana lozam-piarakodia iny RN 4 iny. Tandrevaka ataon’ny mpamily hatrany ny mahatonga 
loza toy izao. 



Les commentaires sont fermées. 

