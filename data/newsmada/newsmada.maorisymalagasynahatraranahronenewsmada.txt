MAORISY : MALAGASY NAHATRARANA HÉROÏNE | NEWSMADA

Par Taratra sur 26/12/2017 

Io indray koa ! Saron’ny polisy maorisianina miady amin’ny fiparitahan’ny zava-mahadomelina 
tao amin’ny seranam-piaramanidina ao Maorisy ny herinandro teo ny lehilahy teratany malagasy 
nitondra héroïne milanja 512,8 grama. Hitan’ireo fitaovana raitra fampiasan’ny polisy ao amin’ny 
ao Maorisy ity zava-mahadomelina ity nataony tao anaty entany. Araka ny fampitam-baovao navoakan’ny 
iray mpiseho any an-toerana fa zotra MK 289 niainga avy aty Madagasikara no nandehan’ity lehilahy 
kanjo izao noraisim-potsiny izao nony tonga tao Maorisy. Tsara afina mihitsy ireto héroïne ireto 
tsy afa-bela noho ny fahamailoan’ny polisy sy ny tompon’andraikitra eo anivon’ny seranam-piaramanidina. 
izy nandritra ny famotorana nataon’ny polisy fa vehivavy iray avy eto an-drenivohitra no niray 
taminy tamin’ny fikasana hanondrana ireto zava-mahadomelina ireto. 

Misy ny gaboraraka eny amin’ny seranam-piaramanidina Ivato matoa any Maorisy vao tratra itony 
trafikana zava-mahadomelina itony? Tsy mahagaga izany satria ny sokatra aza efa any anaty fiaramanidina 
hita, ny herinandro teo ihany. Misy ny ezaka ataon’ny polisin’ny Paf, saingy misy ny lava tanana 
ka mahita irika hatrany. Jereo amin’izao anefa ny an’olona, hentitra ny fanaraha-maso ny mpandeha 
mivoaka na miditra ao amin’izy ireo. 



Les commentaires sont fermées. 

