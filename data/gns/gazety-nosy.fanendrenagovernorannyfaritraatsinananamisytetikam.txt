FANENDRENA GOVERNORAN’NY FARITRA ATSINANANA : MISY TETIKA MALOTO AVO LENTA

Raha tsy misy ny fiovana farany dia rahampitso alarobia mandritra ny fivorian’ny filankevitry 
Minisitra no handraisana ny didim-panjakana hanendrena an’ireo Governora miisa 11. Ampahany 
hitantana ny Faritra sisa. Isan’ireny ny faritra Atsinanana. 

Ny mahalasa fisainana amin’izy ity, raha ny akom-baovao, dia toa misy tsikombakomba avo lenta 
itetehana tombontsoa manokana ny ho fototry ny fanendrena izay ho Governoran’ny faritra Atsinanana, 
tsy mitandrina ny filohampirenena. 

Voatonona anarana voalohany ho mpiara-dia ao anatin’izao tetika izao, izany Ricky izany, izay 
any an-dapa any, ary mifamatotra aina mihitsy amin’i Arisija izy io, izay tsy hafa fa isan’ireo 
maloto nandritra ny fitondrana HVM satria nahazo avara-patana tany an-dapa tamin’izany fotoana. 
antoka tamin’i Mbola Tafaray sy Rtoa Claudine Razaimamonjy izy io, hoy ny akom-baovao. 

I Ricky sy Arisija no fantatra fa manao ny fomba rehetra hanaiken’ny Minisitra Irma Naharimamy 
ho fanolorana an’i Richard Rafidiarison ao amin’ilay Tahiry ho Fampandrosoana Ifotony (Fdl) 
hotendrena governora. 

Handratsy endrika ny filohampirenena sy ny fitondram-panjakana amin’ny ankapobeny izany satria 
tanjona ao anatin’izany dia ny tsikombakomba hikatsahana tombontsoa manokana izay efa nampalaza 
olon’ny HVM tamin’ny fotoanandro. 

Tokony ho mailo ny filohampirenena amin’izany. 



