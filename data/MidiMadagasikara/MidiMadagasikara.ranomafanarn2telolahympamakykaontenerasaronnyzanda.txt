RANOMAFANA RN2 : TELO LAHY MPAMAKY KAONTENERA, SARON’NY ZANDARY – MIDI MADAGASIKARA

Raha nangingina ny raharaha tora-bato nampitaraina ireo fiara tsotra sy taksibrosy mampiasa 
lalam-pirenena faharoa, indrindra ny teo anelanelan’i Brickaville sy Ranomafana, dia mirongatra 
ny famakiana kaontenera amin’ireo làlana ireo ihany, hany ka ny mpamily sy ny tompon’ny kamiao 
no miantoka ny fahaverezana rehetra mandritra izany. Tsy ny kamiao rehetra anefa no lasibatra 
izany, fa ireo kamiao mitondra entana 30 taonina sy ireo kamiao mpibaby kaontenera ihany. Ny làlana 
anelanelan’ny fokontany Maromaniry tsy lavitra ny tanànan’Antongombato sy ny làlana 202 araka 
fahalalan’ireo mpamily mpampiasa ny làlam-pirenena faha-2 azy, noho io lalana io misy fiakarana 
voatery mandeha mora ireo kamiao mpitondra entana avy eto Toamasina mihazo an’Antananarivo. 
tena mahagaga, dia hain’ireto andian-jiolahy mpamaky kaontenera sy kamiao amin’ny lalam-pirenena 
ireto ireo kamiao mpitondra ireo kojakoja sy ireo entana tena ilaina amin’ny fiainana andavanandro, 
izy ireo mora amidy, ka ireo mpitondra : vary, siramamy, lafarinina, simenitra…ary vy, no tena 
amin’izany. Efa betsaka ny fitarainana voarain’ny zandary misahana ny lalam-pirenena faha-2 
izany, nefa mailo hatrany ireo andian-jiolahy satria atsipin’izy ireo anaty ala fotsiny aloha 
entana dia taterin’izy ireo tsimoramora izany aorian’izany, ka sarotra ny fanaraha-maso azy 
Ny alin’ny sabotsy 25 aogositra lasa teo, dia fiara nitondra vary nandalo teo Maromaniry no nisy 
Gonim-bary maromaro no very nandritra izany. Vao naharay ny fitorian’ilay mpamily kamiao ny zandary 
Ranomafana, dia nanao ny fanaraha-maso avy hatrany izy ireo ; izay notarihan’ny zandary Todimiarana 
Chrysostome, ka tratra ambodiomby ny alahady 26 aogositra ihany teo am-pitaterana ireo vary halatra 
telo lahy tamin’ireo mpamaky kamiao. Mbola tratra niaraka tamin’izy ireo ny vary dimy gony nangalariny 
Mbola karohana koa ireo naman’izy ireo roa lahy ankehitriny. Raha ny fanazavan’ny zandary ao Ranomafana, 
tsy marina ny filazana fa misy ireo mpamily kamiao miray tsikombakomba amin’ireo mpamaky kamiao, 
tratran’ny tsy fidiny hatrany izy ireo noho ny andro alina. Tovolahy 18 taona hatramin’ny 25 taona 
koa ireto mpamaky kamiao ka afaka mitsambikimbikina tsara . 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

