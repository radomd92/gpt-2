TAONA 2017: 650 NY ORINASA MADINIKA NIARA-NIASA TAMIN’AMBATOVY | NEWSMADA

Par Taratra sur 16/07/2018 

Nanomboka ny taona 2008 no napetraky ny orinasa mpamokatra nickel sy colbat Ambatovy ny Ambatovy 
business initiative (Albi). Tanjona ny hampiroborobo ny orinasa eo an-toerana amin’ny distrika 
iasan’Ambatovy (Moramanga, Brickaville ary Toamasina I-II), hitondra fampandrosoana amin’ny 
distrika, araka ny fanazavan’ny tomponandraikitra iray ao amin’ny orinasa ny herinandro lasa 
tao Toamasina. 40 ny sehatrasa, ahitana fandaharanasa hanampiana orinasa madinika sy salantsalany 
bitika 650 amin’ny distrika voalaza ny taona 2017. 

Ny taona 2017, nahatratra 3,5 miliara dolara ny sandan’ny fifanarahana nataon’Ambatovy niaraka 
sehatra tsy miankina nanomboka ny taona 2007 no ho mankaty. 

Orinasa misehatra ny asa tanana toy ny zaitra, ny taotrano,ny fambolena,ny orinasa fanodinana 
ny ankamaroan’izy ireo. Manofana ny tomponandraikitry ny orinasa 12 sy ny mpiasa ao anatiny mandritra 
taona i Albi, ho tsara ny kalitaon’ny tolotra na entana vitany, hanaraka ny filan’Ambatovy. Vina 
hitaran’ny fiaraha-miasa haharitra. Ankoatra ny fanofanana isan-taona, misy fanaraha-maso 
ny orinasa amin’ny sehatra efatra : ny fanajana ny lalànan’ny asa, ny fanarahana ny fenitry ny fahasalamana 
ny aroloza, ny kalitaon’ny vokatra ary ny fitantanam-bola. Nampahafantarina ny politika momba 
ady amin’ny kolikoly avokoa ny orinasa mpiara-miasa 650. 

Manomboka amin’ny 26 jolay ka hatramin’ny desambra ho avy izao, hisy fampiofanana ny mpanofana 
ny zon’ny ankizy. Ireo mpanofana no hizara ny fiofanana amin’ny orinasa rehetra. 



Les commentaires sont fermées. 

