BIBY NANAIKITRA MPIANATRA : NORAVANA ALOHA NY SEKOLY OMALY – MIDI MADAGASIKARA

Tena misy sa tsaho ? Mihanaka vetivety tokoa mantsy ilay resaka biby hafahafa voalaza fa manaikitra 
eto an-drenivohitra. Nanomboka teny Ankadifotsy ny filazana ho fahitana ity biby, izay tsy mbola 
mihitsy ity, ary dia nitranga tsikelikely tato anatin’ny herinandro vitsy izay, ireo olona mijoro 
ny amin’ny fisiany. Ao mihitsy ireo tsy vitan’ny nahita fotsiny fa efa voakaikitra mihitsy. Eo 
savorovoro isan-karazany izay dia nanapa-kevitra ny sekoly eny amin’iny faritra Manjakaray 
ny mba hampirava aloha ireo mpianatra ao aminy : raha tokony ho amin’ny enina dia naroso amin’ny 
ora sy sasany hariva. Araka ny loharanom-baovao mantsy dia toa hoe nisy mpianatra iray tao amin’io 
io efa nifanehatra ary nokaikerin’ilay biby tsy fantatra raha iny izy sendra tratra alina nirava 
iny. Ny fangatahan’ny ray aman-drenin’ny mpianatra taorian’izay no antony nandraisan’ity sekoly 
io fepetra io. Filazan’ireo mponina eny Manjakaray hatrany fa raha vao manomboka ho maizina ny 
dia mivoaka ilay biby. 

Ankoatra izay, hita miely eran’ireo tambajotra sosialy ihany koa ny dika mitovy tamina taratasy 
fa nalefan’ny sefo fokontany eny amin’ny faritra Ambatobe ho an’ny « Sefo distrikan’ny Tana V », 
ny fisiana olona telo voakaikitra biby hafahafa. « Efa nisy olona telo (3) nahazoana taratasy avy 
mpitsabo fa voakaikitry ny biby ary nandalo fitsaboana tao aminy ». Mitovy avokoa ny fisehoan’ny 
eny amin’ireto olona ireto, raha ny voarakitra ao amin’ilay taratasy, satria « dia voakaikitra 
voarangotra eo amin’ny tanany sy ny tratrany». « Biby lehibe kokoa noho ny saka, voloina be, lava 
lava rambo ary mitsambikimbina » ny endrik’ireo biby io, raha ny voasoratra ao anatin’ilay taratasy 
Hatreto dia mbola mampametra-panontaniana ny maro tokoa ny mety ho fisiana na tsy fisian’ity biby 
mampihorohoro eto an-drenivohitra ity. Ireo mpitandro filaminana, raha nanontaniana, dia nilaza 
fa tsy afaka hanamarina na tsia ny fisian’izany. « Misy mpitandro filaminana foana manao fisafoana 
amin’ireny faritra ireny, saingy hatramin’izao aloha mbola tsy nisy tatitra azo, mahakasika 
trangan-javatra ity », hoy ny fanazavana azo avy amin’izy ireo. Tsy vao izao no misy tranga toa iniana 
saim-bahoaka toy izao nitranga teto an-drenivohitra. Samy nahatadidy avokoa angamba ny rehetra 
amin’ilay resaka « bois rond misy fantsika » teo aloha teo, izay toa tsy hita akory izay tena marina 
izany. Dia mety ho toa izany ihany koa ity resaka biby voloina be ity ? 



misy hitako mitovy amzay description zay an! mitsambikimbikina , fahavalom-bahoaka, bitro , 
izy mitsy io, lol 

…lava sofina …mitsambikimbikina …manaikitra fahavalom-bahoaka …koa tsy BITRO ve izany ? efa 
koa mantsy 2018. 


















