AMBOHIMANGAKELY : JIOLAHY FITO NANAFIKA TOKANTRANO, OLONA IRAY NARATRA – MIDI MADAGASIKARA

Azo lazaina fa mandry andriran’antsy ny mponina ao anatin’ny kaominina Ambohimangakely, distrika 
Avaradrano. Ekena fa manao ny ainy tsy ho zavatra ny mpitandro filaminana nefa toa very hevitra 
izy ireo raha ny zava-misy tato ho ato no jerena. Saika isan’andro no andrenesana fanafihan-jiolahy 
amin’io kaominina io. Manao andiany ireo olon-dratsy ary mitondra faisana avokoa izay tokantrano 
raha tsy hilaza afa-tsy ity vao nitranga ny alin’ny Alarobia 21 hifoha ny Alakamisy 22 novambra 
Tamin’ny 11 ora alina, jiolahy fito mirongo basim-borona sy zava-maranitra no niditra an-keriny 
amin’ny tokantrano iray tao amin’ny tanàna antsoina hoe Falimanjaka, fokontany Betafo. Araka 
vaovao avy eo anivon’ny zandarimariam-pirenena, dia nanapoaka basy in-droa ireo olon-dratsy 
hampitahorana ny manodidina. Tsy nisy sahy nivoaka noho izany ireto farany ireto ka dia azo lazaina 
nanaram-po tokoa ireo jiolahy naka izay nilainy rehefa avy nandratra ny tompon-trano. Lasan’izy 
tamin’izany ny : finday iray, radio iray, televiziona iray, ary vola 200. 000 ariary. Vokany, efa 
ireo jiolahy vao afaka niantso ny mpitandro ny filaminana ny niharam-boina. Nanao vonjy taitra 
hatrany ireo zandary mpanao fisafoana amin’ny alina avy ao amin’ny borigadin’Ambohimangakely 
nandefa ny naratra tany amin’ny hôpitaly. Efa misokatra ny fanadihadiana momba ity raharaha ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

