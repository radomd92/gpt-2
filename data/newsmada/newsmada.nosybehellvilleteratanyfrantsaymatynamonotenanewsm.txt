NOSY BE HELL VILLE : TERATANY FRANTSAY MATY NAMONO TENA | NEWSMADA

Par Taratra sur 12/07/2016 

Teratany frantsay iray maty namono tena tao amin’ny villa iray ao Ambondrona Djamandjar Nosy Be 
Ville, ny asabotsy teo. Araka ny loharanom-baovao voaray, tsy fantatra mazava izay antony nahatonga 
teratany vahiny ity hamono tena. Voalaza fa “investisseur” ny asany ary manana karatra fahazoan-dalana 
eto Madagasikara izy. Manambady izy ary miara-mipetraka ao amin’ity villa ity izy mivady. Nidina 
an-toerana nanao fitsirihana ny fatiny ny dokotera avy ao amin’ny CSB II Djamandjar niaraka tamin’ny 
ao an-toerana. Ny zandary ao Djamandjar kosa no misahana ny fanadihadiana momba ity raharaha ity. 

Mbola ao anatin’ny fanadihadiana araka izany, ny zandary any an-toerana amin’ny antony nahatonga 
teratany vahiny ity hamono tena. Voalaza anefa fa tsy nisy olana teo amin’izy mivady, saingy nahagaga 
mponina any an-toerana ny antony nahatonga azy hamono tena. Aorian’ny famotorana kosa no hahafantarana 
marina rehetra. 



Les commentaires sont fermées. 

