TOAMASINA : VONO OLONA ROA – TSY MBOLA TRATRA IREO TOMPO-MARIKA TAMINY – MIDI MADAGASIKARA

Isan’ny tranga nampivarahontsana ka nahatonga ny vahoaka lasa mitaintain-dava ny tranga vono 
nifanesy niseho teto Toamasina, ny volana aogositra iny; izay tsy mbola nahitam-baliny hatramin’izao 
teo aza ireo voarohirohy efa nohenoin’ny mpitandro ny filaminana. 

Voalohany tamin’izany ilay tranga na vono olona nahazo ilay mpamily “tuc-tuc” noho ny fangalarana 
moteran’ny “tuc-tuc” fitondrany. Nahatsiravina ity vono olona ity izay nahitana lavaka hatramin’ny 
ankoatra ireo vatany feno dian’antsy marobe. Tao Tanandava no nahitana ny fatiny sy ilay “tuc-tuc” 
tamin’izay fotoana izany, izay tsy nahitana motera intsony. Voalaza fa, efa nisy olona fito nosamborina 
ity raharaha ity, saingy ilay tompo-marika tamin’ny vono olona sy nangalatra ilay motera mbola 
hatramin’izao. 

Ny Faharoa dia ilay tranga niseho teo akaikin’ny tetezana Mangarivotra – Ambolomadinika tsy lavitra 
paositra malagasy. Izay nitifiran’ireo jiolahy ity tovovavy 30 taona teo amin’ny vavany noho 
resaka vola 2 tapitrisa ariary avy nalaina tamina banky. Tsy naninona kosa ilay tera-tany karana 
taminy izay tompon’ny vola. Hatreto dia mbola miriorio any ireo andian-jiolahy. Ankoatra izay, 
ity voafonja tafatsoaka ny fonja niaraka tamin’ny rojo vy namatorana azy noho ny sazy nahazo azy 
tao anaty efitrano manokana. Tsy mbola tratra ihany koa izy io hatramin’izao na efa mikaroka azy 
ny mpandraharaha ny fonja. 

Toky efa nataon’ireo mpitandro filaminana ny fametrahana ny filaminam-bahoaka, sy ny fiarovana 
vahoaka sy ny fananany. Andrasana izany izay ho valin’ireo tranga na vono olona feno habibiana 
tahaka ny natao tamin’ny vono olona tany Sainte-Marie nanaovana hetsika manokana. 




















