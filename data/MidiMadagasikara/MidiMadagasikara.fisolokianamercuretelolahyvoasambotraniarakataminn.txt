FISOLOKIANA « MERCURE » : TELO LAHY VOASAMBOTRA NIARAKA TAMIN’NY ODY GASY – MIDI MADAGASIKARA

Telolahy izay voarohirohy amin’ny resaka fisolokiana amina resaka “ mercure” no voasambotry 
pôlisy ekonomika avy etsy Ambohidahy ny voalohandohan’ny herinandro teo. Mbola tratra niaraka 
ireo ny “mercure” sandoka, izay fantatra fa ran’osy sy divay, niaraka tamina ody gasy maromaro. 
an-tapitrisany maromaro ihany koa no efa lasan’ireto mpisoloky ireto. Raha ny zava-nitranga, 
ny tatitra avy amin’ny pôlisim-pirenena, dia niainga avy tamina fitoriana napetrak’ireo olona 
tamina resaka “mercure” ny fanadihadiana. Nandray ny andraikiny avy hatrany ireto farany ka nisy 
hatrany ny olona roa voasambotra tetsy Analamahitsy. Mbola tratra tany amin’ireto olona ireto 
ny mercure sandoka sy ody gasy maromaro ary fitaovana isan-karazany nentin’izy ireo nanaovana 
asa ratsiny. “Ny fanadihadiana natao no nahalalana fa efa nahazoan’ireto olona ireto 9.000.000 
ilay mpitory, ary avy any amin’ny faritra Fianarantsoa ireto olona ireto izao tonga eto Antananarivo 
ary dia mbola nitohy hatrany ny fikarohana, satria dia mbola misy naman’izy iray hafa koa voalaza 
tompon’antoka amin’izao raharaha izao. Ity farany izay voasambotra ny 26 desambra 2017 teo tokony 
tamin’ny 8 ora maraina teny Analakely, ary mbola nahatratrarana « mercure » sandoka iray tavoahangy 
koa”. Ankatoky ny fety tokoa isika izao ka manao izay azony atao avokoa ny rehetra hitadiavam-bola, 
fa na hatramin’ireo olon-dratsy aza. Amin’izay lafiny izay dia “manentana antsika vahoaka hatrany 
malina manoloana ny firongatry ny asa fisolokiana toy izao”. Efa natolotra ny Fampanoavana moa 
mpisoloky ireto, ary nadoboka am-ponja avy hatrany miandry ny fotoam-pitsaràna azy ireo. 




















