RESAKA MERKIORA : FITO LAHY TRATRA NY ZANDARY NAKA AN-KERINY VEHIVAVY IRAY | NEWSMADA

Par Taratra sur 03/01/2018 

Jiolahy miisa fito naka an-keriny vehivavy iray no saron’ny zandarimariam-pirenena tao Vondrozo, 
31 desambra 2017 teo tamin’ny 9 ora sy sasany alina, rehefa notazonin’izy ireo nandritra ny efatra 
ity farany. Votsotra ary salama tsara ilay nalaina an-keriny. Sarona tamin’ireo jiolahy ireo 
basy poleta 7,65 mm iray. 

Araka ny fanazavana, nalain’ireo andian-jiolahy ireo tao Ihosy ity vehivavy renim-pianakaviana 
ny 28 desambra. Nilaza ho mpividy vatosoa na merkiora ireto lehilahy ireo ka izay ny antony nihaonan’izy 
Ilay vehivavy no mpanelanelana azy ireo amin’ny tantsaha voalaza fa manana io harena an-kibon’ny 
io izay manana merkiora milanja 6 kg. Rehefa tonga tany an-drenivohitr’Ihorombe ireto milaza 
hividy izany entana izany, tsy raikitra ny varotra noho ny tahotr’ilay tantsaha azy ireo izay toa 
ny fijery azy ka lasa nandositra ilay tantsaha voalaza fa tompon’entana. 

“Tezitra, noho izany, ireto fito lahy ireto ka nentiny an-terisetra ilay renim-pianakaviana 
ary nilazan’izy ireo ilay zanany lahy, ny 30 desambra 2017, rehefa tonga taty Antananarivo izy 
ny hoe : «Omeo anay ilay entana izay vao averinay ny reninao ». Taorian’ny fifampiresahan’izy ireo, 
fa any Vondrozo ny toerana hanaovana ny fifanakalozana, ny 31 desambra. 

Nametraka fitoriana tamin’ny zandary ao Ihosy ireo fianakaviana ka napetraka ny paik’ady rehetra 
ireo mpaka an-keriny ireo. Hita ny alin’io andro io tao amin’ny hotely iray tao Vondrozo ireo lehilahy 
ireo sy ilay vehivavy. Fiara 4×4 iray no nampiasain’ireto jiolahy ireto tamin’izany ka efa nogiazana 
koa ankoatra ilay basy. Mandeha ny famotorana. 



Les commentaires sont fermées. 

