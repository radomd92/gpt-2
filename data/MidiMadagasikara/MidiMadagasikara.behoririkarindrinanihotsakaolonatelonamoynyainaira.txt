BEHORIRIKA : RINDRINA NIHOTSAKA, OLONA TELO NAMOY NY AINA, IRAY MBOLA KAROHINA – MIDI MADAGASIKARA

Handeha hiasa aty an-drenivohitra no nialàn’izy ireo ny tany aminy, kanjo vatana mangatsiaka 
haverina eny anivon’ireo vady aman-janany. Hatreto dia razana telo no efa hita tamin’ireo olona 
rindrina tetsy Behoririka, omaly. Mbola mitohy mikaroka ny olona iray ireo mpamonjy voina hatramin’ny 
nanoratanay. 

Nosembanin-drahona indray ny teny Behoririka, omaly tokony ho tamin’ny 12 ora latsaka teo raha 
feo nidoboka sy vovoka nijolofotra nivoaka avy tamina toerana nanaovana fanorenena iray, teo 
magazay « Venic » ny rehetra. Ampahan-drindrina iray no nirodana tamin’ireo mpiasa am-polony 
niasa tamin’io toerana io. Vokany, mpiasa enina no indray notontan’ireo biriky sy vato tamin’ity 
ity : ny roa tamin’izy ireo anefa voavotry ny namany, na dia naratra aza ary nalefa haingana tany 
hôpitaly. Saingy ny efatra kosa : Tolotra, 28 taona, Roger 40 taona, Martin 35 taona, ary Sanga 25 
no voatototry ny tany tao. Nanao izay fara-heriny ireo namany nanala ny ranon-tany nanototra azy 
nampian’ireo mpamonjy voina izay tonga haingana teny an-toerana. Ora iray taty aoriana no hita 
iray, ilay zandriny indrindra, saingy indrisy fa efa vatana mangatsiaka sisa. Ity farany, izay 
ny fantatra dia vao omaly no tonga sy nandray ny asany. 

Raha mbola teo am-pikarohana ireto olona telo hafa anefa ireo mpamonjy, tokony ho adiny iray sy 
taty aoriana no nirodana fanindroany ny ampahan’ilay rindrina efa nirodana teo aloha. Soa ihany 
fa efa mailo ireo mpamonjy ka tsy nisy naninona. Niato kely teo ny fikarohana mandra-piandry ny 
ny fiarovana ho an’ireo mpikaroka. Fotoana vitsy taorian’izay no nitohy indray ny fikarohana 
olona telo ambiny, izay vao mainka nihamafy satria dia tsy maintsy mbola nanala ny korontana vao 
teo. Ora maromaro taty aoriana no hita ny vatana mangatsiaka roa. Hatramin’ny omaly hariva kosa 
mbola nitohy ny fikarohana ny olona iray sisa ambiny. 

Avy any amin’iny distrika Atsimondrano, Soavina iny ny roa tamin’ireto namoy ny ainy ireto, ny 
kosa ary ilay mbola karohana dia avy any Imerintsiatosika any. Ilay zandriny indrindra ihany no 
tsy manambady amin’izy efatra voatototry tany ireto. Ilay zokiny indrindra kosa dia namela mananon-tena 
kamboty roa, ary ny iray tamin’izy roalahy ambiny dia vao avy natao raharaha ny herinandro teo. 
ho telo volana izay no niasan’izy telolahy tamin’ny fanombohan’ny asa tetsy Behoririka ary tokony 
eo amin’ny roa taona mahery eo, kanefa dia izao zava-doza izao no niseho. Tazana teny an-toerana 
ireo pôlisy avy amin’ny kaomisarian’ny boriborintany fahatelo, niezaka ny nandamina ireo olona 
ary nametraka ny paik’ady hiarovana sy hisorahana ny mety ho fanararaotana ataon’ny sasany, ary 
fa tsy maintsy hanokatra ny fanadihadiana mahakasika ity tranga ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

