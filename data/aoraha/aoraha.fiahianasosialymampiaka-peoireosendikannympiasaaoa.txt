FIAHIANA SOSIALY :: MAMPIAKA-PEO IREO SENDIKAN’NY MPIASA AO AMIN’NY RANDRAMBAO CTM-SSM • AORAHA

Maro ireo zon’ny mpiasa tsy voahaja. Mangataka ny hamahana ny olana sedrain’izy ireo, indrindra 
lafiny fiahiana sosialy, ny sendikan’ny mpiasa eto Madagasikara mivondrona ao anatin’ny Randrambao 
CTM-SSM, araka ny nambaran’izy ireo nandritra ny dinikasa nataony, omaly teny amin’ny ivon-toerana 
Faravohitra. Teboka efatra no nivoitra, ka isan’ny goavana ny momba ny fiahiana ara-tsosialin’ny 


« Rehefa nandinika izahay dia ny fiahiana ara-tsosialy ho an’ny sehatra tsy miankina sy ny sehatra 
manara-dalàna no tena maika. Ilaina ihany koa ny fampitoviana ny mari-karama, ny fandinihana 
mpiasa izay noesorina tamin’ny asany sy miheva- heva eny anivon’ny distrika sy ny kaominina», 
ny fanazavan’i Barson Rakotomanga, mpandrindra ny Randrambao CTM-SSM. 

Efa telo taona izay no niady ho an’ny sosialin’ny mpiasa ny sendika. Mbola tsy tafapetraka tao anatina 
izy hatramin’ izao. « Tsy mety tanteraka ny momba ny fiahiana ara- tsosialy izay nanolorana volavolan-dalàna 
ny taona 2010. Mila mamolavola hevitra vaovao noho izany amin’ny fampanarahana ny fiahiana ara-tsosialy 
toe-draharaha ankehitriny », raha ny nambaràn-dRalison Andriamandranto, manam-pahaizana 
ny fiahiana ara-tsosialy izay nandroso vahaolana tamin’ity dinik’asa ity. 

Tsy nety naneho hevitra manoloana an’izao fitakiana sendikaly izao ny teo anivon’ny minisiteran’ 
Asam-panjakana, omaly. Mbola hitohy anio kosa ny dinidinika etsy Faravohitra. Hatolotra an’ireo 
mahefa, ny fitondram-panjakana, ny solontenan’ny mpampi- asa ary ireo antoko manana kandidà 
solombavambahoaka izay fehin-kevitra tapaky ny besinimaro. Mbola hisy ny fivoriambe hatao amin’ny 
sy 30 avrily ho avy izao, ho tohin’ izao dinikasa izao. 











Enregistrer mon nom, mon e-mail et mon site web dans le navigateur pour mon prochain commentaire. 



