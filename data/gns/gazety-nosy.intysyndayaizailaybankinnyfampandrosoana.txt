INTY SY NDAY : AIZA ILAY BANKIN’NY FAMPANDROSOANA?

Accueil > Gazetin'ny nosy > Inty sy nday : Aiza ilay Bankin’ny Fampandrosoana? 

Publié le 07 mai 2019 



Isan’ny teboka nitondran’ny Sendikalista tranainy Razakanaivo fanazavana tamin’ny fankalazana 
fetin’ny asa 1 may lasa teo ny fiantsoany ny fitondram-panjakana ankehitriny mba hijery ny fomba 
ny Banky ho amin’ny fampandrosoana na “Banque de développement”. Io, hoy ity Sendikalista tranainy 
no ho isan’ny fanoitra hampiroboroboana ny tontolom-pihariana eto, ka ireo mpandraharaha ara-toekarena 
dia ho afaka mindram-bola ao amin’ny tahan-janabola kely dia kely. Dingana iray tsy hiankinantsika 
amin’ireo rafitra mpampanjana-bola iraisam-pirenena izay iankinan’ny mpitondra loha mandrakariva 
io, hoy izy. 

Etsy ankilany, rehefa mivelatra ny tontolom-pihariana eo ambany fisahanan’ny mpandraharaha 
dia miakatra ho azy ny harinkarem-pirenena, nefa koa dia hisy fiatraikany mivantana amin’ny fanatsarana 
rafi-piainan’ny mpiasa izany. Rehefa mihatsara ny fari-piainan’ny mpiasa, hoy ihany ny sendikialista 
dia hitombo ny fanjifana, ka ny vokatra vokarin’ireo orin’asa sy ny vokatra ny tantsaha no hisy 
avy hatrany, ka mampitombo ny sehatra ifanakalozana sy ny fihodinan’ny vola miasa izany. 

Notsindrian-dRazakanaivo kosa anefa fa takian’ny vanim-potona amin’izay teboka izay ny hiezahan’ny 
sy ny mpamboly mbamin’ny mpanao asa tanana mikajy sy mikaly ny vokatra hatobany eo amin’ny tsena 
tsy hisy intsony ny fandrabirabiana hoe “vita gasy”, ka manosika ny mpanjifa hitady hatrany ny 
na entana avy any ivelany. Aza hadinoina anefa, hoy ihany izy, fa ny fanjifana ny entana na vokatra 
any ivelany, dia midika famoahana vola vahiny, izay isan’ny mampanahirana antsika ka nahatonga 
mpitondra teto ho nandohalika tongotra aman-tanana sy niankohoka tamin’ny Banky Mondialy sy 
FMI. 

Fa notsindrian-dRazakanaivo koa ny momba ny fampianarana, ka nanasongadinany fa “ny famerenana 
teny enti-mampianatra amin’ny teny Malagasy no isan’ny fepetra hanarenana ny tontolom-pampianarana 
ny firenena amin’ny ankapobeny”. “Tsara marihina anefa”, hoy izy, “fa tsy ny fanagasiana toy ny 
akory io fa fanagasiana miainga amin’ny fepetra hentitra sy matotra, toy ny fanofanana ny mpampianatra, 
famokarana boky mifandraika amin’izay foto-kevitra izay, ary alefa miandalana ny fampiharana 
fampiasana ny teny Malagasy ho teny enti-mampianatra.” “Ankoatra ny fanomezana lanja ny maha-Malagasy 
fepetra izay”, hoy ny Sendikalista tranainy Razakanaivo, “dia fanoitran’ny fampahombiazana 
fampianarana takian’ny vanim-potoana ankehitriny izany, ka ny tanora, raha sanatriavin’ny 
ka latsaka antenantenany amin’ny fianarana aza, dia mba afaka mamolaka ny fahaizana norantoviny 
fiatrehana asa avy hatrany fa tsy hanamaro isa ny tsy an’asa.” 

Tsy nihambahamba mihitsy Ingahy Razakanaivo nilaza fa “raha izao zava-misy amin’ny tontolom-pampianarana 
izao no tohizana dia afaka taona vitsy ihany dia ho lasa safiotra, tsy vazaha tsy gasy, ny tanorantsika, 
tsy ho lasa lavitra amin’ny fandrantoam-pahaizana amam-pahalalana, tsy ho lasa mpikaroka avo 
ny tanora Malagasy, fa ho lasa tsy ambony tsy ambany toy ny traingon’alika, dia ho lasa mpiasam-bazaha 
eto, ho andevo eto an-tanindrazana mandrakizay”. 

Mila fiovam-penitra mahery vaika na “Revolisiona” eo anivon’ny firenena iray manontolo isika 
fotoana fa tsy afaka hanandranandrana isaka ny mihetsika, izay lasa fatiantoka hatrany ho an’ny 
Hatramin’izao mantsy dia mpitondra mitsapatsapa hatrany no nitana ny fahefam-panjakana satria 
tsy niomana hitondra no lasa saribakolin’ny vahiny hatrany, hoy izy. 







