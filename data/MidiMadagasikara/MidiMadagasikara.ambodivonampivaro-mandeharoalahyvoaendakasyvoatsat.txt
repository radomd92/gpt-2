AMBODIVONA : MPIVARO-MANDEHA ROALAHY VOAENDAKA SY VOATSATOKA ANTSY – MIDI MADAGASIKARA

Mpivaro-mandeha roalahy indray no lasibatry ny mpanendaka teny Ambodivona, ny talata maraina 
tokony ho tamin’ny 4 ora tany ho any. Araka ny loharanom-baovao, vao niala ny fiara nitondra azy 
ireto olona ireto, dia efa nisy nanaraka. Tsy fantatra aloha na tsikaritr’ireo mpividy entana 
na tsia. Raha vao nahazo toerana somary mangina, avy hatrany dia nendahan’andian’olona tsy voafaritra 
isany. Tsy vitan’izany fa mbola voatsindrona antsy koa izy ireo. Ankevitry ny nanohitra angamba. 
vaovao hatrany no nahalalana fa voa mafy tokoa izy ireo ary tsy maintsy nampidirina hopitaly. Nisy 
aza nilaza tamin’ireo nanatri-maso fa namoy ny ainy ny iray. 

Fiara avy any amin’ny faritra andrefana no nandehan’ireto olona ireto. Matetika, tonga vao maraina 
ireny ary eo indrindra no famelezan’ny jiolahy azy. Toa efa fantatr’ireo mpanendaka ireny olona 
hividy entana ireny. Ankevitry ny efa voamarik’izy ireo ka tsy sarotra amin-dry zalahy ny manaraka 
Tsy vao izao moa no nandrenesana mpividy entana tonga aty Antananarivo niharan’ny fanendahana 
efa im-betsaka mihitsy. Efa mailo ihany ireny olona ireny fa sendra ny be no ho vitsy ka dia tsy afaka 
mihitsy. Indraindray aza arahan’ireo olon-dratsy hatreny Behoririka eny izy ireo, ka na dia efa 
aza ny olona mifamezivezy dia ataony amin’ny fanaovany azy. Etsy andaniny, matahotra ny mpandalo 
zary lasa mitazam-potsiny. Efa lasa ireo jiolahy vao samy mifanontany tena. 



