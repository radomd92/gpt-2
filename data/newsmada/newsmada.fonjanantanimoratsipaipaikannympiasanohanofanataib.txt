FONJAN’ANTANIMORA : TSIPAIPAIKAN’NY MPIASA NO HANOFANA TAXIBE HITONDRANA IREO VOAFONJA | NEWSMADA

Par Taratra sur 03/03/2016 

60 isan’andro eo ho eo ny isan’ny olona voafonja hiatrika fitsarana eny amin’ny tribonaly Anosy, 
ny fanazavan’ny lehiben’ny fonjan’Antanimora, Rakotonandrianina Olivier, ny talata teo. Vokatry 
tsy fisian’ny fiarabe hitaterana ny voafonja, manofa taxi-be 119 ny mpiandraikitra ny fonja ka 
tsipaipaika ny mpiasa sy ny malala-tanana manefa ny vola hofan’ny fiara. 24 000 Ar ny hofan’ny taxi-be 
mandroso sy miverina miainga ao Antanimora mankeny Anosy. Mila fiara telo ny fonja, arakaraka 
hamaroan’ny voafonja hotsaraina ka manodidina ny 72 000 Ar isan’andro ny vola ilaina. Indraindray 
solika ihany ny minisiteran’ny Fitsarana fa tsy maharaka ny filana izany amin’izao fotoana izao. 

Rehefa vitsivitsy ny isan’ny voafonja entina eny amin’ny tribonaly, mandeha taxi-be miaraka 
mpandeha tsotra izy ireo. Tranga izay miteraka fifandirana teo amin’ny mpandeha ny zotra 119. 
tsy mahita taxi-be intsony ny hariva avy eny Anosy, vitaina an-tongotra ny lalana hatreny Antanimora. 

Mila fiara telo ny fonjan’Antanimora satria 2 933 ny isan’ny voafonja rehetra. 140 ny mpiasa miandraikitra 
fonja raha tokony ho mpiasa iray misahana voafonja dimy, raha ny fenitra iraisam-pirenena. Ho 
sakafo, ankoatra ny mangahazo maina omen’ny fanjakana indroa isan’andro, misy ny ONG manampy 
vatsy. Omena fiofanana momba ny asa koa ny voafonja mba ho mora kokoa ny fiverenany eny anivon’ny 
rehefa mivoaka eny. 



Les commentaires sont fermées. 

