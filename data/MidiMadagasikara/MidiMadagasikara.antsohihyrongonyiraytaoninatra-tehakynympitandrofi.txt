ANTSOHIHY : RONGONY IRAY TAONINA TRA-TEHAKY NY MPITANDRO FILAMINANA – MIDI MADAGASIKARA

Noho ny fanomezam-baovao marim-pototra avy amin’ olona tsara sitrapo ny mpitandro filaminana, 
rongony milanja iray taona eo no saron’ny Polisim-pirenena tao Ankazobetsihay ; any amin’ny Distrikan’ 
renivohitry ny Faritra Sofia, ny talata teo. Tovolahy tanora miisa 11, ka 14 taona ny zandriny indrindra, 
29 taona no zokiny no voasambotra. Araka ny tati-baovao voaray, dia nentina dia an-tongotra nolanjaina 
avy tany Analabe Distrikan’ Ambanja saika hoentina any Ambalafaminty Antsohihy ireto rongony 
nafatratra tao anaty gony no tra-tehaka tao amin’ny barazin’ Ankazobetsihay. Afak’omaly moa 
nodorana imasom-bahoaka , ka natrehin’ireo solontenam-panjakana any an-toerana, toy ny avy 
amin’ny Prefektiora, ny Kaominina ambonivohitry Antsohihy, sns ireto rongony sarona. 




















