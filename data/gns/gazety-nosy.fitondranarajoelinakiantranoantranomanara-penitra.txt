FITONDRANA RAJOELINA : KIANTRANOANTRANO MANARA-PENITRA

Accueil > Gazetin'ny nosy > Fitondrana Rajoelina : Kiantranoantrano manara-penitra 

Publié le 10 avril 2019 



“Mbola hoe ela”, hoy ilay mifatotra. Inona moa izany, angaha, hoy ianao? Ny olona voafatotra dia 
fa toa mbola ho ela ny hahafahan’ny fatotra aminy, na dia lazaina isanandro aza ny hoe “ho tonga anie 
fahafahana”. Azo alaina sary an-tsaina amin’izany ny fitantanan-draharaha ataon’ny mpitondra 
ka tsy ny ankehitriny ihany fa ny hatramin’izay. 

Ny fitondrana ankehitriny anefa no nampanantena fa hitondra fanovana ka miantefa any amin’izy 
ny maso hoe “tena efa miezaka miroso amin’ny fanovana ve sa mbola kabary ambony vavahady ihany aloha 
malaza izao ?” Dia izany tokoa fa ny nataon’ny teo aloha rehetra hatrany no mbola misongadina aloha, 
misy aza ny fanapahan-kevitra sasany noraisin’ny mpitondra ankehitriny no mihoatra noho ny nataon’ny 
aloha, raha nampikolay ny maro ny vitan’ny teo aloha. 

Ity resaka fanendrena tompon’andraiki-panjakana ankehitriny ity no mahavalalalina ka tsy aritra 
tsy hiresaka azy ety ambony gazety e ! 

Tsorina ny resaka fa isan’ny fepetra manara-penitra ataon’ny fitondrana Andry Nirina Rajoelina 
kiantranoantrano amin’ny fanendrena tompon’andraiki-panjakana ambony. Efa noresahina teto 
raha notendrena ho tale jeneralin’ny raharaha ara-tsosialy eo anivon’ny fiadidiana ny Repoblika 
Mirana Rajaonah dia notendrena tale jeneralin’ny Analogh (Sampan-draharaha misahana ny trano 
izay tetikasan’ny filoha) ny vadiny, Razafindrakoto Hasina. 

Mandeha ny fifidianana depiote dia eken’ny rafitra vovonan’ny Mapar ny iraisan’ny mpivady lisitra, 
an’i Naivo Raholdina mivady, Rahasimanana Paul Bert (Rossy) mivady. 

Re koa amin’izao fotoana fa raha nirehareha teo anivon’ny ministeran’ny Vola fa talen’ny kabinetran’ny 
Randriamandranto sy nizahozaho ho talen’ny kabinetran’ny minisitra ny Fiarovam-pirenena, 
jeneraly Rakotonirina, ny vadin’ny minisitra ny Serasera sy ny kolotsaina, Andriatongarivo, 
tsy nahazo laka tany, dia tsy nanaiky ry zareo raha tsy tafiditra ho talen’ny raharaha ara-pitsarana 
des affaires juridiques) ao amin’ny minisiteran’ny Paositra io vadin’ny minisitra ny Serasera 
io. 

Zendana sy gaga anefa ny fianakaviamben’ny ministeran’ny Paositra, raha ny loharanom-baovao, 
raha manana ny fahaizana mifanadrify amin’izany io vadin’ny minisitra ny Serasera io ao amin’io 
azy ho talen’ny raharaha ara-pitsarana io, ka inona ny olana, fa toa voninahitra sy tombontsoa 
fotsiny no mahamaika azy fa tsy tsikaritra na tazana akory ny tena fahafehezany an’izany andraikitra 
azy izany. 

Momba ity vadin’ny minisitra ny Serasera ity manokana moa dia marobe ny feo re ary misy ny olona velon-traraina 
amin’ny fihetsika hafahafa ataony eny anivon’ny fiaraha-monina andavanandro eny, izay saika 
amin’ny fanindritsindriana sy fampihorohoroana mbamin’ny fizahozahoana. Ho avy ny fotoana 
maintsy hitondrana izany rehetra izany ety ambony gazety rehefa feno ny porofo fa mahandrasa ry 
hajaina. 

Raha hiverenana ny hoe “kiantranoantrano manara-penitra” dia na ao amin’ny prezidansa ao aza, 
ny hoe “mpihavana “ ny sasany, “mpivady” ny sasany, izay samy voatendry hitantana ao. Etsy ankilany, 
fanendrena tompon’andraiki-panjakana ambony toy ny tale jeneraly na tale any amin’ny ministera 
ka tsy dia tena mpanohana mafana fo ny filoha na somary anarana vaovao nefa tsy matanjaka ny fanosehana 
dia ampiandrasina maharitra, ary izany no mahatonga ny tsy mbola fisian’ny fanendrena nefa ny 
aloha efa nofoanana ny didim-panjakana nanendry azy. 

Misy koa aza ny fanampim-baovao re fa anaovan’ny mpitondra ankehitriny antsojay (chantage) ireny 
teo aloha ireny ka na iray itakiana volabe raha te hotendrena indray na ampihorohoroina ho nanao 
ka hoe hotoriana eny amin’ny Bianco. 

Mahareta daholo fa ny olom-pirenena dia manana zo hahazo vaovao feno e ! 





