TANORA TSY TARA – TSY FAHOMBIAZANA AMIN’NY FIANARANA : FANTARO IREO ANTONY SY NY FISOROHANA AZY | NEWSMADA

Par Taratra sur 21/09/2016 

Tsy lahatra na anjara io. Misy antony maro mahatonga ny tsy fahombiazana amin’ny fianarana, ka 
tojo izany dia kivy sy ketraka. Misy ireo tsy tafarina intsony ka manapa-kevitra ny hijanona. Ao 
ireo miezaka manafina ny tsy fahombiazana amin’ny fihetsika hafa, toy ny ditra, ny gafigafy, sns. 

« Te hiaro tena sy te hanafina ny zavatra mafy handalovany ireo mpianatra mampiseho toetra madiditra, 
tsy hoe toetra ratsy akory », hoy ny fanazavan’i Brigitte Prot, « psychopédagogue » frantsay, nandalina 
ity fiainan’ny mpianatra ity. Aminy, manana anjara toerana lehibe mahatonga ny tsy fahombiazana 
mpianatra ny manodidina azy. Mety ho mahatsiaro ho tsy manana noho ny namany, na avy amin’ny saranga 
mitovy, noho ny ray aman-dreny misaraka, ahilikiliky ny namana, sns, no nahatonga izany tany am-boalohany. 
ho vokatry ny fihetsika na fiteny nandratra, mety tsy nahy, nataon’ny mpampianatra na mpanabe 
koa. Very ny fahatokisan-tena, ka mitady izay hisitrihana foana ilay mpianatra. Tena misy fa tsy foronina 
hoe marary kibo na marary an-doha, tsy mahita tory amin’ny alina, sns, ireny, rehefa mieritreritra 
hianatra. Miferinaina foana ka vao mainka miakatra ny « stress ». Misy torohevitra vitsivitsy nozarain’ity manam-pahaizana ity ihany. Voalohany, mila miezaka 
tanjona amin’ny fiainana, ka tsy mijery afa-tsy izay hahatratrana azy ny mpianatra. Azo avadika 
hery enti-miady ilay fahasamihafana nahatonga ny tsy fahombiazana. Mikiry ! Faharoa, miezaka 
tena. Ny tsy hay anio, azo ianarana rahampitso. Raha tsy nifindra kilasy na tsy afa-panadinana, 
raisina ho toa ny tsy fahombiazana izany fa kosa hatao hoe fanamafisana ny fahalalana. Miezaka! 
farany, Tsy vahaolana ho an’ny filaminan-tsaina akory ny fijanonana amin’ny fianarana. Vao mainka 
manokatra olana vaovao eo amin’ny fiainana, satria tsy ampy diplaoma no hiatrika asa… 

Les commentaires sont fermées. 

