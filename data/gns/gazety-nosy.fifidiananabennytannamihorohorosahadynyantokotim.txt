FIFIDIANANA BEN’NY TANÀNA : MIHOROHORO SAHADY NY ANTOKO TIM

Ao anatin’ny firaisan-kina sy ny firaisam-po tanteraka amin’ny fanohanana ny ekipam-pirenena 
ny Barean’i Madagasikara izao ny Malagasy maherin’ny 25 tapitrisa. Ao anatin’izany anefa dia 
tahotra tsy henatra ny antoko Tiako i Madagasikara manatanteraka kaongresy, anio sy rahampitso 
eny amin’ny Magro Tanjombato. Marina fa tsy ny baolina kitra na ny fiadiana ny amboaran’i Afrika 
no zava-dehibe eto amin’ny firenena, saingy rehefa mba misy kosa ny vanim-potoana iray ka tena 
ho miray hina sy miray fo ny vahoaka Malagasy rehetra eran’ny Nosy, dia tsara angamba raha miato 
ny resa-politika izay hiarahan’ny rehetra mahita fa mampizarazara ny Malagasy. Amin’ny lafiny 
anefa, tsy mahagaga izao fihetsiky ny TIM izao satria afaka telo volana indray dia ho avy ny fifidianana 
tanàna ka tsy afaka ny hipetra-potsiny hiandry ny fahavitan’ny CAN 2019 ny antoko, indrindra fa 
faharesena goavana tamin’ny fifidianana solombavambahoaka ireny. Efa mihorohoro sahady mantsy 
Marc Ravalomanana sy ny forogony, ankehitriny, manoloana izay fiatrehana ny fifidianana ben’ny 
izay. Tsara marihana fa tsy mitovy tamin’ny depiote ny fifidianana monisipaly manaraka eo satria 
mipetraka ho mpanohitra ny fitondrana ny antoko TIM, izany hoe ireo kandidà hatolotr’ity antoko 
no mpifanandrina mivantana amin’ireo kandidà harotsaky ny fitondrana. Mazava ho azy fa fahafaham-baraka 
ho an’ny antokon-dRavalomanana ny mbola hibata faharesena tahaka ireny niseho tamin’ny fifidianana 
ireny. Rahany vokatra ofisialy navoakan’ny Fitsarana avo momba ny lalàmpanorenana tamin’ny 
farany teo mantsy no jerena, dia azo antoka fa ho vitsy dia vitsy ny kaominina ho azon’ny TIM eran’i 
Eny fa na ny kaominina Antananarivo Renivohitra aza dia mety ho votsotra eo am-pelatanan’i Lalao 
sy ny vadiny mpanolotsaina manokana. Ny zavatra iray tsapa sy tsikaritra mantsy tato ho ato, na 
anatin’izao CAN 2019 izao raha ny marina kokoa, dia nitombo ny fitiavan’ny olona ny filoha Andry 
ka vao mainka hanahirana ny antoko TIM mpanohitra azy. Vao nandeha ny fankalazana ny fetim-pirenena 
maro ny Malagasy no nankasitraka ny ezaka ataon’ny fitondrana ankehitriny tamin’ny fanomezana 
fitaovana vaovao ny foloalindahy, indrindra fa ilay fiaramanidina sy ireo helikôpetra entina 
amin’ny asan-dahalo. Tsy nijanona teo fa maro amin’ny Malagasy ihany koa nankasitraka ny fihetsika 
filoham-pirenena tamin’ny fanohanana ny ekipam-pirenena Malagasy na ny Barea tany Egypta. Na 
na tsy tiana, misy fiantraikany any amin’ny olom-pirenena maro izany ary mety hampiakatra ny vato 
azon’ireo kandidà hatolotra ny fitondrana amin’ny fifidianana ben’ny tanàna. Izany trangan-javatra 
izany no mahatonga ny antoko TIM hihorohoro ka dien’izao telo volana mialohan’ny fifidianana 
dia atao ny kaongresy nasionaly, hanatsarana ny rafitra ny antoko sy hametrahana paik’ady vaovao 
ahafahana mahazo vokatra tsara amin’ny fifidianana monisipaly. Raha ny eto Antananarivo Renivohitra 
araka ny efa voalaza tery ambony dia mety ho resy ny kandidà hatolotra ny TIM na dia mirehareha aza 
mpomba an-dRavalomanana fa mbola azy ireo ity Antananarivo ity. Mety ho resy satria ankoatra ny 
fitiavan’ny olona ny filoha am-perinasa, dia samy mahita ny zava-bitan’ny ben’ny tanàna Lalao 
tao anatin’izay 4 taona nitantanany ny kaominina izay ny mponina eto Andrenivohitra. Rehefa tena 
amin’ny fo tsy miangatra mantsy, tsy hita hoe inona no tena zava-dehibe misongadina vitan’i Lalao 
sy ny vadiny teo amin’ny fitantanana ny tanàna, ankoatra ny fametrahana ny Easy Park, ny Pavillon 
etsy amin’ny Espalanade Analakely. 

