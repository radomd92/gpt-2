ADY AMIN’NY KOLIKOLY: TOKONY HO MODELY NY ENAM | NEWSMADA

Par Taratra sur 28/07/2018 



Nitsidika ny ivontoeram-piofanana ho mpiasam-panjakamana ambony (Enam) etsy Androhibe ny minisitry 
asa sy ny fampananana asa, i Pierre Houlder, omaly. Navoitrany tamin’izany fa tokony ho modelin’ny 
ity ivontoerana ity amin’ny ady amin’ny kolikoly. 

« Tokony hatoky tena ireo mpifaninana sy mpanao fanadinana ary ny herin’ny tena no tokony hahatafita 
tsy ny kolikoly », hoy ny minisitra. Tokony hiainga eo amin’ny fampiofanana ireo mpiasam-panjakana 
fanovana ny toe-tsaina tsy tia kolikoly ka entin’izy ireo amin’ireo toerana iasany. 

Nisy fotoana, nalaza ratsy amin’ny fisian’ny kolikoly avo lenta ny Enam ary lasa 

mampatahotra ny olona ny fanaovana fifaninanana eny noho ny fisian’izany ka mampisalasala ireo 
maniry ny ho lasa mpiasam-panjakana ambony. 

Nilaza kosa ny talen’ny Enam fa efa betsaka ny ezaka atao hiadiana amin’ny kolikoly ao an-toerana. 
akaiky amin’ny Bianco izy ireo amin’izany. Napetra koa ny « caméra de surveillance » amin’ireo 
saropady mba hampisy ny tena mangarahara. 

Anisan’izany ny toerana famolavolana ireo laza adina sy ny efitrano fanaovana fanadinana ary 
fitsarana fanadinana. Tazana amin’izany avokoa ny irika rehetra mety hahitana soritra ny kolikoly 
ny mety ho fivoahan’ny laza adina mialoha ny fotoana. 

Voalazan’ity tale ity fa avy any ivelany matetika ny risoriso fa tsy eo anivon’ny Enam ka efa mitsikaraka 
ambanin’ny tany ireo mpianatra manao fifaninanana hiditra ao ka manao kolikoly any ambadika any. 

Porofo mivaingana kosa ireo tanora tena milofo, zanaky ny fianakaviana tsotra, tafiditra amin’ny 
hidirana ho mpiasam-panjakana ambony ao amin’ny Enam. Miankina tanteraka amin’ny fahaizany 
ireny ary notsaraina tamin’ny nataony ka nahazoany izany toerana izany. 

Maro ny lalam-piofanana ao amin’ny Enam Androhibe izay misokatra ho an’ny tanora rehetra mahafeno 
fepetra ary mivoaka ho mpiasam-panjakana ambony avy eo. 



Les commentaires sont fermées. 

