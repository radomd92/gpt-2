ONIVERSITEN’I BARIKADIMY  : HANAOVANA BIZINA NY “SOUTENANCE” | NEWSMADA

Par Taratra sur 17/04/2018 

Velon-taraina ny ankamaroan’ny mpianatra manomana “soutenance” amin’ny sampan-mpiofanana 
ao amin’ny oniversiten’i Barikadimy Toamasina. Manodidina ny 75 eo ho eo ireo mpianatra ireo. 
iray ihany no “encadreur” azy ireo amin’ izany fanaovana fanohana-kevitry ny fiofanana nataony 


Vokany, tsy zakan’ny mpampianatra zokiolona eo anivon’ny sampam-piofanana lalàna izany ka lasa 
savorovoro eo amin’ny mpianatra. “Safidinay ny iarahana amin’ i Tsaramaro Hugues, niandraikitra 
fanohanan-kevitry ny fiofanana nataonay ka tsy tokony hiova mpampinatra hafa. Efa io no niandraikitra 
75 mianadahy ireto” hoy ireo mpianatra nihaona tamin’ny mpanao gazety. 

Tsy izay anefa ny fanapahan-kevitra navoakan’ny mpampianatra zokiolona eo amin’ny sampam-mpiofanana 
fa tadiavin’izy ireo hozarazaraina amin’ny mpampianatra maro samihafa ireo mpianatra 75 eo amin’ny 
hanao ny fanohanan-kevitry ny fiofanana nataony. Nambaran’ ireto mpianatra ihany fa misy resaka 
sy kolikoly ny raharaha. 

Misy ny mpampianatra sasany tsy manana mpianatra hiandraiketana mihitsy ao ny manana roa na telo 
lasa tsy zakan’ny sain’ny sasany ny fisian’ny mpianatra miisa 75 ho an’ i Tsaramaro Hugues. 



Les commentaires sont fermées. 

