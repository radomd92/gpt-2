MARI-PANKASITRAHANA :: ZANDARY EFATRA AMBY ENIMPOLO NAKARINA LAHARAM-BONINAHITRA • AORAHA

Napetaka, omaly teny amin’ny toby Jeneraly Ramarolahy, eny Betongolo ny laharam-boninahitr’ireo 
miisa efatra amby enimpolo vao nahazo fisondrotana tamin’ity taona ity. Manomboka eo amin’ny 
kolonely izy ireo ka hatramin’ny zandary kilasy voalohany milanja tsipika telo. 

Nanararaotra nanipy teny tamin’ireo miaramila ny jeneraly Randriamanarina Jean Christophe, 
miadidy ny Zandarimariam-pirenena, nandritra ny lanonana fa “mahalala ny ataony ny lehibe, ka 
tsy hihevitra azy ireo ho toy ny tsy manao inona”. 

Niteraka resabe teo anivon’ny Tafika sy ny Zandarimaria ny tsy nisian’ny fampiakarana galona 
anivon’ny Foloalindahy tamin’ity taona ity raha tsy tamin’ity volana septambra ity. Matetika 
isaky ny volana jona no mivoaka io fahazoana laharam-boninahitra io ka nahatonga io fimenomenonana 
“Efa ela io fampiakarana galona io no efa voasonia saingy tsy miankina amin’ny olona iray izany 
misy sehatra maro andehanany. Aoka tsy hanome tsiny an’iza na an’iza. Tsy voatery ho isaky ny volana 
no fivoahan’io. Toy ny fahazoana galona jeneraly ihany koa tsy voatery ho isaky ny faran’ny taona”, 
ihany ity tompon’andraikitra voalohany eo anivon’ny Zandarimaria ity. 









Enregistrer mon nom, mon e-mail et mon site web dans le navigateur pour mon prochain commentaire. 



