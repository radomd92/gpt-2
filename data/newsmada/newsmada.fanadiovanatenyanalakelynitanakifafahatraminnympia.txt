FANADIOVANA TENY ANALAKELY : NITANA KIFAFA HATRAMIN’NY MPIASA BIRAO | NEWSMADA

Par Taratra sur 10/01/2017 

Niara-nientana nanadio tanàna niaraka amin’ireo mpamafa lalana sy ny RF2 ny mpiasa avy amin’ny 
voalohany, ny filankevitra monisipaly, ny mpiasan’ny kabinetra izay notarihin’ireo lefitry 
ben’ny tanànan’Antananarivo Renivohitra, ny delege sy ireo avy amin’ny fokontany, ny tsena, 
sendika eo anivon’ny kaominina omaly. 

Fanadiovana izay nanomboka teny Ambohijatovo ary nifarana teny amin’ny Gara Soarano. Hetsika 
mba ho fanairana ny olona amin’ny fanadiovana ny tanàna amin’ny alalan’ny asa sy ny serasera. 

Nilaza andriamatoa Razafindratsima Ndremahery Marie Gérard, delegen’ny boriboritany voalohany 
« raha tombanana ho 5 000 isan’ora ireo olona mifamezivezy eto anivon’ny fari-piadidiana an’Antananarivo 
ary atao hoe mitondra fako 100 grama avy ireo olona ireo, fako 50 kilao izany no miditra eto Antananarivo 
isan’ora ; izay tokony hodiovin’ireo mpamafa lalana isan’ora». 

Nanamafy koa izy fa « izay tsy mandoto dia efa anisan’ny manadio, ary tsy mora velively ny asan’ny 
ny tanàna ka tokony samy hitandro ny fahadiovana ny tsirairay”. 

Nasehon’ ireo mpiasan’ny kaominina ihany koa fa azon’ny tsirairay atao tsara ny manadio tanàna 
tsy handaniana vola be izany. Eo koa ny fanentanana sy fampianarana ireo mpivarotra sy ny manodidina 
hanadio ny toerana hipetrahany. 



Nahatratra 200 ireo mpiasa tonga nanadio 

Nahatratra 200 teo ho eo ireo mpiasa tonga namaly ny antson’ny delegen’ny boriborintany voalohany 
hetsika fanadiovana ity. Ankoatra ny famafana ny lalana, teo ny fanasana tamin’ny alalan’ny rano, 
fanafody, fanalàna ireo mpivarotra amoron-dalana sy ireo 4-mi izay mipetraka manoloana ny Le 
Analakely. Nahavariana ny maro tokoa ny nahita ireo mpiasa avy ao amin’ny kabinetra nandray kifafa. 

Mbola hitohy ny fanadiovana indrindra ny any anaty tsena. 

Ankoatra ny fanadiovana ny tanàna, nanolotra solosaina dimy ho an’ny boriboritany voalohany 
ho fanatsarana ny asa ny solombavambahoaka Razafimanantsoa Hanitra satria zava-dehibe ho an’ny 
ny fahazoana taratasim-panjakana toy ny sora-piankohonana. 



Les commentaires sont fermées. 

