JEAN FÉLICIEN RATEFY : NINDRAMIKO HAMETRAHANA HAFATRA AM-PITIAVANA

Asa aloha ianareo ny fijerinareo mpaky hajaina fa dia mbola tsy nigadona akory ity volana Novembra 
ity dia rahona mainty ny nandrakotra ny tontolon’ny kolontsaina malagasy. Satria tokoa mantsy 
nandao an-tsika i Fafah Mahaleo, ny 20 Oktobra, dia nanara-dia azy i Dadah, ny 03 Novambra. Enjana 
izany lahatra izany ka nalehoko, androany sabotsy 09 Novambra 2019, nametraka hafatra am-pitiavana 
alalànan’ny fahatsiarovana ny namana iray nahavita be teo amin’ny andro fahavelomany. Araho 
ny tantara, hoy Dama Mahaleo izay. 

Ny Talata 1 Novambra 2017 dia nodimandry ny namana sy zoky mpanao gazety Jean Félicien Ratefy, rehefa 
73 taona teto amin’ity tany fandalovana ity. Ny nofony dia nentina tao amin’ny EKAR Antanimena 
Zoma 03 Novambra 2017, nisaorana An’Andriamanitra, nialoha ny nitondrana azy ao amin’ny fasan-drazany 
Merimandroso-Ivato… 

Ity ny Tantarany nalaina ta amin’ny bokikelin’ny CJD (“Club des Journalistes Doyens”): “Fantaro 
Mpanao Gazety Zokiolona”. 

Teraka ny taona 1944 tany Manjakandriana I Jean Félicien Ratefy. 

Nahatontosa ny sampan’asa rehetra ao amin’ny Radio sy Télévision Malagasy. 

1964: Nanao concours hidirana ho technicien tao amin’ny RNM Anosy 

1968: Niaraka tamin’ireo mpanorina ny Televizion malagasy voalohany teny Antaninarenina. Ankoatry 
maha-mpandray feo (soundman) dia cameraman malagasy voahohany nampian’ireo frantsay koa izy. 
sary hoso-doko hatao fond de cadre raha hiseho télé ny speakrine. Nanao fandaharana reportage 
izy, AINA VAO momba ny asa nataon’ny mpianatra St Joseph Mahamasina nankany Ambatomanoina, niasa 
tamin’ny tantsaha sy ny 107è Compagnie Service Civique. Izy no nitarika ny Chorale AKON’I IARIVO 
tao Antanimena tamin’ny fandaharana Krismasy voalohany 1968 atao hoe FARIBOLAN’NY ANKIZY, ary 
vitsivitsy milalao piano. 

1974: Affecté tao amin’ny Discothèque RNM tao Anosy izy. 

1975: Nangataka hiasa any Mahajanga izy ka dia niofana ho chef de Centre teny amin’ny Emetteurs 
Fenoarivo. Nandritra ny folo taona niandrasany teny dia nandray anjara tamin’ny fanorenana centre 
maro amin’ny faritany izy. 

1985: Niverina tao Anosy izy nanao animateur d’antenne sy producteur ka nanatontosa fandaharana 
isan-kerinandro amin’ny teny malagasy sy teny frantsay: famakafakana momban’ny mozika musicologie 
amin’ny chaîne 1, SEHATRA sociomusicologie fihaonana, MIKALOA RY TANIKO grapho ethno musicologie 
karazan-kira iarahana amin’ny mpanakanto, tao amin’ny chaîne 2, CHANTE MA VALIHA, ary KALEIDOSCOPE 
vaovao ara-kolontsaina. 

1991: Grève National. Nanangana ny SAARM, Syndicat Autonome des Agents de Radio de Madagascar 
nifampirahahara tamin’ny Praiminisitra Guy Willy RAZANAMASY ary namerina ny mpiasa sy ny RNM 
Anosy rehefa noroahan’ny MMSM ho eny an-dalambe ny mpiasa. 

1993: Nangataka hiasa ao amin’ny sampana “Journal parlé” izy, ary dia tsy navela hanao izany tao 
CH 1, amin’ny teny Malagasy, fa ny CH frantsay ihany. 

Septembra 2003: Natao Talen’ny RNM izy raha mba hikasa hamita 40 ans tamin’izany asany izany. 

Eo amin’ny sehatry ny Mozika. 

1953: Nanomboka ho mpitendry orgue niaraka tamindrainy tao Antanimena ST Fr. Xavier. 

1954: Nianatra tao amin’ny Ecole Provinciale de Musique de Tananarive. 

1959: Nanorina ny Chorale AKON’NY IARIVO niaraka amin’ny mpiray tampo aminy. 

1964: nanomboka ny fiainana professionnelle eo amin’ny radio sy ny fampianarana mozika. 

1974: mpampianatra tao amin’ny CNEM (“Centre National d’Éducation Musicale”). 

1978: Nanangana ny sekoly CMR na Cours de Musique Ratefy ao Ankadifotsy hatramin’izao, izay nanandrana 
fifaninanana tany amin’ny CONCOURS PANAFRICAIN 95 de musique tao Afrique du Sud, nanomboka ihany 
tany amin’ny CNR de La Réunion ny Concours PIAN’AUSTRAL 98 izay nitohy isan-taona. 

1999: Nanangana ny CONCOURS de LA VILLE DES MILLES, niaraka tamin’ny CUA. Tao Ambohitsorohitra 
andininy voalohany no notontosaina tamin’io taona io. avy eo dia natsangany ny fikambanan’ny 
“Les Amis du Piano” niaraka tamin’i Mireille Mialy Rakotomalala, mpitendry piano fanta-daza 
mikaroka momba ny mozika ary ministry ny Kolontsaina sy ny Serasera teo aloha. 

2002: Consultant nalefan’ny ministera hanampy ny mpianatra any Seychelles hiatrika ny fanadinana 
na Associated Board of the Royal Schools of Music. Izay efa tafajoro ihany koa eto amintsika eritaona 
aoriana ka misy ny taranja Solfège ary ny pratique.Tsy fifaninanana akory io fa dingana hitsapana 
fahaizana aorian’ny fianarana mozika nianarana (“examen”) 

2003: Fiofanana tany amin’ny ACADEMIE INTERNATIONAL D’ETE DE NICE. 

Eo amin’ny lafiny Sosialy: vao tafiditra erin-taona tao amin’ny RNM dia nanorina ny AMTRAM, Amicale 
Techniciens de Radio de Madagascar. 

1970: Nanorina ny KAM, Koperativan’ny Artiste Malagasy. 

1990: Namorona ny SYMPROMU, Syndicat des Professeurs de Musique. 

1991: SAARM, Syndicat Autonome des Agents de Radio de Madagascar. Solontenan’ny FFS, Fiaraha-miasan’ny 
Sendikaly tao amin’ny Departemanta Politikan’ny Hery Velona Rasalama. Sekretera Jeneralin’ny 
FMM Antananarivo… 

Momban’ny fiofanana : 

1987: momba ny COOPEC, Coopérative d’Epargne et de Crédit, nataon’ny Coopération Afro-Américain 
travail, tany Maurice. 

1989: formation au sein des organisations Syndicales sur le BIT et l’OIT, tany Guinée Konakry. 

1992: momban’ny CEE/ACP –PAS tany amin’ny CGT/FO tany Frantsa. 

Inona moa no antony nanoratako ity lahatsoratra ity? Vao tamin’ny alakamisy 06 Novambra aho no 
nandevina an’i Dadah Mahaleo rehefa avy nandevina an’i Fafah teny Rangaina Ilafy, ny 23 Okotobra. 
an-dalàna teny amin’iny RN7 iny (satria niala maraim-be teto Antananarivo) no reko fa io 06 Novambra 
io dia lasa ihany koa i Andriamilisoananahary Jacques Florian na Jacques Nanahary, sisa tavela 
mpikambana tao anatin’ny tarika “Les Nanahary”, ary nalevina tamin’ny fotoana nandevenanay 
Dadah tany Betafo. 01 Novambra : nandalo ny fetin’ny Masina rehetra (Toussaint); ny 02 Novambra 
ny fetin’ny maty rehetra (“Fête des défunts”). Havako daholo ireo toa maha havako ireo artista, 
zava-kanto sy mpanao malagasy rehetra eto Madagasikara. Toa maha havako anareo rehetra mpamaky 
gazety ity, ankoatra ny tena havako tamin’ny razambe nipoirana. Eny, havako daholo rehefa Malagasy 
Na dia i Fleury Rakotomalala, vazaha taratasy monina ao Frantsa nitsaoka trosa, mirediredy andro 
manary tena aza… Izao no teny hita tao amin’ny fereparan’i Jean Félicien Ratefy, mpanao gazety 
tokony halainareo tanora malagasy tahaka: 

“Mba tsofy rano tsara e ‘ty mpivahiny ity e! Fa lavitra ny làlana ka mila tso-drano aho, hanambina 
diako”. 

Tany fandalovana ihany ity tany ity fa maro no manadino izany rehefa “metimety” ny fiainany. Fa 
ela na ho aingana dia tsy maintsy halain-dRafahafatesana ianao io, na tianao na tsy tianao. Ary 
voadonam-pahoriana ny havanao iray manontolo. Tsotra ary ny hafatro aorian’io fahatsiarovana 
namana mpanao gazety Jean Félicien Ratefy : dieny mbola velona mahaiza mizara fitiavana, mahaiza 
amin’ny mpiara-monina tsy an-kanavaka. Mariako anefa fa hatreo aloha, raha mandinika ny manodidina 
eny dia teny an’efitra ihany ireo. Kanefa “’Zaho tsy kivy”, hoy ilay hira iray izay. Tsy kivy toa 
Jean Félicien Ratefy nanomboka tamin’ny tsy misy sy tsy ny hay tambolohany nefa nangana sy namela 
mampidi-bola izay nodimbiasan’ny zanany. Izany, Tompoko, no lova tsara indrindra : mampiampita 
fahaizana sy ny anaran-draiamandreny niteraka ho an’ny taranaka fara aman-dimby. 41 taona izao 
nisy izany sekoly CMR na “Cours de Musique Ratefy” izany. Mbola ao Ankadifotsy ao ihany izy hatramin’izao. 
dokam-barotra akory ity leiretsy fa fampahatsihivina fa izany no tena hoe mitsinjo taranaka a! 
asa raha izaho indray no “mivaha” fa maro aloha ireo mivovo manaratsy mpiara-belona noho ny fialonana 
izao nefa hivadika… vovoka ihany. Dia hindramiko ny ampahan’ny tonon’ny hiran-dry Mahaleo hoe 
voarara” na dia hisy hilaza indray ry devoly isany fa mitomany ho mpitandrina indray aho (fa inona 
no tokony hahataitra amin’izany? “Il faut de tout pour faire un monde”) : 

“(…) Soloy fitiavana ny andronao sisa. Ny fotoana anie ka efa voaisa, efa voafetra sy efa voafaritra, 
anjaranao sisa miharitra. Mifankatiava raha mbola velona, f’izany indrindra no maha-olombelona, 
mifanasoava (…)”. 



