ANTSIRABE : ZAZA TSY HITA DIMY TAONA, EFA NISORATRA TAMINA TERATANY KARÀNA – MIDI MADAGASIKARA

Tsy nitsaharatra nivezivezy nanao fisafoana nanerana ny tanan’Antsirabe ny Emmoreg niampy ireo 
filaminana sy ny orinasa mampiasa ireny mpiambina ireny teto Antsirabe omaly nanomboka ny tolakandro 
Tsikaritra koa fa saika nanidy ny fivarotany mialoha avokoa ireo mpivarotra lehibe teratany karàna 
Antsenakely. Izany dia vokatry ny feo niely fa hamaly faty ny andian’olona raha vao tsy mahafa-po 
ireo ny fitsarana eo amina teratany malagasy sy karàna niady zaza. Omaly mantsy no niakatra fitsarana 
raharaha ity. Raha tsiahivina, efa dimy taona lasa izay no nanao filazana sy fitarainana ny fianakaviana 
iray monina eny Andranomandevy Antsirabe fa very zanaka. Efa natao ny alanenina rehetra sy ny fikarohana 
ny taona maro fa tsy nahitam-bokany izany. Efa nionona ny fianakaviana nandritra izay dimy taona 
satria efa lany aiky tamin’ny fikarohana. Tsy nampoiziny anefa ny zava nitranga , fa tazan’ny havany 
amin’ny hopitaly ilay zaza tamin’ny alatsinainy lasa teo saingy hataraina ny an’ny fianakaviana 
efa misoratra amina teratany karana ilay zaza. Nanetsika ny fitoriana ireto nitonona ho ray aman-drenin’ilay 
ka niakatra fitsarana omaly ny raharaha. Araka ny vaovao voaray dia nilaza ireto teratany karana 
manana taratasy mazava tamin’ny nananganany ilay zaza ary nambarany fa nalainy tamina toerana 
zaza sahirana io zaza io, izay marihana fa efa folo taona izy amin’izao. Io no ifandroritan’ny roa 
eny amin’ny fitsarana omaly tolakandro, hatramin’ny ora nanoratana moa dia tsy mbola nivoaka 
didy. 




















