AMBOHIMANGAKELY : TRATRAN’NY ZANDARY IREO JIOLAHY TELO NAMAN’I KAISARA | NEWSMADA

Par Taratra sur 20/12/2017 

Natolotra ny fampanoavana omaly ka naiditra am-ponja vonjimaika ireo jiolahy telo saron’ny zandarimariam-pirenena 
ao amin’ny borigadin’Ambohimangakely, ny 16 desambra 2017 lasa teo. Araka ny fanazavan’ny zandary, 
iray mpanao fanafihana mitam-piadiana ireto tratra ireto. Efa nokarohina hatry ny ela ny roa amin’izy 
ary isan’ny tambajotran-jiolahy mahery vaika. Tratra tany amin’izy ireo koa ny fitaovam-piadiana 
fitaovana hafa fitondra mamaky trano. Nanamafy hatrany ny zandary fa iray fikambanana tamin’ilay 
fanta-daza antsoina hoe Kaisara izay efa migadra any Tsiafahy ireto telo tratran’ny zandary ireto. 

Ny 6 novambra 2017 alina tao Ambohimahitsy ary ny 28 novambra 2017 alina koa tao Tsarahasina no fantatra 
fanafihana tranon’olona nandraisan’ireto jiolahy ireto anjara. Niainga avy amin’izany ny fanadihadiana 
ny fitsongoana dia nataon’ny zandary. Nitombo hatrany ny fanangonam-baovao azon’ny zandary 
noraisim-potsiny ry zalahy. 

Tratran’ny zandary namita iraka manokana tao amin’ny fokontany Ambavanara Marotsiela Ambatomainty, 
16 desambra 2017 koa ny jiolahy iray fanta-daza amin’ny anarana hoe Lebabany. Teo am-pikasana 
fanafihana izy no tratra. 



Les commentaires sont fermées. 

