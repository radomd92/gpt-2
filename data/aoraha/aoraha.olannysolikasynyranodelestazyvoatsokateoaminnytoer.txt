OLAN’NY SOLIKA SY NY RANO, DELESTAZY… :: VOATSOKA TEO AMIN’NY TOERANY NY MINISITRY NY ANGOVO SY NY RANO ARY NY AKORAN’AFO • AORAHA

Nilatsaka ny fanapahan-kevitra. Noesorina teo amin’ ny toerany nandritra ny Filankevitry ny 
notarihin’ny Filohan’ny Repoblika, Rajoelina Andry, teny Iavoloha, omaly, ny minisitry ny Angovo, 
rano ary ny akoran’afo, Andriamanga Vonjy. 

Nitambesatra tany amin’io minisitra io ihany, nony farany, ireo olana samihafa nianjady tamin’ny 
vahoaka tao amin’ireo departemanta nosahaniny: olon’ny famatsiana rano sy ny herinaratra, ny 
fako, ary ny krizin-dasantsy farany teo. 

Ny tsy fifehezan’ity mini-sitra ity an’ireo olana nanodidina ny tsy fisian’ny solika ka niteraka 
indrindra fa ny teto an-drenivohitra sy ny delestazy, no fantatra fa niafara tamin’ izao fanalana 
teo amin’ ny toerany izao.Am-bolana izao ny tsy fahampian’ny rano teto amin’ ny manodidina an’Antananarivo 
mbola tsy voavaha mihitsy hatramin’ izao. 

Mety hitohy ny fanadiovana 

Tsy naharesy lahatra ny Filohan’ny Repoblika kosa ny fepetra noraisin’i Vonjy Andriamanga tamin’ny 
an’ireo kaompanian-tsolika miisa roa handoa onitra hatramin’ny 180 tapitrisa ariary. 

Araka ny fampitam-baovao avy amin’ny Fiadidiana ny Repoblika, omaly, dia Ramarolahy Christian, 
ny Paositra sy ny fifandraisan-davitra ary ny fampandrosoana ny haitao ara-kajy mirindra no hisolo 
vonjimaika ny minisitra teo aloha, Andriamanga Vonjy. Izany hoe mbola tsy fantatra izay olona 
hisolo ny toeran’ity minisitra ity hatreto. 

Re tsilian-tsofina fa mety tsy hijanona eo amin’izao fanesorana ny minisitry ny Angovo, ny rano 
ny akoran’afo izao ihany ny fanadiovana anatiny ao anatin’ny fahefana mpanatanteraka. Azo heverina 
fanovàna an’ireo mpikambana hafa ao anatin’ny governemantan’ny Praiminisitra, Ntsay Christian 
ho ato, eny fa na amin’ny volana janoary 2019 aza vao ho tapitra ny fifanarahana nataon’izy ireo 
Andry hamitany ny asany. 









Enregistrer mon nom, mon e-mail et mon site web dans le navigateur pour mon prochain commentaire. 



