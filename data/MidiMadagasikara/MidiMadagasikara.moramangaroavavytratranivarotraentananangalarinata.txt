MORAMANGA : ROA VAVY TRATRA NIVAROTRA ENTANA NANGALARINA TANY AM-PIANGONANA – MIDI MADAGASIKARA

Teo am-pivarotana ireo ridaom-piangonana, baiboly, fanamafisam-peo, ary ireo kojakoja maro 
avy nangalarina izy mirahavavy no tra-tehaky ny zandary raha efa nokarohina taorian’ny fahavakisan’ny 
EKAR sy FJKM tao Antsirinanla, ny 22 febroary 2015 lasa teo. Rehefa nihevitra ireto vehivavy ireto 
efa naharitra ny fotoana namakiana ireo fiangonana ireo dia nanao ny fivarotana tsy nisy ahiahy 
karazana entam-piangonana teny aminy izy mirahavavy. Niafara tamin’ny fanaterana azy any am-ponja, 
13 marsta, ny hevi-petsiny. Efa any am-ponja avokoa ny vadin’izy mirahavavy tratra namaky ny tranovatom-piangonana 
andro vitsy lasa izay. Efa fanaon’izy ireo ny asa ratsy toy izao. Fantatra izany nandritra ny fanadihadiana 
azy ireo, ary niaiky ny asa ratsy nataony izy. Noheveriny mantsy fa antom-pivelomana nandritra 
fotoana naharitra ny fangalarana, fa tsy noheveriny fa tsy maintsy hanefàna sazy any am-ponja. 



