ANTENIMIERAMPIRENENA VAOVAO :: HIVORY VOALOHANY AMIN'NY 9 JOLAY IREO SOLOMBAVAMBAHOAKA • AORAHA

Amin’ny talata 9 jolay ho avy izao no hivory voalohany, etsy Tsimbazaza, ireo solombavambahoaka 
ka handrafitra ny Antenimierampirenena vaovao. Ny fananganana ny Birao maharitra sy ny fandaniana 
ho filohan’ity andrimpanjakana ity no fantatra fa hodinihina mandritra an’io fivoriana tsy ara-potoana 


Milaza ny hanolotra olona hofidiana eo amin’ny toeran’ny filohan’ny ante­nimierampirenena 
ireo antoko rehetra voasolo tena etsy Tsimbazaza. 

Mandra-pahatongan’ny fotoam-pivoriana amin’ny talata dia heno ny fisian’ny fikaonan-doha 
hataon’ireo mpiray antoko tsirairay avy, momba ny fama­ritana an’izay anarana kandidà haroso. 
maha hery voalohany ny vondron’ antoko miara-dia amin-dRajoelina (Ird), izay nahazo mihoatra 
antsasa-manilan’ ny seza etsy Tsimbazaza dia anisan’ireo hanolotra olona izy ireo saingy mbola 
fantatra ny anarana, raha ny nolazan’i Houssen Rochelin, kandidà Ird, lany tany Toliara II. 

Nanambara kosa i Masy Goulamaly Jeanne, solombavambahoaka mahaleo tena lany tany Tsihombe fa 
ny fahazoan’ny antoko tsy miankina ny hery faharoa dia hisy fifampidinihana eo amin’izy ireo ka 
olona iray hatolotra hofidiana filoha izy ireo. Hatreto, ny antoko Tiako i Madagasikara (Tim) 
hery fahatelo ao amin’ny Antenimiera, nefa re fa mbola misalasala amin’ny mety handrosoana anarana 
ireo na tsia. Efa nisafidy ny hipetraka eo amin’ny toeran’ny mpanohitra rahateo ity antokon-dRavalomanana 
ity. 











Enregistrer mon nom, mon e-mail et mon site web dans le navigateur pour mon prochain commentaire. 



