FENOARIVOBE : MPIANAKA MPIVIDY HITA FATY, EFA TAOLANA SISA – MIDI MADAGASIKARA

Efa am-bolana maro izy ireo no tsy nahenoam-baovao intsony. Ny alatsinainy teo no hita, efa taolana 
sisa tanin’ny andro, ilay rainy sy ny zanany, tao amin’ny fokontany Ambalarano, distrikan’i Fenoarivobe. 

Avy any amin’iny faritra Miarinarivo iny no fiavian’ireto mpianaka ireto, raha ny angom-baovao 
Resaka fividianana sy famarotana volamena no ataon’izy ireo anton’asa. Araka ny loharanom-baovao 
dia efa fanaon’izy mianaka ireto ny mivezivezy any amin’iny faritra iny: miala eo Miarinarivo 
mankany Fenoarivobe, mandeha mividy volamena. Herinandro maromaro foana izy ireo no any amin’ny 
alehany ary saingy kosa, mifandray tsy tapaka amin’ireo fianakaviana. Tamin’ity indray mitoraka 
anefa dia efa ho andro maromaro, eny amam-bolana mihitsy no tsy hita maty, tsy re velona izy ireo, 
hoe handeha hitady volamena tany Fenoarivobe. Nanomboka teo ny ahiahian’ny fianakaviana izay 
ny mpitandro filaminana tany an-toerana. Ny alatsinainy hariva teo, tokony ho tamin’ny efatra 
sy sasany tany ho any dia nisy nampilaza ireo zandary tany an-toerana fa misy fatin’olona roa mitsirara, 
kirihatra iray manalavitra ny arabe. Faty izay zara raha misy hamantarana azy, satria efa saika 
avokoa ny nofony. Efa zary taolana aza sisa ny ampahany sasany amin’ny faritry ny vatany. Ny fitafiana 
no namantarana fa ireo mpianaka avy any Miarinarivo handeha hividy volamena izy ireo. Efa natolotra 
fianakaviana moa ny razana ary efa nandray ny andraikiny avy amin’ny fitadiavana izay nahavanon-doza 
zandary any amin’iny faritra iny. 



Zany foana ve ny hiainan’olona,tsy mba nisy fandriampahalemana mba hafahana mamokatra fa dia 
asandahalo sy jiplahy foana asa fiariana ataony Malagasy ! Mba hitadiavanareo vahaolana malaky 
fa tena miraviravy tanana ny olona 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

