AZA KITRA…NINA • AORAHA

Tafaverina amin’ny laoniny ny taranja baolina kitra eto Madagasikara. Na raha ny marimarina kokoa 
ny Federasiona malagasin’ny taranja baolina kitra (Fmf). Efa nifindran’ny aretina politika 
amintsika io taranja iray, tahaka an’ireo taranja sasany ihany koa aza. Ireny voafidy sy tafapetraka 
indray ireo mpikambana vaovao handrafitra ny federasiona, eny fa na mbola mihantona any ho any 
ireo fitarainana momba ny tsy fahatomombanana tamin’ny fifidianana natao tany Toliara tamin’ny 
aogositra lasa teo. Zary nisarika ny sain’ny Malagasy marobe ny ekipam-pirenentsika na ny Barea 
vokatra tsara azo nandritra ny fiadiana ny amboaran’i Afrika (CAN) tany Ejipta, izay nialohan’ny 
voalohany tamina dingana famaranan’ny fifaninanana iraisam-pirenena tahaka an’iny. Eto isika 
! Mbola vonon-kifanome tanana sy hampiseho firaisam-po am-panahy tokoa ve, sa fiharatsarambelatsihy 
fanaporofoana an’ilay maha sakaizan’ny mpandresy fotsiny ? Mitady hiverina indray ny fifanipahana 
ny valala an-karona. Samia mitondra ny anjara birikiny. Izay manana, aoka hanome, na inona na inona, 
rehefa hahasoa ny tontolon’ny baolina kitra dia tokony horaisina an-tanan-droa. Izay manome 
ataovy amin’ny fo, ho an’ny mpandray kosa mba handray am-pitiavana. Ireo mikaroka ny fomba hampikitrana 
efa miverina amin’ny laoniny no fahavalon’ny fampandrosoana an’io taranja be mpitia eto amintsika 
Na izany aza, tsy manakana ny fikarohana sy famoahana ny marina izany, raha mitombina ny fahalovana 
fifidianana tao amin’ny Fmf, satria samy miventy fanovàna amin’ny lafiny rehetra isika Malagasy. 









Enregistrer mon nom, mon e-mail et mon site web dans le navigateur pour mon prochain commentaire. 



