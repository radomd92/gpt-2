PREFEKTIORAN’ANTANANARIVO: AZO ATAO INDRAY NY MIVAROTRA SY MANAPOAKA TSIPOAPOAKA… | NEWSMADA

Par Taratra sur 19/06/2019 

Mitranga, mihemotra! Nofoanan’ny teo anivon’ny prefektiora indray ny lalàna momba ny fandrarana 
tsy azo anapoahana tsipoapoaka sy ny fivarotana izany. Manomboka omaly izany dia malalaka indray 
fanapoahana sy ny fivarotana izany, araka ny fanazavan’ny prefektiora. 

Nilaza ny prefet fa ahina hitera-doza mantsy ny fivarotana sy ny fitahirizan’ireo mpivarotra 
“Mety hapidi-doza ny fanafaran’ireo mpivarotra izany. Noho izany, mahazo mivarotra sy manapoaka 
indray ny olona amin’izao andro fety izao”, hoy izy. Mipetraka hatrany kosa ny tsy fahazoana manapoaka 
eny amin’ireo toerana saro-pady, toy ny eny amin’ny hopitaly, tobin’ny mpitandro filaminana, 
araka ny nambarany hatrany. Tsikaritra, omaly fa efa betsaka ireo mpivarotra nampirantiranty 
ireo tsipoapoaka teo ambony latabatra fivarotana. Nanamafy ihany koa ny teo anivon’ny minisiteran’ny 
(MDN) fa kilalao sy fahafinaretana ho an’ny ankizy malagasy ny fanapoahana ny tsipoapoaka rehefa 
ny volana jona. Fetin’izy ireo rahateo izany sady fankalazana ny fetim-pirenena ihany koa. Nambaran’ny 
anivon’ny MDN fa ho amin’ity taom-pankalazana ny faha-59 ny tsingerintaonan’ny fahaleovantena 
ny nijoroan’ny Foaloalindahy malagasy ity dia afaka atao ny mivarotra sy ny manapoaka tsipoapoaka 
an-tokantrano misy ny tsirairay avy. Voarara mafy kosa ny fanapoahana izany eny amin’ireo toerana 
vahoaka. 



Les commentaires sont fermées. 

