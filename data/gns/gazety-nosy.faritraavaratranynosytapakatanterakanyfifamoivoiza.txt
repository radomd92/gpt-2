FARITRA AVARATRA NY NOSY : TAPAKA TANTERAKA NY FIFAMOIVOIZANA

Nitondra takaitra lehibe amin’iny faritra avaratra ny Nosy iny no orambe nikija vokatr’ilay andian-drahona 
niforona tao amin’ny lakandranon’i Mozambika. Noho ny fiakaran’ny rano be loatra dia tapaka ny 
amin’ny faritra maro ka mampikatso tanteraka ny fifamoivoizana izay mampitohy ny tendrony avaratra 
Nosy amin’ireo tanàna sy faritra hafa eto Madagasikara. Nanomboka ny alatsinainy teo no efa tapaka 
ny lalana mampitohy ny tanànan’Ambilobe sy Antsiranana noho ny fahatapahan’ny tetezana ao amin’ny 
Antanambao Marivorahona, distrikan’Ambilobe. Fantatra ihany koa fa natelin’ny rano ny lalana 
vonjy maika na ny “déviation” napetraka ny ministeran’ny Asa vaventy sy ny orinasa Colas tao amin’io 
Antanambao Marivorahona io ihany. Na ireo kaoperativa mpitatitra mampitohy ny Renivohitra sy 
faritr’i Diana aza dia mijanona tsy misy miasa avokoa, nanomboka ny alatsinainy teo. Marihana 
ankoatra ny fifamoivoizana dia miato tanteraka ihany koa ny fampianarana any amin’iny tapany 
ny Nosy iny, voakasika amin’izany ny faritr’i Diana mazava ho azy, ny faritr’i Sava, Sofia ary Boeny. 
ny vinavinan’ny sampana mpamantatra ny toetrandro dia hahazo hery ity andro ratsy atsy amin’ny 
Mozambika ka hivadika rivodoza, anio alarobia. Na izany aza, tsy hiditra an-tanety eto Madagasikara 
rivodoza io saingy hitondra orambe any amin’ny faritra andrefana sy atsimon’ny Nosy, rahampitso 


