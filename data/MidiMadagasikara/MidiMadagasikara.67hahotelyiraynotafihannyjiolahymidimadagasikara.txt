67 HA : HOTELY IRAY NOTAFIHAN’NY JIOLAHY – MIDI MADAGASIKARA

Ny alarobia hariva tokony ho tany amin’ny 7 ora tany ho any, tonga tany amin’ny biraon’ny polisy 
amin’ny 67 Ha ny vehivavy iray tompona hotely eny an-toerana. Tonga nanao fitarainana ity olona 
fa nisy andian-jiolahy nandroba tao amin’ny hoteliny. Ny filazany no nahafantarana fa, nisy olona 
amin’ny fito niditra tao aminy. Rehefa teo ireo olona ireo dia nitady ny vadiny. Tsy mbola tao an-trano 
rangahy tamin’io fotoana io. Avy hatrany dia noteren’ireo an-dian’olona ireo ilay vehivavy hamoha 
efitrano ipetrahany. Raha tafiditra ry zalahy, hoy hatrany ny fitantarany, dia nalainy ny “unité 
iray, vola iray tapitrisa ariary sy finday enina. Rehefa azon’ireo olona izany, dia lasa nandeha 
elanelantrano izay ireo tsy hita intsony. Maro moa ny resaka re teny an-toerana io hariva io. Nisy 
nilaza fa nitondra basy ireo olona ireo. Tsy anisan’ireo niditra ny trano anefa ireo voalaza fa 
basy lava fa niandry teny ivelany. Ny nahavariana tamin’ity zavatra ity ary nomarihan’ny tompon’andrikitra, 
ny tsy nanairan’ilay voatafika ireo mpitandro filaminana marobe mitoby eo amin’ny Coum amin’izao 
izao. Tsy dia lavitra eo mantsy no misy ilay hotely. Naleony nandeha an-tongotra tany amin’ny biraon’ny 
Misarika ny sain’ny be sy ny maro ny tompon’andrikitry ny filaminana eny an-toerana, fa tokony 
avy hatrany ny laharana finday izay efa nozaraina izay sendra zavatra hafahafa. Be mantsy ny fotoana 
raha mbola handeha an-tongotra hamonjy birao. Efa lasa lavitra ny mpangalatra amin’izay fotoana 
ary ho sarotra ny hanenjika azy ireo. 




















