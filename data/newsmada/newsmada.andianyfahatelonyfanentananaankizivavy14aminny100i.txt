ANDIANY FAHATELO NY FANENTANANA  : ANKIZIVAVY 14 AMIN’NY 100 IHARAN’NY HERISETRA | NEWSMADA

Par Taratra sur 24/06/2016 

14%-n’ny ankizivavy 15-19 taona iharan’ny herisetra ara-pananahana avokoa eto amintsika, 15% 
ianjadian’ny herisetra ara-batana. Ho an’ny vehivavy, 47% ireo mieritreritra fa misy antony 
herisetra ampiharin’ny lehilahy amin’ny vadiny. Tarehimarika manambara fa misy ny herisetra 
amin’ny ankizy eto amintsika. Natomboka omaly teny Antsahamanitra ny fanentanana fahatelo iadiana 
herisetra atao amin’ny ankizy iarahana amin’ny minisiteran’ny Mponina sy ny vadin’ny filoha 
Voahangy ary ny mpiray ombon’antoka toy ny Unicef. Misy fiantraikany amin’ny fianarana sy ny hoavin’ny 
tsirairay ny herisetra ka mila arovana izy ireny. 

Endrika iray isehoan’ny herisetra koa ny fampiasana azy mialoha ny 18 taona. Miasa avokoa ny ampahefatry 
zaza malagasy ary asa mitera-doza ho an’ny fahasalamany ny ankamaroany, araka ny fanazavan’ny 
ny fiarovana ny ankizy ao amin’ny Unicef, Yann Grandin. 

Tany Mahajanga, misy koa ny fanamarihana ny ady amin’ny herisetra atao amin’ny ankizy. 

40 ny ankizy mbola tsy manana ny kopia nahaterahana eto an-tampo-tanànan’i Mahajanga. Vonona 
amin’ny fanomezan-tànana ny foibem-paritry ny mponina amin’ny fikarakarana ireo ankizy ireo 
faritra, hoy ny lehiben’ny kabinetran’ny faritra Boeny, Hemedy. Omby iray no novonoina natao 
niarahan’ireo kilonga madinika arivo avy amin’ireo fokontany 26 mandrafitra ny kaominin’i Mahajanga. 



Les commentaires sont fermées. 

