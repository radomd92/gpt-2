FIFIDIANANA BEN'NY TANANAN'ANTANANARIVO :: EO AN-TOKONAM-BARAVARAN’NY LAPAN’NY TANÀNA ANDRIANTSITOHAINA NAINA • AORAHA

Efa mirona makany amin’ny fandresena. Mitarika vonjimaika amin’ny taha 49 % ny kandidà Andriantsitohaina 
araka ny voka-pifidianana feno vonjimaika navoakan’ny Vaomieram-pirenena mahaleo tena misahana 
fifidianana (Ceni), tetsy Alarobia omaly. Vato 81 351 no azon’ ity kandidà miara-dia amin’ny Filoham-pirenena 
Andry ity. Elanelam-bato miisa 5 926 no manasaraka azy amin’ny kandidà laharana faharoa, Ny Tahiry 
Randriamasinoro, izay nahazo ny 45, 43 % an’ny vato naro­tsaky ny mpifidy, tamin’ny 27 novambra 
lasa teo. 

Niakatra kely io vokatra vonjimaika io raha oharina tamin’ny fironan’ny voka-pifidianana navoakan’ny 
tamin’ny herinandro lasa teo. Na izany aza, nanome toromarika an’ireo mpomba azy mba hiandry am-pitoniana 
voka-pifidianana ofisialy havoakan’ny Fitsarana misahana ny ady ifanaovana amin’ny fanjakana 
volana janoary 2020 ny kandidà Andriantsitohaina Naina. “Misaotra ny vahoaka Malagasy aho noho 
fahendrena nasehony tamin’ny fiandra­sana an’izao vokatra izao. Aoka isika hiandry am-pito­niana 
voka-pifidianana ofisialy”, hoy izy. 

Manoloana ny fitakiana ataon’ny kandidan’ny Tim momba ny voalaza fa fisiana hosoka tamin’ny lisi-pifidianana 
tamin’ity fifidianana ity dia novalian’ Andriantsitohaina Naina fa: “midika ho fahatahorana 
zavatra tsy nety nataon’ity antoko ity tamin’ny fitantanana ny kaominina Antananarivo teo aloha 
anton’izany”. 

Raha ny voka-pifidianana vonjimaika eto amin’ny faritan’Antananarivo kosa dia mitarika hatrany 
kandida ben’ny tanàna miaraka amin’ny fitondram-panjakana (Irk). Kaominina 113 no lasan’ ny 
tanàna Irk vonjimaika, raha 94 no lasan’ireo kandidà tsy miankina ary 34 no toerana azon’ny antoko 
Saika mitarika vonjimaika ihany koa ireo kandi­dàn’ny Irk amin’ireo kao­minina ao Antananarivo 
Ireo kandidà tsy miankina kosa no mitarika vonjimaika amin’ireo kaominina Antananarivo Avara­drano. 
Vakinankaratra no tsy nahazo toerana mihitsy ny antoko Tim, saingy misy amin’ireo kaominina sasany no mifanakaiky ny vaton’izy ireo sy ny kandidà 
sy ny tsy miankina. Tao amin’ny kaominin’ Antsirabe I sy II , ohatra, dia lasan’ny Irk avokoa ny toe­ran’ny ben’ny tanàna. 
amin’ny faritr’Itasy no nahitana kandida ben’ny tanàna Tim nahazo toerana maromaro. 

Anio no hamoaka ny voka-pifidianana vonjimaika ofisialin’ny fifidianana ben’ny tanàna amin’ireo 
telo: Fianarantsoa, Toliara, Toamasina ny Ceni. Raham­pitso kosa ny an’ny farita­nin’ Antsiranana 
Mahajanga, izay mbola ao anatin’ny fiatrehana ny rivo-doza “Belna” tanteraka nanomboka, omaly. 









Enregistrer mon nom, mon e-mail et mon site web dans le navigateur pour mon prochain commentaire. 



