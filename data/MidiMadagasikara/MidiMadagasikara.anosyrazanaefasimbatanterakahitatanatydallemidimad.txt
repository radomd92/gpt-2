ANOSY : RAZANA EFA SIMBA TANTERAKA HITA TANATY « DALLE » – MIDI MADAGASIKARA

Omaly maraina, raha nanao ny asany ny avy ao amin’ny mpanadio ireny tatatra fandehan’ny rano maloto 
eto an-drenivohitra dia nahita fatin’olona tao anaty « dalle » teny Anosy manoloana indrindra 
biraon’ny boriboritany faha-4 etsy Mahamasina-Anosy. Samy tsy nisy nanampo na inona na inona 
rehetra. Araka ny loharanom-baovao, efa fotoana maharitra ihany no tsetsina io fandehan’ny rano 
io. izao anefa voa nodiovina. Rehefa nampiakarina ity fatin’olona ity dia fantatra fa efa fotoana 
no tao anaty fandehan’ny rano maloto ilay razana. Nitangorona ny olona nijery ny zava nisy. Nampilazana 
avy ao amin’ny mpitandro filaminana sy ny BMH izay samy tonga teny an-toerana. Tsy nisy nahafantarana 
intsony ilay razana satria taolana efa tsy nisy nofo intsony. Ny kiraro teny amin’ny tongony no 
niova. Tetsy an-daniny, nifangaro tamin’ny loto maro nanetsina ny tatatra ilay faty toy ny tavoahangy 
sy ny arona « sachet ». Io fandehan’ny rano maloto io dia fantatra ihany koa, araka ireo mpivarotra 
eny an-toerana, fa tsy misy sarony. Loto mamofona no nihainan’ny manodidina. Hatramin’izao aloha, 
fantatra marina izay nahatonga ity razana io tao anaty tatatra. Mandeha ny resaka re teny an-toerana 
angamba nisy namono ity olona ity ary rehefa maty dia natao « tsetsin-tatatra ». Raha ny fahitana 
razana anefa dia nisy koa ireo niteny fa ankeviny sendra loza izy io dia nivarina tao anaty lavaka 
ary tsy tafapoitra intsony. 

Amin’izao fotoana izao dia efa nosokafan’ny mpitandro filaminana ny fanadihadiana hahafantarana 
ny amin’ity tranga ity. 




















