ORANA NITERA-DOZA :: VEHIVAVY IRAY MATY TOTOTRY NY TANY • AORAHA

Nihotsaka ny tany sy tamboho vato ambonin’ny trano iray, tany Mangarivotra Mahajanga, omaly maraina 
mangiran-dratsy. Tototra tao ilay trano. Vokany, maty tsy tra-drano ny vehivavy iray. Nieren-doza 
reniny sy ny rahavaviny niara-nipetraka taminy. 

Nisy oram-be tany Mahajanga, ny alin’ny alahady hatramin’ny alatsinainy maraina. «Niara-natory 
amin’ny trano iray ny reniko sy ny rahavaviko. Naheno varatra nipoaka indray mandeha izahay saingy 
nanampo na inona na inona. Nihotsaka avy eo ny tany avy tao anatin’ilay tamboho be teo ambony teo 
araka ny fitantaran’ ity vehivavy iray. Tafapitika taty ivelany ny renim-pianakaviana. Tototra 
kosa ny zanany vavy iray. 

Nifarimbona nitady an’ilay tototry ny tany ny fokonolona teo am-piandrasana ny mpitandro filaminana 
ny sampana mpamonjy voina. Voalaza fa ora iray taty aoriana vao hita ny razana. Nambaran’ny loharanom-baovao 
naratra mafy voatsindrin’ny vatobe ny lohan’ilay namoy ny ainy. Nampananosarotra ny fitadiavana 
razana ny mbola fitohizan’ny orana, tamin’io maraina io. 

Voalazan’ny loharanom-baovao any an-toerana hatrany fa noesorina ireo olona mipetraka manodidina 
tamboho nirodana mba hisorohana ny loza hafa mety hiseho toy ity nitranga ity. 









Enregistrer mon nom, mon e-mail et mon site web dans le navigateur pour mon prochain commentaire. 



