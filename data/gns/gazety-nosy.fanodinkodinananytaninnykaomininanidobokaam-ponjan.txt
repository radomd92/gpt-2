FANODINKODINANA NY TANIN’NY KAOMININA : NIDOBOKA AM-PONJA NY DAF EO ANIVON’NY MINISTERAN’NY SERASERA

Mitombo isa ihany ireo olona naiditra am-ponja noho ny resaka kolikoly. Omaly dia olona 7 indray 
nampidirina am-ponja vonjy maika eny Antanimora rehefa avy natolotra ny fampanoavana teo anivon’ny 
(Pôle anti-Corruption). Ireto farany izay voampanga ho nanodinkodina sy nivarotra antsokosoko 
tanin’ny kaominina Antananarivo Renivohitra. I Sahoby Ranaivoarimanga no iray amin’ireto nampidirina 
ireto, ity farany izay tsy iza fa talen’ny fitantanana ara-bola (DAF) eo anivon’ny ministeran’ny 
sy ny kolontsaina, ary filohan’ny filan-kevitra monisipalin’ny kaominina Antananarivo Renivohitra 
aloha, tamin’ny fotoanan’ny Tetezamita. Ankoatra an’i Sahoby Ranaivoarimanga, olona 4 hafa 
koa no niaraka nidoboka am-ponja aminy: mpiasan’ny fananan-tany iray teo aloha, sekretera mpanatanteraka 
eo anivon’ny filan-kevitra monisipaly ary tale iray teo anivon’ny kaominina teo aloha. Raha ny 
Birao mahaleo tena miady amin’ny kolikoly (Bianco) dia tanin’ny CUA miisa 6 manakaiky an’iny faritra 
an’Antsonjombe iny, ary mirefy hatrany amin’ny 9 hekitara raha ny fitambarany no nahodinkodin’ireto 
5 nampidirina am-ponja vonjy maika ireto. Marihana fa misy teratany Indo-pakistanais iray ihany 
no voasaringotra amin’ity raharaha maloto ity, saingy tsy hita mihitsy ny misy azy ary tsy fantatra 
mbola eto Madagasikara na any ampitan-dranomasina. Voaporofo eto fa tsy mijery tavan’olona ny 
eo amin’ny fanatanterahana ny asany satria ingahy Sahoby Ranaivoarimanga dia olona tao anatin’ny 
TGV hatramin’izay, ary manana fifandraisana akaiky amin’ny minisitra ny Serasera sy ny kolontsaina 
voatendry ho tale misahana ny fitantanana ara-bola eo anivon’ny ministera. Betsaka mantsy ireo 
milaza fa ireo olona tsy mitovy hevitra na tsy miaraka amin’ny fitondrana mijoro ankehitriny ihany 
midoboka am-ponja noho ny resaka kolikoly. 

