KAOMININ’AMBOHIMANGAKELY :: MIANDRY FANAMAFISANA NY FANDRESENY SISA RADAFY THIERRY • AORAHA

Mitarika vonjimaika amin’ny tahan’ny isam-bato 37, 28%, tamin’ny fifidianana ben’ny tanàna, 
amin’ny kaominin Ambohimangakely ny kandidà tsy miankina Radafy Thierry na i “Bota”. 

Araka ny fironan’ny voka-pifidianana navoakan’ny Vaomieram-pirenena mahaleo tena misahana 
fifidianana (Ceni) dia elanelam-bato miisa 1 400 eo ho eo no manasaraka azy amin’ny kandidàn’ny 
mitana ny laharana faharoa tamin’io fifidianana io, sady efa Ben’ny tanàna teo aloha niova loko 
imbetsaka. 

Milaza ny “hiandry am-pitoniana ny voka-pifidianana ofisialin’ny fifidianana ben’ny tanàna” 
Bota, na dia efa mitarika amin’ny ampaham-bato maromaro aza. 

Mitarika amin’ny tahan’ny isam-bato 34, 35 % ihany koa ireo kandidà ho mpanolotsaina miara-dia 
kandidà Radafy Thierry. Isan’ny tarigetran’izy ireo ny fitantanana mangarahara ny kaominina 
Ambohimangakely sy ny fanatsarana an’ity tanàna amin’ny lalam-pirenena faharoa ity. 









Enregistrer mon nom, mon e-mail et mon site web dans le navigateur pour mon prochain commentaire. 



