FARATSIHO : JIOLAHY RAIN-DAHINY ENINA VOASAMBOTRA – MIDI MADAGASIKARA

Nahitàm-bokany ny hetsika nataon’ireo mpitandro filaminana, izay niarahan’ny pôlisy sy ny zandary 
miaramila tany amin’iny faritra Faratsiho iny, hiadiana amin’ny asan-jiolahy izay niha-nahazo 
tato ho ato izay. Vokatr’izay, jiolahy rain-dahiny miisa enina no voasambotra, tao amin’ny kaominina 
Ramanaindro, ny herinandro lasa teo. Tamin’ny famotorana nataon’ny pôlisy dia fantatra fa isan’ireo 
nandray anjara tamin’ireo fanafihana niseho lany tany amin’ity kaominina ity izy ireto. Tao anatin’izany 
fanafihana tokantrano maromaro tany an-toerana, volana vitsivitsy lasa izay. Fa tao anatin’izany 
koa ny fandrobana ny birao’ny kaominina tany an-toerana sy ny biraon’ny delegem-panjakana tany 
ka nahamontsamontsana ny “coffre-fort” tao amin’izany biraom-panjakana izany. Izy ireo ihany 
no fantatra fa tompon’antoka tamin’ny fanafihana mpandraharaha iray tany an-toerana, herinandro 
taorian’iretsy voalohany iretsy, ka nahaverezana vola mitentina efatra tapitrisa ariary sy 
sarobidy maromaro. Araka ny fanazavana azo hatrany, dia tamin’ny alalan’ny angom-baovao sy velam-pandrika 
nahafahana nisambotra ireto farany. Izy ireo, izay efa fantatry ny mponina any amin’iny faritra 
mantsy, saingy noho ny tahotra dia tsy misy sahy milaza amin’ny mpitandro filaminana ny olona. 
fa manao andiany eo amin’ny 20 lahy eo ireto jiolahy mitam-basy ireto rehefa manafika tanana. Amin’izao 
izao dia eo am-pikarohana ny naman’ireto olon-dratsy ireto ireo mpanao fanadihadiana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

