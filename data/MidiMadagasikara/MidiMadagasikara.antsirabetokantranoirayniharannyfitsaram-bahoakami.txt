ANTSIRABE : TOKANTRANO IRAY NIHARAN’NY FITSARAM-BAHOAKA – MIDI MADAGASIKARA

Lehilahy iray mpiasan’ny Star nody alina no noheverin’ny fianakaviana iray ho jiolahy ka avy hatrany 
novonoiny tsy nananany antra mihitsy. 

Tao amin’ny fokontany Andafiatsimon’ny Star, tao Ampahatra, no nisehoan’ity tranga ity ny alatsinainy 
teo. Voalaza fa avy namonjy lanonana tao amin’ny toeram-piasany io lehilahy io ary somary efa nandraindray 
kely. Teo amin’ny tranon’olona iray mifefy hazo izy no nanara-tsisiny raha izy hody iny. Avy hatrany 
dia nisy nidaroka ary nentin’ireo lehilahy tao an-tranony fa nambaran’izy ireo ho olon-dratsy. 
nihaino izay fanazavany ireo tompon-trano fa dia nanaram-po tamin’ny daroka sy vono ary tsindrona 
Naratra mafy vokatr’izany ity lehilahy ity ary volaza fa mbola miady amin’ny fahafatesana mihitsy 
vokatr ‘ilay tsindrona antsy. 

Tezitra ny fokonolona teo an-tanana raha naheno izany ka ny talata tokony ho taminn’y 11 ora alina, 
maro no tonga tao amin’ilay trano nikasa hanao fitsaram-bahoaka. Raikitra ny tora-bato sy fanimbana 
tanana , efa ravan’ny olona ny fefy ary trano iray teo ivelany no efa potika. Tonga aloha anefa ny 
filaminana nanakana ny sakoroka. Voatery nanao tifi-danitra mihitsy ny mpitandro filaminana 
nanaparitahana ireo fokonolona maro be. Taorian’izany, nentin’ny mpitandro filaminana nandositra 
fianakaviana namono ireo hiarovana any ainy. Nisy tamin’izy ireo no efa voatazona ka isan’izany 
nandray anjara mivantana tamin’ny famonoana. 

Araka ny fanazavan’ny mponina teny amin’ny manodidina hatrany, fianakaviana tsy dia mahay miara-miaina 
amin’ny fiaraha-monina mihitsy ireo saika niharan’ny fitsaram-bahoaka ireo. Tsy vao sambany 
nisy fihetsika feno herisetra toy izao nitranga ary efa nisy tamin’izy ireo no niditra am-ponja, 
dia izao mbola manao ny ataony izao. Efa ela rahateo, hoy hatrany ireo mponina sendra ny mpanao gazety 
an-toerana, no niandrasan’ny fokonolona azy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

