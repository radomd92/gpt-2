FAMPIANARANA  : HATSARAINA NY FAMPIANARANA TENY ANGLISY | NEWSMADA

Par Taratra sur 03/05/2017 

Hotanterahina ny 9 ka hatramin’ny 12 mey ho avy izao ny atrikasa nasionaly ho fanatsarana ny fandaharam-pianarana 
anglisy eny anivon’ny lycée. Fanatanterahana ny fampivoarana ny kalitaon’ny fampianarana, 
singa iray ao anatin’ny teti-pivoarana iombonana ho an’ny sehatry ny fanabeazana (P.S.E) ho fanatsarana 
rafi-panabeazana eto Madagasikara, ity fanatsarana ny fandaharam-pianarana ity. 

Marihina fa fandaharam-pianarana efa tamin’ny taona 1996 no ampiasaina eny anivon’ny lycée ankehitriny. 
mifanentana amin’ny filan’ny mpianatra eo amin’ny fianarana rantoviny sy izay mbola miandry 
izany. Ankoatr’izany, namolavola torolalana ho fanampiana ny mpampianatra koa ny minisitera, indrindra 
an’ireo mpampianatra izay tsy manana boky itrandrahana ny lesona ampianarina. Niaraha-niasa 
sy novolavolaina niaraka tamin’ireo mpampianatra avy amin’ny sekolim-panjakana sy ny tsy miankina 
rehetra ireo. 

Iarahana amin’ireo mpampianatra rehetra mampiasa ny fandaharam-pianarana any an-tsekoly ( 
miankina sy tsy miankina) na mampiasa azy hanofanana mpampianatra ( ireo eny amin’ny anjerimanontolo) 
atrikasa ity. 

Hanatevin-daharana ao amin’ny atrikasa ihany koa ireo mpilatsaka an-tsitrapo amerikanina izay 
any amin’ny lycée sy ireo tompon’andraikitry ny ivon-toeran’ny mpampianatra (TRC). Marihina moa fa hohavaozina avokoa ny taranja rehetra. Iarahana amin’ny AFD (Agence Française 
Développement) ny fandrafetana torolalana ho an’ny mpampianatra taranja siansa, matematika 
fizika sy ny fanomezana fitaovana ho an’ny laboratoire. 



Les commentaires sont fermées. 

