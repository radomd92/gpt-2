TAORIAN’NY FANDALOVAN’NY PM: TRATRA IREO JIOLAHY MPANGALATRA FANTSON-DRANO AMIN’NY RN6 | NEWSMADA

Par Taratra sur 05/02/2020 

Noraisim-potsiny! Tratra ireo andian-jiolahy miisa sivy nanimba sy nangalatra fantson-drano 
tamin’ireo tetezana manamorona ny lalam-pirenena fahenina (RN6) ao anatin’ny faritra Sofia. 

Araka ny fampitam-baovao avy amin’ny zandary, ny faran’ny volana janoary teo, nandalo tao Antsohihy 
Praiminisitra Ntsay Christian ka nanome baiko ny hanokafana famotorana tsy misy hataka andro 
hitadiavana farafahakeliny 10 andro ireo nangalatra ireo fantson-drano nialoha sy nandritra 
tondradrano tany an-toerana. Nanao ny asany avy hatrany ny vondron-tobim-pileovan’ny zandarimariam-pirenena 
niaraka tamin’ireo vondron-tobim-paritra rehetra toy ny ao Antsohihy sy Mandritsara ary Port 
Nanamafy ny zandary fa nandritra ny dimy andro no nanaovana ny fanaraha-maso sy famotorana. Nanampy 
ireo rahateo koa ny mponina tany an-toerana. Vokany, jiolahy miisa sivy ( fito lahy sy roa vavy) 
tratra izay voarohirohy ho tompon’antoka tamin’izao fandrobana sy fangalarana fantson-drano 
tao Antsahabe sy tao Anjiamangirana, distrikan’Antsohihy. Tratra tany amin’izy ireo avokoa 
fantson-drano miisa telo sy efa misara-droa ka ny iray efa nosimbaina navadika fitaovana toy ny 
sy angadin’omby. Nambaran’ny zandary hatrany, tsy azo atao sy mahavoasazy ny fanimbàna sy fangalarana 
iombonana toy izao ka mampitandrina ireo mikasa mbola hanohy ny asa ratsiny. 



Votre adresse email ne sera pas rendue publique 















