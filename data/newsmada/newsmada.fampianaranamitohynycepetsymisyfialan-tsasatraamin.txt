FAMPIANARANA: MITOHY NY CEPE, TSY MISY FIALAN-TSASATRA AMIN’NY FAHAVARATRA | NEWSMADA

Par Taratra sur 12/07/2019 

Nisantarana ny taom-pianarana 2017-2018 ny fampiharanan ny tetipivoarana ho an’ny fanabeazana, 
2017-2021 manomboka amin’ny akany fibeazana hatramin’ny ambaratonga ambony. Nakisaka tsikelikely 
koa ny tetiandro ho an’ny taom-pianarana hahatratra ny tanjona miditra ny volana marsa ary mijanona 
volana desambra ny fampianarana amin’ny ambaratonga telo (EPP-CEG ary lycée). Ny taom-pianarana 
ny volana novambra 2018 lasa teo vao niroso tamin’ny fidirana ny mpianatra ary ny 30 aogositra ny 
fampianarana ho an’ny ambataronga telo. Raha ny tokony ho izy, akisaka iray volana hatrany ny fidirana 
an’ny taom-pianarana manaraka ka amin’ny taom-pianarana 2023-2024 vao ho tanteraka ny fanombohana 
marsa. Nambaran’ny minisitry ny Fanabeazam-pirenena mpisolo toerana sady minisitry ny Fampianarana 
i Rejo Fienena Felicitée, anefa fa tsy manaiky ny fametrahana ny fialan-tsasatra ao anatin’ny 
ny mpikambana ao amin’ny governemanta ka hodinihina ny fanamboarana ny tetiandrom-pampianarana. 

Vita ny tomban’ezaka ho an’ny roa taona 

Anisan’ny fanovana napetraky ny PSE koa ny fanafoanana ny fanadinam-panjakana CEPE satria diplaoma 
ilaina amin’ny fitadiavana asa akory izany. Nanamafy koa ity minisitry ity fa mitohy ny fanomanana 
ny fanatanerahana ny fanadinana CEPE ho an’ny zaza malagasy. Isika Malagasy no mametraka ny drafitra 
ny PSE fa manohana izay lamina na fanavaozana fotsiny ny mpanohana vola sy teknika. Manombana ny 
vita rehetra amin’ny fampiharana ny PSE tao anatin’ny roa taona voalohany ny tomponandraikitra 
voakasika, mandritra ny hateloana eny Anosy. Hojerena ny lesoka rehetra sy ny fanovana ilaina. 



Les commentaires sont fermées. 

