FAHAMAIZAN'NY BAZARIKELY :: NOFOTORANA NY POLISY KAOMINALY ROA • AORAHA

Nanokafana fanadihadiana ny tranga fahamaizan’ny Bazarikely, tany Toamasina tamin’ny harivan’ny 
lasa teo. Nofotorana teny amin’ny polisy mpanao fanadihadiana lalina ny polisy kaominaly roa 
misahana ny fiambenana ny tsena. Mpivarotra vitsivitsy tamin’ireo niharam-boina ihany koa no 
nohenoin’ ny mpitandro filaminana. 

«Noho izy ireo niandraikitra tamin’ny fiambenana ny tsena tamin’io sabotsy nisehoan’ny loza 
no antony nakàna am-bavany azy roa lahy polisy kaominaly ireo. Tokony ho nahita ny fiantombohan’ny 
voalohany izy ireo», hoy ny mpitandro filaminana. 

Tsy voatery hisy fisamborana olona tamin’ity hain- trano goavana niseho tao amin’ny Bazarikely 
ity, araka ny fanampim-panazavana. «Hofantarina ny antony nahatonga ny firehetana ho fisorohana 
loza tahaka izao. Izany no mahatonga ny fanadihadiana. Antony efatra no voarainay mety ho nipoiran’ny 
fifampikasohan’ny herinaratra na afo niniana natao na ihany koa afon-dabozia», hoy ihany ny polisy 
Toamasina. 









Enregistrer mon nom, mon e-mail et mon site web dans le navigateur pour mon prochain commentaire. 



