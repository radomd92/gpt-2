AMBATOLAMPY : MPIADY VOLAMENA MATY NIHOTSAHAN’NY TANY – MIDI MADAGASIKARA

Zava-doza no niseho tao Ambatolampy, ny talata tolakandro lasa teo. Mpiady volamena telo be izao 
no maty voatototry ny tany tao amin’ny tananan’I Tsinjoarivo. Tokony ho tamin’ny roa teo ho eo no 
ny loza raha ny fampitam-baovao azo avy any an-toerana. Dimy lahy izy ireo, izay samy mpirahalahy 
no niaraka nandeha nitady ireto vato sarobidy ireto. Ny telo tamin’izy ireo no niady ny lavaka ary 
roa kosa niandry tety ivelany, izay sady mpanome rivotra no mampiakatra ny ranon-tany. Efa lasa 
ihany ny lavaka nataon’izy telolahy ireto tamin’io fotoana io no niseho tampoka ny loza. Tsy nampoizin’ireto 
volamena ireto mihitsy mantsy fa tsy ahazaka ny lavaka nataon’izy ireo ny tany nolavahany, hany 
nihotsaka avy hatrany. Tao anatin’ny indray mipi-maso no tototra tao izy telolahy, izay tsy nisy 
akory niakarana. Iretsy teo ambony ihany koa tsy nanam-potoana namonjena akory. Lavaka saika 
harena ny an’ireto mpiady volamena ireto kanjo lasa fasana tsy fidiny ho azy ireo. Niezaka niantso 
hatrany izy roalahy ary vetivety foana dia tonga ny fokonolona. Saingy indrisy fa tsy nisy azo natao 
telolahy ireto intsony. Nidina teny an-toerana avy hatrany ny zandary nanadihady ny mahakasika 
raharaha ity. Miroborobo tokoa ankehitriny ity fitrandrahana tsy ara-dalàna ity, na eto ampivoan-tany 
amin’ny faritra. Ny tsy fantatr’ireo olona manao izany anefa, mazàna dia mitera-doza toa izao 
noho ny fitaovana ampiasaina tsy manaraka ny fenitra tokony ho izy. 

















Ce site utilise Akismet pour réduire les indésirables. En savoir plus sur comment les données de 


