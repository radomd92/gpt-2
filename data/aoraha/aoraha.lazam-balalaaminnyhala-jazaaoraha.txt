LAZAM-BALALA AMIN'NY HALA-JAZA! • AORAHA

Tsy vao sambany nisehoana savorovoro noho ny ahiahy sy tahotra hala-jaza tany amin’ny faritra 
sy Mandoto iny. Vao afak’omaly no nitrangan’ity korontana tany Betafo ity, raha efa am-bolana 
kosa no nisehoan’ny tranga tany amin’ny distrikan’i Mandoto. Ny tena mampiahiahy amin’ity raharaha 
dia filazana fa tena misy tokoa ireo zaza very. Raiki-tahotra, noho izany, ireo ray aman-dreny, 
raha vao mahita fiara tsy mataho-dalana tsaratsara mandeha andiany. Samy fiara 4×4 roa mantsy 
lasibatry ny fokonolona nodorany tamin’ireo faritra roa ireo. Tsy mahita hiantsapazana intsony 
mponina noho ny tsy fahaizana taratasy loatra sy ny fialana maina matetika amin’ny raharahan’ady 
sehatra avoavo. Ireo tratran’ny tondro molotra amin’ ilay « honohono » no lasibatra. Matoa mitranga 
fitsaram-bahoaka tahaka ireny dia tsy atokisan’ny olona hiaro azy loatra intsony ny Fitsarana 
ireo mpitandro filaminana. Leom-boananana kosa ny olona amin’ny fahavoazana mahazo azy ireo, 
ny menaky ny ainy no manjavona tsotra izao. Etsy an-daniny «ny valala misy, ny mpilaza mahay» momba 
fisian’ireo mpangala-jaza. Toa mitovitovy amin’ny raharaha halatra taolam-paty ihany tokoa aloha ity resaka hala-jaza ity: 
misy ireo mpaniraka voasambotra na mpividy ambongadiny ny taolana voasambotra, fa ireo mpangady 
sy mpitady mpividy no tra-tehaka lava. Amin’ny hala-jaza indray dia ireo olona ratsy vintana tratran’ny 
molotra tsy ahitana porofo no matetika lasibatra. Fiarovan-tena amin’izay olana rehetra izay 
ny ody varatr’ i mompera hoe : « ny aza mba voany ». 









Enregistrer mon nom, mon e-mail et mon site web dans le navigateur pour mon prochain commentaire. 



