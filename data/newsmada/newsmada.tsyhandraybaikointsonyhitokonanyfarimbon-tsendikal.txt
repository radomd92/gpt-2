TSY HANDRAY BAIKO INTSONY: HITOKONA NY FARIMBON-TSENDIKALY JIRAMA | NEWSMADA

Par Taratra sur 28/02/2019 

Nahanton’ny Farimbon-tsendikaly Jirama ny hetsika nataony, ny taona 2018, satria nisy ny fifidianana 
teo ka notandrovina ny fitoniana. Misy ankehitriny ny fitondrana vaovao ka mametraka fitarainana 
ny zava-misy ao anatin’ny orinasa ny mpiasa. Anisan’ireo mpitarika ny Farimbon-tsendikaly Ratovomanarivo 
sy i Haja Maminirina. Nambaran’izy ireo fa maro ny zavatra tsy mandeha ao amin’ny Jirama. 

Efa nitaky ny hanajana ny lalàna izy ireo satria nisy ny delege sendikaly noroahina, nasain’ny 
mpanara-maso ny asa naverina, saingy tsy notanterahina. Miisa efatra ny delege sendikaly noroahina 
fotoana izao ary any amin’ny fitsarana ny raharaha. 

Nambaran’izy ireo fa hametraka taratasy any amin’ny sampandraharaha mpanara-maso ny asa ny Farimbon-tsendikaly, 
efa tapaka ny fifandraisany amin’ny mpitantana ny Jirama. “Hitokona izahay afaka 48 ora ary tsy 
baiko avy any amin’ny tale jeneraly intsony”, hoy ihany izy ireo. Nanamarika ny Farimbon-tsendikaly 
tsy nahafeno ny fepetra notakin’ny antso tolotrasa ny fomba nandraisana ny tale jeneraly. Takin’izy 
ny hanesorana azy, noho izany. 

Mila hovaina ny fifanarahana 

Notohizan’izy ireo koa fa tokony hovaina ny lalàna mifehy ny herinaratra, ny 98-032, satria mahatonga 
Jirama ho tonga amin’izao fahasahiranany izao. Ny vahaolana tsara indrindra, ny Jirama ihany 
mamokatra ny herinaratra ampiasaina, saingy mbola miara-miasa amin’ny orinasa tsy miankina 
izao. Tohanan’ny Farimbon-tsendikaly koa ny sosokevitry ny filoham-pirenena Rajoelina Andry, 
hanafaran’ny Jirama mivantana ny solika avy any ivelany. 

Nomarihin’ny Farimbon-tsendikaly fa tokony hovaina ny mpitantana satria vao avy nanao fifanarahana 
tamin’ny mpamatsy herinaratra, toy ny foibe telo (Mahajanga, Antsirabe, Toamasina), nomena 
orinasa avy any Torkia. An’ny Jirama ny foibe sy ny milina gropy fa voasoratra any anaty fifanarahana 
misy ny sarany raikitra aloa amin’ny orinasa tsy miankina mitantana azy. Nilaza koa izy ireo fa 
amin’ireo foibe miisa 45 an’ny Jirama, novinavinaina hamokarana herinaratra amin’ny fomba roa 
sy masoandro) fa mila ametrahana takelaka mamokatra herinaratra avy amin’ny masoandro. “Vahaolana 
ity fomba famokarana ity fa misy tsy mety ny fifanarahana”, hoy izy ireo. Any Mahajanga, ohatra, 
sarany raikitra 262 000 dolara isam-bolana amin’ny tsy miankina ny Jirama, ankoatra ny vidin-tsolika, 
vidin’ny kojakoja, miampy ny vidin’ny herinaratra. 



Les commentaires sont fermées. 

