FIKAROHANA :: LEHILAHY VALO VOASARINGOTRA TAMIN'NY HALATRA MÔTÔ • AORAHA

Nahitam-bokany ny fanadihadiana nataon’ny pôlisy momba ny halatra môtô iray niseho, tamin’ny 
jolay lasa teo. Lehilahy valo no voasambotra sy voarohirohy tamin’izany. Ny zoma sy sabotsy lasa 
no nisamborana azy ireo, tetsy Ankazomanga sy Ankorondrano. 

Môtô «Quad » iray mitentina manodidina ny enina ambin’ny folo tapitrisa ariary no lasibatry ny 
tamin’ny 6 jolay lasa teo. Simba ary nampanamboarina teto an-drenivohitra ilay môtô, tamin’io 
io. 

Voatery napetraka tamina toerana fipetrahan’ny fiara teny Ankazomanga ny môtô rehefa hita fa 
vita ny fanamboarana azy. Tamin’izany indrindra anefa no nohararaotin’ny mpangalatra. 

Voalaza fa noravaina tanteraka ilay môtô “Quad” ary nalaina avokoa ny kojakoja sy fitaovana rehetra 
azy. Nodoran’ireo mpangalatra tsy lavitra teo ny kodiarany roa efa ratsiratsy. Nametraka fitoriana ny tompon’ilay môtô, vantany vao nahafantatra ny fahaverezana. 

Niainga tamin’ny fanangonam-baovao ny fikarohana nataon’ny mpitandro filaminana. Taorian’izay 
nahafahana nisambotra lehilahy telo teny Ankazomanga, ny zoma lasa teo. Nitohy ny fisamborana. 

Ny iray tamin’izy valo lahy ireo no voatondro ho tompon’antoka tamin’ny halatra sy naniraka an’ireo 
voarohirohy. 









Enregistrer mon nom, mon e-mail et mon site web dans le navigateur pour mon prochain commentaire. 



