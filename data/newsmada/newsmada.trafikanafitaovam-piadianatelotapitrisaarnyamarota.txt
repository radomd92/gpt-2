TRAFIKANA FITAOVAM-PIADIANA  : TELO TAPITRISA AR NY AMAROTAN’NY JIOLAHY NY BASY KALACHNIKOV IRAY | NEWSMADA

Par Taratra sur 04/10/2016 

Fantatra nandritra ny fanadihadian’ny zandary ireo tambajotran-jiolahy tratra tao amin’ny 
antsoina hoe Antsentsindranonintaolo RN 7, ny zoma lasa teo fa 3 tapitrisa Ar ny amarotan’izy ireo 
basy Kalachnikov iray … 



Tratran’ny zandary teo amin’ny toerana antsoina hoe Antsentsindranonintaolo PK 91, 3 km miala 
raha ho any Antsirabe ireto tambajotran-jiolahy ireto. Malaza ratsy amin’ny fanaovana sakana 
RN 7 iny ireto jiolahy ireto. Misy amin’ireo voasambotra ireo no mpanao varo-maizina basy sy bala 
naiditra am-ponja ny taona 2002 noho ny fivarotana basy Kalachnikov. Voalazan’ireo jiolahy nandritra 
famotoran’ny zandary fa 3 tapitrisa Ar ny vidin’ny Kalach iray raha 4 000 Ar kosa ny bala iray. 

Araka ny fanazavan’ny zandary, kamiaobe iray hiakatra aty an-dRenivohitra no tratran’ny sakana 
nataon’ireto jiolahy ireto teo amin’io toerana voalaza etsy ambony io. Afaka namaky izany sakana 
ihany anefa ny mpamily ka tafaporitsaka. Nampandre ny zandary ao Ambohimandroso ilay mpamily 
namonjy ilay toerana voalazan’ity mpamily ity. Nijanona avy hatrany ny zandary nony tonga teo 
sakana napetrak’ireo jiolahy. Nivoaka tampoka avy any anaty lobolobo sy tatatra manodidina ry 
sady nihorakoraka. Tratran’ny zandary teo noho eo ny jiolahy efatra. 

Nesorin’ny zandary ireo sakana nataon’ireo jiolahy izay nahitana vato borne misy hoe PK 91. Nitohy 
ny fikarohana ka tratra koa ny jiolahy fito naman’izy efa-dahy. Eo am-pikarohana ny naman’ireto 
ireto ny zandary. 



Les commentaires sont fermées. 

