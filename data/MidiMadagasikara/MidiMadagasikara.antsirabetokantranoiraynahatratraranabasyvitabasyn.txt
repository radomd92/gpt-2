ANTSIRABE : TOKANTRANO IRAY NAHATRATRARANA BASY VITA BASY NIARAKA TAMINA BALA SY ENTANA HALATRA MARO BE – MIDI MADAGASIKARA

Basy poleta vita gasy iray miaraka amina bala maromaro, moto efa noravana miisa 6, bisikileta 6, 
kojakojana moto maro be sy groupe electrogène no saron’ny polisy tao amina tokantrano iray teny 
Antsirabe II. 

Raha ny fantatra dia toa efa ela mihitsy ity tokantrano ity no noahiahian’ny olona amin’ny fanaovan-dratsy 
isan’ny nanomezan’ny tsara sitra-po ny vaovao teny anivon’ny polisy izany. Tsy niandry ela fa 
naharay ny fampandrenesana ny polisy dia nidina teny ifotiny nanao ny fizahana rehefa nahazo alalana 
tamin’ny fitsarana tamin’ny 4 oktobra lasa teo. Tsy nanampo ilay tokantrano, tsy nisy nialana 
fa sarona tao ambany farafara ny basy poleta iray niaraka tamina bala miisa 8, ankaotra ireo entana 
etsy ambony. 

Mpivady no nahatratrarana ireo entana maro be irao, nandritra ny fisamborana dia tsy tratra tao 
ilay rangahy fa nambaran’ny vadiny fa nisy dia nalehany. Rehefa nanaovana vela-pandrika anefa 
dia voasambotra ihany. Ankaotra ireo entana maro be hita tao amin’izy mivady ireo dia nanaitra 
sain’ny polisy koa ny fahitana “herse” iray fampiasana amin’ireny fanakanan-dalana ireny izay 
fa dia tsara voatra tokoa ary manara-penitra mihitsy. Voalaza fa fampisa amina fanakanana moto 
io, tombanan’ny polisy noho izany fa isan’ny moto halatra sy kojakoja azo avy amin’izany avokoa 
fitaovana maro be tratra tao amin’izy mivady ireto. Nambaran’ny polisy hatrany fa mety misy olona 
tsikombakomba amin’izy mivady ary eo am-pitadiavana izany ny mpitandro filaminana amin’izao 
Natolotra ny fampanoavana omaly zoma izy miavady. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

