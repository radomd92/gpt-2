TSENAN’NY VORODAMBA…  : AMIDIN’IREO TRABOINA SAHADY NY FANAMPIANA NOMENA AZY | NEWSMADA

Par Taratra sur 11/03/2017 

Fahantrana sa fanararaotana tsotra izao? Amidin’ireo traboina sasany eny amin’ny tsenan’ny 
eny Isotry ny fanampiana homena azy ireo. Toy ny vilany sy ny kojakoja fampiasa andavanandro… 



Maro ireo olona traboina vokatry ny takaitra navelan’ny rivodoza Enawo farany teo iny. Manao tohivakana 
koa ny fanampiana ireo traboina, saingy tsikaritra hatramin’ny omaly fa efa misy mivarotra sahady 
amin’ny tsenan’i Vorodamba eny Isotry ireo entana avy amin’ireo mpanome fanampiana. Tsy misy 
mazava sy maty paika hoentina mitantana ny fanampiana ireo traboina. Tsy fantatra rahateo intsony 
amin’izao izay tena traboina satria misy amin’izy ireo no manararaotra ny fahavoazan’ny hafa 
izao ka mody mialokaloka sy miafina ao ambadiky ny hoe traboina. Hitady aza hatao mainka fa misy 
manatona fotsiny toy izao. Na eo aza ny fisian’ireo tompon’andraikitra isam-pokontany mandray 
anaran’ireo olona traboina any amin’ireny faritra iva ireny, misy ihany ireo mahita lalana hafa 
mody milaza koa fa isan’ireo traboina. Fotoana izao tokony handraisan’ny fanjakana fanapahan-kevitra 
hanadiovana iny faritra La Réunion Kely iny. Maro ny faritra midadasika eto Madagasikara azo hanaovana 
sy hamindrana ireo mponina sahirana amin’iny faritra iny. Zary lasa ataon’ny mpanao politika 
sy atao tohatra hakana seza fotsiny ny ankamaroan’ireo vahoaka sahirana eny amin’ireny faritra 
ireny. Rehefa tonga eo amin’ny fitondrana anefa hadino tanteraka na ny midina amin’ireny faritra 
ireny. 





Les commentaires sont fermées. 

