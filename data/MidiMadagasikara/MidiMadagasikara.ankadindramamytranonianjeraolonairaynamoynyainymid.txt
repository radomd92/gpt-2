ANKADINDRAMAMY : TRANO NIANJERA, OLONA IRAY NAMOY NY AINY – MIDI MADAGASIKARA

Trano vao aorina mantsy no nianjera teny amin’iny faritra Ankadindramamy iny. Vokany : olona iray 
namoy ny ainy rehefa nianjera’ny tohan-drivotra vita amin’ny « beton ». Ny alakamisy hariva lasa 
tokony ho tamin’ny dimy ora sy sasany hariva tany ho any no niseho ity tranga tsy nampoizina ity. 
ny tandrevaka nataon’ireo mpanorina trano ve ? Raha ny vinavinan’ireo mponina mantsy dia mety 
ratsy ny fangaron’ny rihatra natao tamin’ilay trano ka tsy nahatàna izany. Tamin’ny fotoana nandalovan’ity 
ity teo ambanin’izany trano izany mihitsy no nihotsaka ilay tohan-drivotra avy any ambony rihana, 
nitarika ny fianjeran’ny rindrina. Nivantana avy hatrany tany amin’ilay zazalahy ilay rindrina 
ity. Ny lohany no voa tamin’izany, ary naratra mafy tokoa. Mbola nisy aina ny tovolahy tamin’ny 
nitrangan’ny loza. Noezahin’ireo nahita nentina haingana tany amin’ny tobim-pahasalamana 
izany izy. Saingy indrisy fa tapitra teny an-dalana ny ainy, raha ny vaovao hatrany. Nomena ny fianakaviany 
Soamanandrariny ny razana taorian’ny fitiliana. Marihana, hoy ny vaovao, fa tsy nisy olona, ary 
tao amin’ity trano vao naorina ity tamin’io fotoana io. Efa noraisin’ny zandary ao Soamandrariny 
ny fanaovana fanadihadiana mahakasika ity raharaha ity. 




















