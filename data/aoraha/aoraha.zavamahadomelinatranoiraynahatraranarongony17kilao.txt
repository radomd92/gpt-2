ZAVAMAHADOMELINA :: TRANO IRAY NAHATRARANA RONGONY 17 KILAO • AORAHA

Sarona tao an-tranon’ny vehivavy iray teny Manakambahiny, ny rongony milanja fito ambin’ny folo 
sy fitonjato grama, afak’omaly. Fantatra fa an’io vehivavy io ireo zava-mahadomelina ireo. Naheno 
momba ny fisiana olona mivarotra rongony eny Manakambahiny ny polisy ao amin’ny sampana misahana 
ady amin’ny zava-mahadomelina (STUP). Nidina teny an-toerana izy ireo. Mbola tratra teo am-pivarotana 
ny vehivavy iray, telo amby telopolo taona. Nosavaina ny tranony. Tra-tehaka ny rongony marobe 
tao anaty gony kely sy harona plastika lehibe. Nambaran’ity vehivavy ity tamin’ireo mpanao famotorana 
vao avy nafarana avy any amin’ny faritra ireo zava-mahadomelina ireo. Nalefa tamin’ny taksiborosy 
voaray tamin’ny sabotsy lasa teo ny entana. Efatra alina ariary no famarotany ny iray gony kely. 

Nogiazana ireo zava-mahadomelina. Notazonina natao famotorana ilay vehivavy voarohirohy. 









Enregistrer mon nom, mon e-mail et mon site web dans le navigateur pour mon prochain commentaire. 



