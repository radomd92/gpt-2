MAEVATANANA : MPANAO GAZETY VOADAROKA, MIADY AMAN’AINA – MIDI MADAGASIKARA

Tokony ho tamin’ny valo ora sy sasany alina? ny alarobia teo no niseho ny herisetra. Raha handeha 
i Tantely, solon-tenan’ny gazety maromaro ao Maevatanana, dia nisy lehilahy nanaraka. Rehefa 
maizimaizina ka nandeha nivalan-drano izy no nisy nitoraka vatobe ny lohany. Torana tsy nahatsiaro 
teo no sady feno rà nivoaka tamin’ny lohany sy ny orony. Soa fa mba nisy nahatsikaritra avy lavitra 
zava-nitranga. Mpiambina teo amin’ny manodidina no nihazakazaka namonjy ny ainy. Nentina tany 
toeram-pitsaboana ary nanomboka teo dia nahiditra hopitaly. Omaly izy no nanomboka nahatsiaro 
saingy mbola mitohy ny fivoakan’ny rà amin’ny tenany. Raha araka ny fanazavany, dia nitsoaka tao 
ala ilay olon-dratsy taorian’ny nitorahany vato. Tsy hita arak’izany izay nanjavonany nanomboka 
Fantatra ihany koa fa, tsy nisy na inona na inona very teny amin’ity mpanao gazety ity. Izany hoe 
dia heverina loatra ho asan-jiolahy no nitranga. Matetika mitatitra ireny trangam-piarahamonina 
Tantely amin’ny lahatsoratra izay tateriny andavan’andro. Mipetraka ny fanontaniana ankehitriny 
nisy nifandraisany tamin’ny asany ilay zava-nitranga na tsia. 




















