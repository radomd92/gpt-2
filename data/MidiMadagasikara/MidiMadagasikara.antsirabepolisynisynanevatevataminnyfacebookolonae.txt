ANTSIRABE : POLISY NISY NANEVATEVA TAMIN’NY “FACEBOOK”, OLONA EFATRA EFA NANAOVANA FANADIHADIANA – MIDI MADAGASIKARA

Hitondra ny raharaha eo anivon’ny fitsarana ny polisy vokatry ny fanaparitahana sarina polisy 
teo am-panaovana ny asany, narahina teniteny io sary io izay miendrika fanevatevana sy fanaratsiana. 

Efa nahatratra efatra hatreto ny nandalo tao amin’ny polisy nanaovana fanadihadiana vokatry 
fanaparitahana ilay sary. Raha ny fanazavana voaray moa dia efa fantatra ny olona tena niavian’io 
io, ary eo am-pitadiavana azy ny mpitandro filaminana amin’izao. Nanamafy ny teo anivon’ny polisy 
tsy ho afa-bela ihany koa ireo izay nanao fanamarihana hafahafa miharo fanesoana, sy izay rehetra 
ilay sary, fa tsy maintsy handalo fanadihadiana avokoa. Notsipihan’ny kaomisera divisionera 
Damy tamin’ny resaka nifanaovana taminy fa voararan’ny lalàna ny famoahana sary tsy nahazoan-dalana 
tompony, indrindra fa manala baraka toy ireny niely tamin’ny “facebook” ireny. Maro tokoa mantsy 
olona no makamaka sary etsy sy eroa ary manaparitaka izany haingana amin’ny “facebook”. Ity tambajotra 
izay efa tena andavanandron’ny olona mihitsy, tsy kely tsy lehibe fa dia samy efa manao azy avokoa. 
lalàna mifehy anefa izy io anaty fehezan-dalana famaizana ka tokony hitandrina ihany ny tsirairay, 
amin’ny fanevatevana toy ny nahazo ity polisy teo am-panaovana ny asany ity. 

Vesatra roa no hanenjehana ireo voampanga dia ny fanalanam-baraka imasom-bahoaka sy fanompana 
filaminana amperin’asa. 




















