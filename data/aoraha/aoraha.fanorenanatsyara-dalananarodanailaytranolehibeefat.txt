FANORENANA TSY ARA-DALANA :: NARODANA ILAY TRANO LEHIBE EFA TSARA VOATRA TETSY BEHORIRIKA • AORAHA

Tsy mitsitsy ny fanjakana. Narodana ilay trano lehibe saika hanaovana tsenam-barotra manoloana 
EPP Behoririka, nanomboka tamin’ny alakamisy lasa teo. Ny tsy fisian’ny taratasy fahazoan-dalana 
eo amin’io toerana io sy noho ny efa nivoahan’ny didy fampitsaharana asa sy fandravana, tamin’ny 
2018, izay tsy notanterahin’ny tompon’ny asa fanorenana ary ny fanorenana anaty lalam-bahoaka 
antony nirosoan’ny minisiteran’ ny Fanajariana ny Tany, toeram-ponenana sy ny asa vaventy (MAHTP) 
fandrodanana ity trano ity. 

“Nisy didy roa noraisin’ ny minisitera amin’ny fampitsaharana ny fananganana ary ny fandrodanana 
trano io, izay tafiditra amin’ny tanim-panjakana satria eo amin’ny lalam-bahoaka no natao”, 
ny mpisolovavan’ny MAHTP, Ratovondrajao Armand. 



Raha tsiahivina dia efa maro ny dingana natao sy fanairana ny tompon’ny trano amin’ny maha fanorenana 
ara-dalàna an’ity asa tetsy Behoririka nanoloana ny sekoly EPP ity, saingy mbola notohizana ihany. 
ny fandrodanana dia notapahina tanteraka ny lalana hihazo ny ambany tetezan’i Behoririka sy ho 
Andravoahangy ka tsy azo nivezivezen’ny fiara, izay niteraka fitohanana mavaivay tamin’ireo 
manodidina. 

Tetsy an-kilany, nilaza ireo mpanofa ny trano fa tsy nisy ny fampandrenesana na fampilazana mialoha 
ireo momba an’izany fandrodanana izany. Tsy nahafahan’izy ireo niomana amin’ny fanalana entana 
nitadiavana tsena izany. 

“Taitra izahay fa tonga handeha hiasa, ny maraina, tsy nanam-po na inona na inona fa dia miaramila 
bildozera ary trano noravana no novantanina. Mpiasa sy mpanofa daholo izahay no eto nefa tsy nisy 
ny fampandrenesana amin’ny tokony hialanay eto ka lasa very asa izahay. Mangataka ny fitondram-panjakana 
mba hijerena akaiky izao toe-javatra izao”, hoy ny nambaran’ny mpanofa ny trano iray. Hatreto, mbola tsy nahazoana fanazavana kosa ny tompon’io trano lehibe io ary tsy fantatra ihany 
ny tompon’ andraikitra na manampahefana nanome alalana tamin’ny fanorenana azy. Tsy hilefitra 
fanorenana tsy ara-dalàna sy manitsaka ny tanim-panjakana intsony ny MAHTP fa tsy maintsy handray 
hentitra. 











Enregistrer mon nom, mon e-mail et mon site web dans le navigateur pour mon prochain commentaire. 



