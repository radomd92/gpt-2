ANJANAHARY : MPANAO SINTO-MAHERY SAIKA HANENDAKA POLISY – MIDI MADAGASIKARA

Izany tokoa ny hoe “teny am-baravaran’ny mpamosavy no nanoko sikidy”. Lehilahy roa no voasambotry 
Polisy avy ao amin’ny Boriborintany fahavalo Analamahitsy tamin’ny Alatsinainy 7 Aogositra 
ho tamin’ny 8 ora sy sasany raha saika hanedaka teny amin’iny lalana Masacr hiakatra Anjanahary 
Fiara tsy matahodalana iray nandalo teny an-toerana no nokapokapohan’izy ireo tao aoriana. Taitra 
tompon’ny fiara rehefa naheno izany ka nijanona. Nandritra izany no nihazakazaka izy ireo nanararaotra 
ny asa ratsy ka naka ny zavatra tao anaty fiara. Tsy nampoizin’izy ireo anefa fa polisy handeha hamonjy 
ity voasakana tamin’io fotoana io. Noraisim-potsiny noho izany ny iray fa tafaporitsaka kosa 
faharoa tamin’ireo jiolahy. Naterina avy hatrany teny amin’ny paositry ny polisy Anjanahary 
voasambotra. Ity farany kosa no nanatitra azy teny amin’ny kaomisaria Analamahitsy. Ny ampitson’io 
anefa dia voasambotra teny amin’ny lasantsy maty Mascar-Andravoahangy ilay tafatsoaka. Zatovo 
herotrerony 18 sy 19 taona ireto jiolahy ireto. Ny alarobia 9 aogositra no natolotra ny fampanoavana 
ny raharaha. 




















