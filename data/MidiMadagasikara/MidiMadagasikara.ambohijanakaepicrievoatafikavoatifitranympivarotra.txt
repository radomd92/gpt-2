AMBOHIJANAKA : « EPICÉRIE » VOATAFIKA, VOATIFITRA NY MPIVAROTRA – MIDI MADAGASIKARA

Raim-pianakaviana iray no naratra vokatry ny tifitra nataon’ireo jiolahy, nandritra ny fanafihana 
enta-madinika sy zava-pisotro iray teny Ambihijanaka, distrikan’Antananarivo Atsimondrano, 
sabotsy hariva teo. Araka ny loharanom-baovao, dia mbola teo am-pivarotana ity niharam-boina 
ny vadiny no niditra tampoka ny lehilahy roa. Tsy nisy alaharo fa nitifitra avy hatrany izy ireo 
nahavoa ilay rangahy. Avy eo dia nandraoka ny vola tao anaty fitoeram-bola. Vokany naratra mafy 
rangahy; izay mbola tsaboina eny amin’ny hôpitaly hatramin’ny omaly, fotoana izay nanoratanay 
vaovao izao. Vola 40 000 ariary no voaroba. Raha vao nandre izany ny zandary dia nidina teny an-toerana 
hatrany mba hanao ny fanenjehana ireo nahavanon-doza. Ireto farany izay efa tafatsoaka. Ity tranga 
dia manaporofo, fa miverina indray ny tsy fandriampahalemana eny amin’iny faritra Atsimondrano 
tato ho ato. Efa notaterina matetika teto ny fisian’ireo jiolahy izay nampihorohoro ny mponina 
amin’iny faritra iny, teo aloha teo. Ahiana arak’izany fa izy ireto ihany no miverina manao ny asa 
ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

