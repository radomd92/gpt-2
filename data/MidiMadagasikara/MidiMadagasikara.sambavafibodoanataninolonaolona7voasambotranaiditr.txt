SAMBAVA : FIBODOANA TANIN’OLONA, OLONA  7 VOASAMBOTRA, NAIDITRA AM-PONJA VONJIMAIKA – MIDI MADAGASIKARA

Tanin’olona vita titra, manana velarana maherin’ny 24ha, ao amin’ny fokontany Antohomaro, kaominina 
Faralana, any amin’ny distrikan’i Sambava no nidirana andian’olona an-keriny, ka nanorenan’ireto 
trano hazo mitafo bozaka, ary nisy ny efa nanangana trano vita amin’ny « parpaing » teo. Ny talata 
no niakatra Fitsarana tao Antalaha ny raharaha, ka olona fito tamin’ireo 22 voasambotra natolotra 
Fitsarana no nidoboka am-ponja vonjimaika, ny sisa kosa nahazo fahafahana. Ireto farany dia nampanaovina 
fa tsy mahazo manitsaka ny faritra misy ny tany voalaza io intsony. Nandritra ny fifandaharana 
tao amin’ny Fitsarana, dia nilaza ireo voampanga fa tsy niditra an-keriny izany izy ireo, fa nisy 
nampiditra azy ireo tao amin’io tany io, ary nitaky vola. Raha ny loharanom-baovao voaray, dia 
fatratra amin’izao ilay tompon’antoka tamin’ny fampidirana an’ ireto olona ireto tamin’io tany 
izay fananan’ny orinasa lehibe iray ao Sambava io. Rehefa nahazo baiko tamin’ny « Préfet »-n’ny 
ny mpitandro filaminana any an-toerana, dia nidina ifotony nandrava ireo trano niorina tamin’io 
io. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

