TOLIARA : TOVOLAHY MAMON-DRONGONY, NIBORIDANA NIGAGAM-BAHOAKA ERAKY NY ARABE – MIDI MADAGASIKARA

Misy raha la terre ! Tovolahy iray sahabo 20 taona eo, voalaza fa mamon-drongony no niboridana tanteraka 
ny arabe ka nigagam-bahoaka, omaly antoandro, tany Toliara. Raha fanazavan’ireo nanatri-maso, 
nanomboka tao amin’ny Fokontany Tsimenatse ity tovolahy ity nanao ny hagegeny, ka nalainy dahalo 
akanjo teny aminy, ary silipo kely fotsiny sisa no nanaovany tamin’ny voalohany. Rehefa niakatra 
nanonja ny herin’ny maina nofoiny, dia nesoriny tanteraka ny tako-kenatra teny aminy, avy eo izy 
eraky ny tanàna, ary nitety arabe sady miteny irery namakivaky an’i Mahavatse nihazo ny lalana 
amin’ny seranan-tsambo iny. Raha ny zava-misy sy maso mahita ao Toliara ao, dia amidy tsy misy bedy 
ny anana sy voanjo ny rongony, indrindra ny ao amin’ny Fokontany Ampasikibo. Hatramin’ny mpianatry 
EPP dia tafaroboka amin’ ny fidorohana zava-mahadomelina. Tamin’ny fanadihadiana natao no nahafantarana 
mirongatra izay tsy izy ny fifohana jamala amin’izao vakansy izao, ka tokony andraisan’ny tompon’andraikitra 
henjana sy matotra amin’izay, fa potika tanteraka ny hoavin’ny tanora sy zaza malagasy. 




















