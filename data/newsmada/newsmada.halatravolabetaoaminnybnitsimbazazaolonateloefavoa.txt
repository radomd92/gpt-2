HALATRA VOLABE TAO AMIN’NY BNI TSIMBAZAZA  : OLONA TELO EFA VOASAMBOTRA, MBOLA KAROHINA I YVES DANIEL | NEWSMADA

Par Taratra sur 25/08/2017 

Natolotra ny fitsarana, omaly ireo olona telo mianadahy niaraka tamin-dRazakarivony Yves Rivofanantenana 
voarohirohy ho tompon’antoka tamin’ny halatra volabe mitentina 400 tapitrisa Ar tao amin’ny 
BNI Tsimbazaza, ny 10 aogositra 2017 lasa teo. Araka ny fanazavan’ny lehiben’ny sampandraharaha 
ny fikarohana heloka bevava eo anivon’ny polisim-pirenena, ny Commissaire Principal de police, 
Jean de Matha, ”eo am-pikarohana an’i Yves Daniel ny mpitandro filaminana ary mbola hita tao anatin’ny 
ny findainy fa teny Talatamaty teny ny nahitana azy farany. Tsy fantatra intsony kosa ny toerana 
azy taorian’izay. Mety nampiasa ny fanovana ny code IMEI na (laharana mampiavana ny telefaonina 
rehetra) izy mba hampanano sarotra ny fikarohana azy”. Tsy mbola hita, araka izany, ny toerana 
an’i Yves Daniel ary mbola eo am-pikarohana azy ny polisy misahana ny heloka bevava. ”Tsy miraviravy 
izahay na eo aza ny fivoaran’ny teknolojy dia miezaka hatrany ny mpitandro filaminana manenjika 
olon-dratsy”, hoy hatrany izy. 

Tsiahivina fa mpiasa ao amin’ny banky BNI ao Tsimbazaza ihany ity lehilahy ity, saingy nanao fanodinkodinam-bola 
400 tapitrisa Ar. Nandeha nisakafo ireo mpiasa ao amin’ny banky ka io no fotoana nanararaotany 
ireo volabe tao anaty fitoerany. Izy rahateo no mitazona ny fanalahidin’ny fitoeram-bola ka nahamora 
famoahana ireo volabe. Notateriny tamin’ny fiarany ireo volabe ireo ka tsy hita intsony izy taorian’izay. 



Les commentaires sont fermées. 

