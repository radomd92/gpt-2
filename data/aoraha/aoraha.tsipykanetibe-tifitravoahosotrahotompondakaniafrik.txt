TSIPY KANETIBE - TIFITRA :: VOAHOSOTRA HO TOMPONDAKAN’ I AFRIKA I HASINA MALALAHARISON • AORAHA

Norombahin’i Hasina Malalaharison, solontena malagasy teo amin’ny fifaninanana tifitra kanetibe, 
anaram-boninahitra, tompondakan’i Afrika, andiany voalohany, notanterahina tany Tonizia ny 24 – 27 marsa lasa teo. Resin’ity mpilalao avy eny Ambohimangakely ity, tamin’ny isa 45 noho 43 
solontenan’i Tonizia, nifaninana taminy teo amin’ny lalao famaranana, omaly. 

Mpilalao Alzeriana no niondrika teo anatrehany teo amin’ny manasa-dalana. Niampy indray izany 
amboara azon’i Hasina teo amin’ity taranja ity.Nolalovany avokoa ireo anaram-boninahitra teto 
tompondakan’ny Seksiona sy Ligy ary ny fifa­ninanam-pirenena. Efa niaro ny voninahitr’i Madagasikara 
amin’ny fiadiana ny ho tompondaka eran-tany ihany koa izy tamin’ny taona 2017 ary nipetraka teo 
laharana faharoa niaraka tamin-dry Tita ary Cicine, teo amin’ny olon-telo miaraka. 

Tamin’ny roa taona lasa dia efa nahazo ny anaram-boninahitra, saingy teo amin’ ny sokajy lehilahy, 
Mada­- ga­si­­kara tamin’ny alalan’i Tonitsihoarana Ulricha Ahlenj Zoel na Toutoune. Novalian’i 
kosa ny fahareseny nandritra ny dingan’ny fifanintsanana, tamin’ny lalao famaranana nihaonany 
teo amin’ny olon-telo miaraka. Niondrika teo anatrehan’ny mpampiantrano tamin’ny isa 13 noho 
ny ekipan’i Lila, Hasina, Mirana ary Tita teo amin’ity fifaninanana ity. Efa resintsika tamin’ny 
isa 13 noho 4 ny Toniziana teo amin’ny lalaom-bondrona. Teo amin’ny manasa-dalana dia lavon’ny 
malagasy, tamin’ny isa 13 noho 0, ny ekipan’i Bénin, raha i Maraoka kosa no resin’i Tonizia (0 – 13). 

Manomana indray ny fiadiana ny ho tompondaka eran-tany ho an’ny sokajy olon-droa miaraka sy olon-tokana, 
any Espana amin’ny volana mey i Tita, izay isan’ireo handrafitra ny ekipam-pirenena malagasy 
vao tafaverina avy any Tonizia. 









Enregistrer mon nom, mon e-mail et mon site web dans le navigateur pour mon prochain commentaire. 



