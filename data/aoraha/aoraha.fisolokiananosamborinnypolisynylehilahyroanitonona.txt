FISOLOKIANA :: NOSAMBORIN’NY POLISY NY LEHILAHY ROA NITONONA HO ZANDARY • AORAHA

Mpisandoka. Lehilahy roa nitonona ho zandary no voasambotry ny Polisy misahana ny heloka bevava 
Ampefiloha, tamin’ny fiandohan’ity herinandro ity, teny Anosizato. Nikasa haka vola tamin’ny 
mpamily fiarakaretsaka iray izay nolazain’izy ireo fa tratrany nitondra rongony no nahasamborana 
roa lahy ireo. 

Voalaza fa “mpisandoka izy ireo satria zandary efa voaroaka”, araka ny fanazavan’ny polisy misahana 
heloka bevava.Teo am-panakanana ny fiarakaretsaka nitondra azy ireo teny Anosizato ny polisy 
sendra ireto zandary “mpisandoka” ireto. “Rehefa nosavaina izy ireo dia nampiseho karatra maha 
ny iray ary nilaza fa miasa eny amin’ny sampana misahana ny heloka bevava an’ny zandarimaria, eny 
izy. Ny faharoa kosa tsy nisy karatra tany aminy. Nohamarinina izany nefa nilaza ny lehiben’ny 
misahana ny heloka bevava eny Fiadanana fa tsy misy anaran’ilay voasambotra miasa ao aminy. Avy 
dia nentina aty amin’ny birao eto Ampefiloha izy roa lahy natao famotorana”, hoy ny loharanom-baovao. 

Taorian’izay no nahafantarana fa nikasa haka vola tamin’ny havan’ilay mpamily fiarakaretsaka 
azy izy ireo tamin’io fotoana io. Nisy iray tamin’izy ireo tafatsoaka sady mbola karohina ary voalazan’ireo 
fa mbola zandary efa voaroaka ihany koa. 











Enregistrer mon nom, mon e-mail et mon site web dans le navigateur pour mon prochain commentaire. 



