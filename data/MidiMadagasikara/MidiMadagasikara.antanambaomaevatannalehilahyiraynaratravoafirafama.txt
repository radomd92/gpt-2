ANTANAMBAO – MAEVATANÀNA : LEHILAHY IRAY NARATRA VOAFIRA FAMAKY – MIDI MADAGASIKARA

Nisehoana asan-dahalo tany amin’ny toerana antsoina hoe Antanambao, kaominina Maevatanàna 
ny zoma heriny teo. Vokany: ankoatra ny entana sy ny vola lasan’ireo dahalo dia voafira famaky ihany 
ny lohan’ny lehilahy iray izay fantatry ny be sy ny maro amin’ny anarana hoe Rafredd. Araka ny loharanom-baovao 
voarainay, dia dahalo miisa efatra mirongo basy no tonga nanafika tranom-barotra iray tany amin’io 
io, ka nahazoan-dry zalahy ny entana sy ny vola. Tsy fantatra mazava izay zava-niseho nandritra 
asa ratsin’ireo malaso fa dia ny fira famakin’izy ireo an’Atoa Rafredd no niseho, ka voatery tsy 
nalefa namonjy hopitaly ilay rangahy nony fahaverezan’ny rà be loatra. Nampandre malaky ny zandary 
fokonolona teo amin’ny manodidina izay 600m miala ny toerana nisehoan’ny fanafihana no misy azy 
saingy namaly tsy nety nandeha izy ireo sady niteny hoe mandehana ianareo makany amin’ny polisy 
tsy asanay izany. Taitra ihany ny olona raha nahare izany. Efa nidina nijery ny zava-niseho tany 
kosa ny polisy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

