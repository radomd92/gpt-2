FOTOAM-PAHAVARATRA :: MPIANATRA EFAJATO SY DIMY ARIVO HAHAZO TOHANA ARA-TSAKAFO • AORAHA

Mpianatra manodidina ny dimy arivo no hahazo tohana any amin’ny Faritra Atsimo Andrefana. Tetikasa 
tohan’ny Fandaharanasan’ny Firenena Mikambana misahana ny fanjarian-tsakafo na PAM, amin’ny 
tetikasa fandefasana vola any amin’ny sekoly. Ny fanome­zana sakafo any an-tsekoly, izay tafiditra 
anatin’ny fandaraharanasam-pirenena mahakasika izany. 

“Manome tohana an’ireo sekoly amin’ny alalan’ny lelavola mba hanomezana tohana ireo sekoly,haha­fahan’izy 
mividy sakafo vaovao sy miovaova. Ity fomba fiasa ity izay natao hanomezana sakafo isan-karazany 
mpianatra sy manatsara ny sakafon’izy ireo ary fandraisana anjara ihany koa ami’ny fampandrosoana 
tsena any an-toerana”, hoy i Fatimata Sow Sidivé , tale lefitry ny PAM, eto Mada­gasikara nandritra 
fampahafantarana ny tetikasa “ Cash école”, tany Toliara, omaly. 

Misy ny fanohanana ireo sekoly amin’ny alalan’ny fiza­rana sakafo efa maina toy ny vary, katsaka 
tsaramaso sy ny fanomezana sakafo vaovao toy ny voankazo sy ny legioma. Sekoly fanabeazana fototra 
valo any Toliara voalohany sy faharoa no hisitraka ity tetikasa ity, toy ny EPP Anketa, Belalanda, 
Mahavatse fahoara, Tsongobory, Tanandava Mikamba , Tsinjoriake sy Motombe. Marihina fa mpianatra 
ny telo hetsy avy amin’ny EPP manodidina ny zato sy arivo any amin’ny Faritra Androy, Anosy sy Atsimo 
no mahazo tohana ara-tsakafo avy amin’ny PAM sy ny minisiteran’ny Fanabea­zam-pirenena , ny fampianarana 
sy araka asa, amin’ny alalan’ny fandaharanasa sakafo an-tsekoly. 









Enregistrer mon nom, mon e-mail et mon site web dans le navigateur pour mon prochain commentaire. 



