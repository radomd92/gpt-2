FIFIDIANANA BEN’NY TANANA :: FENO KANDIDÀ IHANY IREO KAOMININA DIMY AMBY SIVIFOLO SY ENINJATO SY ARIVO • AORAHA

Feno tamin’ny ora farany. Nampahafantarin’ny Vaomiera mahaleo tena misahana ny fifidianana 
omaly hariva, fa samy ahitana kandidà ben’ny tanàna handray anjara amin’ny fifidianana, hatao 
27 novambra ho avy izao, avokoa ireo kaominina miisa manerana ny Nosy. 

Iraika amby enimpolo sy enina arivo ireo kandidà ben’ny tanàna. Valo amby dimapolo sy dimanjato 
efatra arivo kosa ireo kandidà mpanolotsaina, saingy misy kaominina roa tsy manana kandidà, any 
sy any Amparihintsokatra samy ao amin’ny distrikan’Ambatondrazaka. 

“Maro loatra ireo olom-pirenena niaraka tonga tamin’ny ora farany rehefa nanatitra ny antontan-taratasy 
tany amin’ny Rafitra misahana ny fanaraha-maso ny firotsahan-kofidiana isaky ny distrika (Ovec). 
fahatarana teo amin’ny firaketana ny anaran’izy ireo izany. Voatery niasa mandra-maraina ny 
Ovec mba nanatrarana ny fahatarana ary taorian’ny fahavitan’ny asa vao nampitaina taty amin’ny 
foibe ireo antontan’isa vonjimaika ireo”, hoy Rakotondrazaka Fano, mpampaka-tenin’ny Ceni, 
hariva. 

Fifidianana amin’ny ampahany 

Tarehimarika vonjimaika ihany ireo navoaka ireo satria mbola hanamarina an’ireo antontan-taratasy 
ben’ny tanàna sy mpanolotsaina ny Ovec, ao anatin’ny 78 ora. Azo heverina ny hisiana kaominina 
hanana kandidà raha sanatria holavin’ny Ovec ny taratasy filatsahan’ireo olom-pirenena sasany 
nahafeno fepetra. 

“Raha izay no hitranga dia anjaran’ny Fitsarana misahana ny ady amin’ny fanjakana no miantso ny 
Atitany mba hanatanterahana fifidianana amin’ny ampahany any amin’ireo kaominina tsy manana 
ireo. Roapolo amby zato andro aorian’ny fangatahana avy eo, no tokony hanaovana ny fifidianana 
ampahany”, hoy hatrany ny mpampaka-tenin’ny Ceni, Rakotondrazaka Fano. 

Tsiahivina fa amin’ny 15 septambra no hamoaka amin’ny fomba ôfisialy ny tena isan’ireo kandidà 
hanao ny an-tsapaka ny laharan’izy ireo ao anaty biletà tokana ny Ceni. 











Enregistrer mon nom, mon e-mail et mon site web dans le navigateur pour mon prochain commentaire. 



