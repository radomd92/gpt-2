FANADINANA BAKALOREA :: MPIADINA ROANJATO MAHERY TSY TONGA NIATRIKA NY ADINA ARA-PANATANJAHANTENA • AORAHA

Nanomboka, omaly ny adina ara-panatanjahan- tena bakalôrea teto Antananarivo. Mpiadina roanjato 
anefa no tsy tonga niatrika izany. Nahatratra valopolo ny tao amin’ny Saint-Michel raha valo amby 
kosa tao amin’ny ANS Ampefiloha. Nahatratra iraika amby dimampolo kosa ny tao amin’ny kianjaben’i 
ho an’ny ivon-toeram-panadinana Faravohitra raha telopolo kosa ho an’ ny ivon-toeram-panadinana 
Rabearivelo. Antony maro no tsy nahatongavan’ izy ireo, raha ny fanadi-hadiana natao. Teo ohatra 
tsy fahazoana taratasy fiantsoana noho ny tsy fandoavana ny saram-pianarana. Teo ihany koa no 
afaka nanao izany noho ny olana ara-batana. 

“Mbola nisy ihany ireo ankizy tsy tonga teto aminay. Entanina izy ireo mba hijery ny taratasy fiantsoana 
mety misy ihany koa ny fanadinoana. Mila hajaina tsara ny ora sy ny daty voatondro. Niaraka avokoa 
sokajy rehetra tamin’ity taona ity”, hoy Rakotondranaivo Benja, filoha lefitry ny ivon-toeram-panadinana 
Mahamasina. 

Hisy kosa ny fitsinjovana ireo mpiadina izay tsy tonga nanatrika izany omaly. “Ho an’ireo ankizy 
tsy tonga androany (Ndrl: omaly) dia asaina mitondra taratasy fanamarinana izay antony tsy nanaovany 
Manatona aty amin’ny ivon-toeram-panadinana izy ary afaka miadina arakaraka ny taratasy.Iangaviana 
sekoly tsy miankina mba tsy hitazona ny taratasy fiantsoan’ ireny mpianatra ireny. Aleo mba hifandaminanareo 
izay zavatra rehetra tokony halamina”, hoy hatrany ny tenany. Ny zoma kosa vao hanomboka ny eny 
kianjan’ Alarobia. 



Hita ho milamina, hatreto ny fanatanterahana izany adina ara-panatanjahan-tena izany. Nanambara 
ireo mpianatra sasany fa nisy tamin’izy ireo no ratsy fanomanan-tena vokatry ny tsy fahatongavan’ny 
lava teny an-tsekoly, nialoha izao adina ara-panatanjahantena izao. “Tsy dia nisy olana loatra 
tamin’ny hazakazaka satria efa manao izany foana isa-maraina fa teo amin’ireo taranja hafa no 
voafehy kely satria tsy dia nanao izany tany am-pianarana”, araka ny fanamafisan’i Narovana, 
tetsy Mahamasina. 

Anisan’ny mandray anjara amin’ity fana-tanterahana ny adina ara-patanjahantena ity ihany koa 
mpampianatra avy amin’ny Sempama Nosy, raha ny nolazain-dRatolojanahary Arsène, filoha nasionalin’ny 
Nosy. Nisy ny fanambaràna nataon’izy ireo tamin’ny zoma lasa teo amin’ny fandraisana anjaran’izy 
amin’ny fanadinam-panjakana. Marihina fa hifarana ny 7 septambra ho avy izao ity adina ara-panatanjahantena 
an’ny bakalôrea ity. 









Enregistrer mon nom, mon e-mail et mon site web dans le navigateur pour mon prochain commentaire. 



