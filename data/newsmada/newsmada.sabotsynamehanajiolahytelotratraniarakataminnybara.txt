SABOTSY NAMEHANA: JIOLAHY TELO TRATRA NIARAKA TAMIN’NY BARAMINA | NEWSMADA

Par Taratra sur 01/08/2018 



Mirongatra ny vaky trano ao Sabotsy Namehana. Sarona nandritra ny hetsika nataon’ny polisy ny 
telo niaraka tamin’ny baramina raha nikasa hamaky trano… 

Voasambotry ny polisy avy ao amin’ny commissariat central Sabotsy Namehana, ny zoma lasa teo, 
jiolahy telo malaza ratsy amin’ny famakiana trano amin’iny faritra Sabotsy Namehana sy ny manodidina 
Araka ny fanazavan’ny polisy, nisy jiolahy telo mampiahiahy nihaodihaody tamina tokantrano 
eny Sabotsy Namehana, ny alakamisy lasa teo. Nahavariana ny olona eo amin’ny manodidina ny fihetsik’izy 
lahy ka nifampiantso avy hatrany ny fokonolona ary nanatona ireto telo lahy ireto. Nirifatra nitsoaka 
hatrany ry zalahy raha vao nahatazana ireo fokonolona ka raikitra ny fifanenjehana ary tafaporitsaka 
izy ireo. Nampandre ny polisy ireo fokonolona ka niantomboka teo ny fanadihadiana rehetra. Nahazo 
marim-pototra amin’ny toerana ipetrahan’ireto jiolahy ireto ny polisy taorian’izay. Nametraka 
paikady rehetra amin’ny ahafahana manao fizahana ny toerana misy azy telo lahy ireo ny polisy taorian’izay. 
teny amin’ny tranon’ireo jiolahy, ny zoma vao mangiran-dratsy, ny polisy ary efa voahodidina 
ny tranon’izy ireo. Noraisim-potsiny tao an-trano ry zalahy ka nentina teo anivon’ny kaomisarian’i 
Namehana hanaovana fanadihadiana. Niaiky ny heloka vitany ry zalahy ary nilaza fa teo am-piomanana 
hamaky trano tamin’io fotoana io. 



Les commentaires sont fermées. 

