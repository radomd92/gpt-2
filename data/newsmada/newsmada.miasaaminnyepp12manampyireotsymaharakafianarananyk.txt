MIASA AMIN’NY EPP 12  : MANAMPY IREO TSY MAHARAKA FIANARANA NY KOZAMA | NEWSMADA

Par Taratra sur 26/02/2018 

Efa hatramin’ny taona 1994 no niasa amin’ny sehatry ny fanabeazana ny Kolo zaza malagasy (Kozama) 
eny amin’ny fokontany Manarintsoa, fa ny taona 2009 vao nitondra ny anarana Kozama. Mifantoka 
sahanasa roa ny andraikiny : famohazan-tsaina sy fanabeazana izay natambatra ho iray. Manampy 
fianakaviana sahirana eo Manarintsoa sy ny manodidina ny fikambanana. 

Manohana ny fanokafana akany fibeazana ny fikambanana ary miara-miasa amin’ny EPP 36. Mizara 
ho an’ny akany sy manofana ny mpanabe ny mpiandraikitra ny fikambanana. Ho an’ny fanabeazana fototra, 
ombon’antoka amin’ny EPP 12 (roa amin’ireo any Atsimo) ny Kozama. Raisina an-tanana ireo ankizy 
maharaka amin’ny fianarana amin’ny kilasy CP1,CP 2 ary CE. Indroa isan-kerinandro ny fanampiana 
20 ny iray kilasy. Telo taona ny faharetan’ny fiaraha-miasa isaky ny EPP. Ny taona 2017, nahatratra 
633 ny isan’ny mpianatra nahazo tohana, 1 474 tamin’ireo niakatra kilasy avokoa. 18 ny mpanabe 
amin’ny Kozama raha 48 ny mpiasa manontolo mampihodina ny asa rehetra. 

Mikarakara ny reny ihany koa 

Manana akany izy ireo eo anivon’ny fokontany mikarakara ny reny sy ny zaza mandray an-tanana ny 
mitondra vohoka sy ny vehivavy mitaiza kely. “Manatona ny akany indroa isan-kerinandro ireo vehivavy 
maka torohevitra amin’ny fikarakaran ny zaza. Tanjona ny hampivelatra ny zaza sy hampifandray 
reny sy ny zaza”, hoy ny mpandrindra ny asa ao amin’ny Kozama, Ramaheriarisoa Marie Yolande. Mandray 
ankizy 3-4 taona koa ny Kozama indrindra ireo manana fahatarana amin’ny fivelarany amin’ny ankapobeny. 

Mamatsy vola ny fikambanana sy manohana ara-teknika toy ny fanofanana ny mpanabe ny ATIA sy ny Asmae. 



Les commentaires sont fermées. 

