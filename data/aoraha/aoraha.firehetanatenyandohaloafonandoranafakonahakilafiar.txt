FIREHETANA TENY ANDOHALO :: AFO NANDORANA FAKO NAHAKILA FIARA IRAY • AORAHA

Tazana avy lavitra ny setroka mainty, teny Andohalo, omaly antoandro. Fiara iray no nirehitra 
tamin’ny voninkazo mandady sy hazo teo amin’ny tambohon’ny lisea Gallieni. Fantatra taorian’ny 
naaton’ny mpitandro filaminana, teny an-toerana, fa afo nandorana fako no niitatra ka nahatonga 
loza. Voakasiky ny lelan’afo ny fiara roa nijanona teo amin’ny sisin’ny tamboho. Afaka nakisaka 
ny fiara iray. Kila forehitra kosa ny fiara iray marika “Hyundai”. Tonga namono ny afo ny sampana 
voina. Tsy nisy ny olona naratra. 

Nitazana avy ao amin’ny efitrano fianarana ny mpianatra. Nisy no nivoaka nijery ny zava-misy tamin’ny 
setroka sy lelan’afo niredareda. Nifampanontany ny zava-miseho ny olona. “Nandoro fako ny olona 
tao amin’ny lisea, ka niitatra tany ivelan’ny tamboho. Efa nifampiresaka teo ny tompon’ny fiara 
ny olona nandoro fako. Tsy nisy ny olona nosamborina. Miroso amin’ny famotorana kosa izahay raha 
fitoriana voaray”, hoy ny polisy. 









Enregistrer mon nom, mon e-mail et mon site web dans le navigateur pour mon prochain commentaire. 



