ANDRONDRA : TOAKA GASY 2980 LITATRA TRATRA, NARIANA TENY ANDRIANTANY – MIDI MADAGASIKARA

Nahazo vaovao ny polisy miady amin’ny fianahan’ny zavamahadomelina fa misy fiirabe iray avy any 
mitondra toaka gasy ho aty an-drenivohitra. Nanomboka teny amin’ny Station GALANA Ambohimalaza 
narahi-maso ity fiara ity ka hatreny amin’ny Station JOVENNA Androndra, ny alin’ny 26 avril 2014 
ho tamin’ny 09 ora sasany. Tonga dia natao ny fisavana ka nahitana « Bidon” 50 litatra miisa 149 izay 
toaka gasy avokoa. Rehefa natambatra ireo dia mitotaly 2980 litatra. Nafenina tao ambany gony 
vary mba tsy hahenoana ny fofony. Tonga teny an-toerana ny tompon’ilay toaka gasy antsoina hoe 
Donis, izay hanatitra volana solika ho an’ilay fiara ka nosamborin’ny ny polisy. Tamin’ny fanadihadiana 
dia niaiky izy fa azy ireo toaka gasy ireo ary indray mandeha isan-tapabolana izy no mampiakatra 
voarara aty an-drenivohitra. Tamin’ny fanadihadiana ihany koa no nahalalana fa 1200 Ariary no 
ny iray litatra ka hamidy 2200 ariary. Nariana teny amin’ny lakandranon’Andriantany Ampefiloha 
toaka ireo omaly 28 aprily 2014, teo imason’ny mpitsara sy ny mpitandro ny filaminana. Omaly ihany 
natolotra ny Fampanoavana ny raharaha. 



