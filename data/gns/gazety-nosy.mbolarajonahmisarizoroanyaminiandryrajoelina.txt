MBOLA RAJONAH : MISARIZORO ANY AMIN’I ANDRY RAJOELINA

Rahampitso talata faha 08 janoary 2018 no havoakan’ny fahefana avo momba ny lalàmpanorenana “HCC” 
fitsarana ny vokam-pifidianana izay ho filohan’ny repoblika Malagasy vaovao. Ny vokatra misy 
izay navoakan’ny CENI “Vaomiera mahaleontena momba ny fifidianana”fa mitarika amin’ny elanelan’ny 
10% ingahy Andry Nirina Rajoelina. Efa mazava ny fandreseny hatramin’izao ka miandry ny famoahana 
fomba ofisialy an’izany ny vahoaka Malagasy amin’izany. 

Mivadibadika izay tsy izy ny mpanao politika Malagasy noho izany ka maro no mitady làlana handehanana 
any amin’ny Mapar sy Andry Nirina Rajoelina amin’izao fotoana izao. Olona telo indray no misarizoro 
amin’ny Andry Nirina Rajoelina ankehitriny. Fantatra fa isan’izany i Mbola Rajonah izay fantatra 
mpanohana an’i Ravalomanana Marc mafanafo. Mpanolotsaina an’ingahy Hery Rajaonarimampianina 
olona ity teo aloha. Gaga sy talanjona ny mpomba an’i Andry Rajoelina naheno izany tamin’ity faran’ny 
lasa ity. 

Tsy izy ihany nefa no fantatra fa misarizoro any amin’i Andry Nirina Rajoelina fa ny minisitrin’ny 
Rinah Andriamadavy VII, izay filohan’ny HVM (Hery Vaovao hoan’i Madagasikara) izay antokon’i 
Rajaonarimampianina ary lehiben’ny HVM tany Fianarantsoa. Tsy izy ihany fa hatramin’I Claudine 
izay mbola migadra ankehitriny nefa mandefa filazana any fa hiaraka amin’i Rajoelina. Tsy izy 
ihany fa mbola manao fangatahana hiditra ao anatin’ny Mapar sy hiaraka amin’i Andry Nirina Rajoelina 
amin’izao i Guy Rolland izay sekretera jeneraly ny minisiteran’ny serasera ity ihany ary HVM mafana 
Malaza be amin’ny fivadibadihana avokoa moa izy rehetra ireo ka tsy mahagaga raha izao indray no 
Mbola tsy fantatra nefa ny haneken’i Rajoelina azy ireo. 

Efa maro no mpamadika palitao no resahina teto amin’ity gazety ity nanomboka tamin’ny herinandro 
iny. Tsy Malagasy eto an-toerana ihany fa hatramin’ny olona avy any an-dafy. Ny zavatra toa izao 
nanimba ny fitondrana hatramin’izao. Tsy politika intsony no atao eto fa fiarovana tombotsoa 
ihany. 

Any amin’ingahy Andry Nirina Rajoelina ny baolina amin’izao fotoana izao ka dia ho hita eo no hataony 
ao anatin’ny fakam-panahy tanteraka izao. 



