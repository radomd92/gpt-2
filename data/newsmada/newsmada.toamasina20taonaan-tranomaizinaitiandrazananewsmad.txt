TOAMASINA: 20 TAONA AN-TRANOMAIZINA I TIANDRAZANA | NEWSMADA

Par Taratra sur 16/10/2018 

Nafana ny adihevitra tao amin’ny lapan’ny Fitsarana ambony, ny zoma 12 oktobra 2018 lasa teo, nandritra 
fotoam-pitsarana ady heloka bevava nitsarana ny antontan-taratasin’ady izay hanenjehan’ny 
an-Rafanomezana Isidore Adolphe sy Tiandrazana Thierry voarohirohy tamin’ny fikasana hanao 
mitam-piadiana tao Andranomadio Toamasina parisela 11/43, ny 2 septambra 2018 alina. Naharitra 
iray ora sy sasany be izao ny fifandaharana teo amin’ny voampanga sy mpisolovava ary ny fitsarana. 
tonga kosa ny mpitory, na koa ny tokantrano saika hotafihin’izy ireo tamin’io alina io. Naharitra 
mininitra ny fandinihan’ny mpitsara ny didy havoaka ho an’ireo voampanga tao amin’ny efitrano 
ny fitsarana ambony Toamasina. Vokany, nilatsaka ny sazy ka voaheloka 20 taona an-tranomaizina 
tsy fahazoana mandia faritany no azon’i Tiandrazana Thierry. Vesatra nihazonan’ny fitsarana 
ny fihazonana sy fampiasana fitaovam-piadiana tsy nahazoana alalana. Telo taona an-tranomaizina 
mihatra sy fandoavana lamandy 3 hetsy Ar kosa no azon-dRafanomezana Isidore Adolphe. 



Les commentaires sont fermées. 

