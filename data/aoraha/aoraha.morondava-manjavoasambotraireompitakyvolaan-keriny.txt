MORONDAVA - MANJA :: VOASAMBOTRA IREO MPITAKY VOLA AN-KERINY ENY AN-DALANA • AORAHA

Nidina nanamarina sy nijery ny zava-misy ny mpitandro filaminana noho ny fitarainana maro voaray 
ny fitakiana vola an-keriny atao an’ireo olona mandeha eny amin’ny lalam-pirenena fahasivy mihazo 
Morondava, Belo sur Mer ary Manja. Lehilahy dimy no voatery nosamborina tamin’izany, ny herinandro 
teo. 

«Nahitana toerana fito amby roapolo misy sakana tany amin’iny lalam-pirenena fahasivy iny. Voasakana 
ny fiara mandalo eo amin’ireo toerana ireo ka akana roa arivo ariary hatramin’ny iray alina ariary 
ny fiara sy isaky ny sakana», araka ny tatitra avy amin’ny mpitandro filaminana. 

Fantatra fa ny mponina eny amin’iny lalana iny no manao izao fandikan-dalàna izao. Ampandoavin’izy 
vola ny mpitatitra sy ny mpizaha tany ary ny mpitari-dalana raha tsy izany tsy misokatra ny lalana. 
nisy ny fanentanana teny ifotony nataon’ny tompon’andraiki-panjakana saingy mbola nahitana 
hatrany. Nisy, araka izany, ny fisamborana olona. 









Enregistrer mon nom, mon e-mail et mon site web dans le navigateur pour mon prochain commentaire. 



