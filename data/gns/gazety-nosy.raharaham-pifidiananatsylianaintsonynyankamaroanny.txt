RAHARAHAM-PIFIDIANANA : TSY LIANA INTSONY NY ANKAMAROAN’NY MALAGASY

Ny fahasoratan’ny fiainana amin’izao fotoana ve no mahatonga ny Malagasy tsy liana amin’ny raharaham-pirenena 
sa ny pôlitika eto amintsika mihitsy no efa mankaleo sy mahatofoka ny olom-pirenena? Raha ny tatitra 
CENI mikasika ny fanavaozana ny lisi-pifidianana mantsy dia miharihary toy ny kary am-pamoloana 
tsy rototra amin’izany resaka fifidianana izany intsony ny ankamaroan’ny Malagasy. Ny 15 febroary 
no hikatona vonjy maika ny fanavaozana ny lisi-pifidianana raha nanomboka ny voalohan’ny volana 
tamin’ny taon-dasa. Raha ny fanazavana nomen’ny tompon’andraikitra eo anivon’ny CENI izay nitafa 
mpanao gazety, omaly, dia tsy mbola latsaka ambany toy ny tamin’ity taona ity ny tahan’ny fitombon’ny 
anarana amin’ny lisi-pifidianana izay 0,38 isan-jato monja. Mbola tsy nisy tarehimarika toy 
hatramin’izay nanavaozana ny lisitry ny mpifidy teto Madagasikara. Toe-javatra izay mampiseho 
tsy rototra amin’ny fifidianana intsony ny Malagasy satria vitsy dia vitsy ny olom-pirenena tonga 
anivon’ny fokontany, mampiditra ny anarany ao anaty lisitra. Tsara marihana anefa fa io lisi-pifidianana 
amin’izao fotoana izao io no entina hampisaina amin’ireo fifidianana ho tanterahina eto amintsika 
taona 2019 ity, tsy inona izany fa ny fifidianana solombavambahoaka sy ny fifidianana ben’ny tanàna. 
hanaitra ireo fikambanana firaisa-monim-pirenena misehatra amin’ny fifidianana sy ny fanabeazana 
ho vanona izao tatitra nataon’ny CENI izao satria zava-doza rehefa ny vahoaka ao anatina firenena 
no tsy miraharaha ny raharaham-pirenena, indrindra fa ny fifidianana izay heverina fa zava-dehibe 
an’ny firenena repoblikanina sy demôkratika. Tsy mahatoky ny mpanao pôlitika intsony ve ny Malagasy 
ny fahasahiranana amin’ny fiainana andavan’andro no tsy ahafahany mivaky loha intsony amin’ny 
sy ny resaka pôlitika? Fotoana angamba izao tokony hijerena akaiky an’io toe-javatra io satria 
andraikitra lehibe ny vahoaka amin’ny fampandrosoana ny firenena, anisan’izany mazava ho azy 
fandraisana andraikitra amin’ny fifidianana. Tsara marihana fa ny 18 febroary izao no heverina 
amin’ny fokontany ny lisi-pifidianana vonjy maika rehefa vita ny fanavaozana azy eny anivon’ny 
CENI eny anivon’ny distrika. Manomboka amin’io fotoana io dia mbola manana 20 andro ny olom-pirenena 
sy hanamarina ny anarany eny amin’ny fokontany. Ny faha-15 ny volana mey izao moa vao mikatona tanteraka 
lisi-pifidianana ary tsy azo sokafana intsony. 

