RN 3 – AMBANIANDREFANA  : RAMATOA MATY VOAHITSAKY  NY KAMIAO | NEWSMADA

Par Taratra sur 05/03/2018 

Maty tsy tra-drano ilay renim-pianakaviana 53 taona voadonan’ny kamiao tao kaominina ambanivohitr’Ambaniandrefana 
Volonondry distrika Antananarivo Avaradrano, RN 3, ny asabotsy tolakandro teo… 

Teo amin’ny PK 26 + 900 amin’iny RN 3 iny no nitranga ny loza. Nitondra moto Scooter ity renim-pianakaviana 
ity. Nifanena tamin’ilay kamiao “double cabine” tao anaty fiolahana izy ka tsy afa-niala intsony. 
maty tsy tra-drano ary potika tanteraka ilay moto vaky ihany koa ny aroloha nentiny. Nandriaka 
arabe ny rany. Tsy fantatra marina izay antony nahatonga ny loza tao anaty fiolahana fa notetezin’ny 
fiara mihitsy ity renim-pianakaviana ity. 

Tonga teny an-toerana ny zandary avy ao amin’ny “poste avancé”-n’i Talatavolonondry nanao fanadihadiana. 
fanadihadiana avy hatrany ny mpamilin’ilay fiara namoa-doza. Nomena ny fianakaviana avy hatrany 
ny razana taorian’izay. 

Fa olona efatra koa naratra vokatry ny lozam-piarakodia nitranga teny Alarobia Amboniloha, Ivandry 
Pulman, ny asabotsy maraina teo. Araka ny fanazavan’ny zandary, fiara Volkswagen nentina tovolahy 
18 taona ity namoa-doza ity. Niala mpihazakazaka teo alohany ilay mpamily, saingy tsy nahafehy 
intsony ka nifaoka fiara nijanona tamin’ny sisin-dalana ankavanana ary nikipily niankavia ary 
mpihazakazaka hafa avy any aoriana. Vokany, olona efatra naratra ka ny iray no tena maratra mafy. 
haingana eny amin’ny hopitaly HJRA ireo naratra. Nahitana fahasimbana ihany koa ilay fiara nandona 
ilay fiara nofaohiny. 

Ny zandary avy ao amin’ny borigadin’i Tanà Ville no misahana ny fanadihadiana ity raharaha ity. 



Les commentaires sont fermées. 

