TAOM-BAOVAO MALAGASY : TSY MANAVAKA FINOANA NA FIAVIANA. | DÉLIREMADAGASCAR



Tanterahana eny amin’ny ivon’i Madagasikara ny taom-baovao Malagasy FENOHASINA iraisan’ireo 
aman-dreny mitana ny hasina. Hanaomboka rahampitso 17 ka hatramin’ny 19 Martsa 2018 izany. Eny 
Rovan’AMBONIAZY Andriambahoaka Afovoan’ny tany, kaominina Manazary , fokontany Anaritroa 
no fotoana amin’io telo andro io. Tao alohan’izao fanampahan-kevitra izao, nitsidika teny ireo 
aman-dreny mitana ny Hasina ka resy lahatra fa manana ny hasiny io toerana io sady mahafinaritra. 

Ireto avy izy ireo : Katibo Antemoro Anakara laban’i Bela : Andriamatoa Emmanuel, ny ray aman-dreny 
ny Hasin’ny any atsimo : Dimby Baovolo Chantal, Tangalamena Betsimisaraka : Raymond Josoa, Loholon’ny 
kolotoraly : Rakotomalala Louis de Conzague, Printsy Antanala : Rakoto Jaona, Loholon’ny trano 
avy any Antsihanaka : Rabearifeno Albert. 

Tsy manavaka finoana na fivavahana na fiaviana ny taom-baovao Malagasy, hoy Mbola Tina RAMAMONJISOA 
filoha nasionaly FITOHASINA sady mitana ny Ivon’i Madagasikara, rova Andriambahoaka afovoantany, 
Raha ny fanazavany, io toerana io no ivon’ i Madagasikara sady feno Hasina. Vory hasina ireo Ray 
eran’ny faritany ireo amin’ity taom-baovao Malagasy ity. 

Marihana fa ny taom-baovao Malagasy, lamina ara-boajanahary , Andriamanitra no nanao azy ka isika 
manatanteraka azy. Ny andro anaovana ny taom-baovao Malagasy, andro fiakaran’ny vokatra ( volana 
sy Aprily), tsinam-bolana alohan’ny Paka na tapa-bolana mialoha ny paka. Fotoana fifamelan-keloka 
fidiovana io fotoana io. 

Toy izao ny fandaharam-potoana : 

17 Martsa 2018 : fanaovana ny afo tsy maty izay mitohy mandra-maraina miaraka amin’ny totorebika. 

18 Martsa 2018 : fanomezan-kasina sy tso-drano ataon’ireo ray aman-dreny. 

19 Martsa 2018 : famonoana omby mazava loha sy volavita 





Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

