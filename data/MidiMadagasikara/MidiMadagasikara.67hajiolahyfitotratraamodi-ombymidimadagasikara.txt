67HA : JIOLAHY FITO TRATRA AMODI-OMBY – MIDI MADAGASIKARA

Manoloana ny firongatry ny asan-jiolahy amin’izao fotoana izao sy ny fahamaroan’ireo mpanendakana 
ireo elakelan-trano, tsy mifidy olona asiana intsony ary tsy mifidy fotoana dia nisy ny hetsika 
tao amin’ny pôlisy etsy amin’ny kaomisarian’ny boriboritany faha-7, ny sabotsy lasa teo. Mpanendaka 
nandripaka teny amin’iny faritra 67ha no sarona teo am-panaovana ny asa ratsiny. Mbola tratra 
amin’izy ireo avokoa aza ny fitaovam-piadiany toy ny antsy lava lela, miampy fonosan-drongony 
raha ny fanazavana azo avy amin’ireo mpitandro filaminana hatrany. Araka ny fantatra dia noho 
fitarainana nataona olona tany amin’izy ireo, ny fisiana mpanendaka vao nanao ny asa ratsiny mihitsy 
nahatonga azy ireo hanenjika ireo tontakely ireo. Tovolahy roa, 19 sy 21 taona no sarona teny an-toerana 
izany. Fa ankoatra azy roalahy ireo dia nisy dimy lahy ihany koa, mampikaikai ny olona eny amin’iny 
Ankasina iny voasambotra. Vantany vao nahita ny fiara nisy ireto pôlisy ireo dimy lahy ireo, avy 
dia nitsoaka ka velona ny fifanenjahana. Tsy naharesy tohitra ireo mpitandro filaminana anefa 
ireo ka noraisim-potsiny. Izany Dôna, Vazaha, Matio, Pao, ary Ledada izany no anarana ahafantarana 
dimilahy ireto, izay efa tena tompony sy raindahiny amin’ny resaka fanendahana mihitsy. Omaly 
no natolotra nohenoin’ny mpitsara mpanao famotorana teny Anosy izy rehetra ireo. Inoana –finoana 
ihany io !- fa mba hilamindamin-dratsy indray ny eny an-toerana, eny fa dia voasambotra aza ny eo, 
ny ataony indray ny hafa … 



