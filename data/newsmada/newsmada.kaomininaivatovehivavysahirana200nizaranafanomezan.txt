KAOMININA IVATO : VEHIVAVY SAHIRANA 200 NIZARANA FANOMEZANA | NEWSMADA

Par Taratra sur 09/03/2016 

Niavaka ny fankalazana ny Andron’ny vehivavy ho an’ny kaominina Ivato, omaly. Ankoatra ny hetsika 
fikambanam-behivavy izay notarihin’ny vadin’ny ben’ny Tanàna Randrianarisoa Hobisoa, nisy 
ny fizarana fanomezana ho an’ireo vehivavy sahirana 200 tao an-toerana. Nizarana vary, menaka 
siramamy ireo vehivavy sahirana avy amin’ny fokontany enina sy kartie fito ao an-toerana. Niarahana 
tamin’ny orinasa mpiara-miombon’antoka ao Ivato izany. 

Tonga nanotrona ny lanonana ny vadin’ny masoivohon’i Indonesie sy ny mpiara-miasa aminy izay 
nanampy tamin’ny fanomezana ho an’ireo vehivavy sahirana. Angady sy vy nampahomby ny hetsika 
koa ny ekipa sosialin’ny kaominina Ivato. 

Ankoatra izay ny fikambanana Destiny Anjara Voatendry izay miantsehatra amin’ny asa soa. Nandrindra 
fanangonana ireo vehivavy isam-pokontany sy nitady ny tohana hahafahana manampy azy ireo ny fikambanana 
tarihin’ny vadin’ny ben’ny Tanàna, Randrianarisoa Hobisoa. 

Hitohy ny hetsiky ny fikambanana amin’ny fanampiana ny vehivavy sahirana. Manantena azy ireo 
ny andriambavilanitra ao Ivato. 



Les commentaires sont fermées. 

