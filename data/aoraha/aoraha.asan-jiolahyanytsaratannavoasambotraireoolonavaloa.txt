ASAN-JIOLAHY ANY TSARATANÀNA :: VOASAMBOTRA IREO OLONA VALO AHIANA HO NAKA AN-KERINY NY «CHEF ZAP» • AORAHA

Tsy nanaiky hatramin’ny farany ireo zandary any Tsaratanàna raha tsy voasambotra ireo ahiana 
naka an-keriny olona dimy tany Tsaratanàna ka isan’ireo ilay sefo “Zap” iray, andro vitsy lasa 
Efa tafaverina eo anivon’ny fianakaviany avokoa ireo olona ireo, saingy nisy no nandoa vola an-tapitrisany 
maro tany amin’ireo jiolahy vao afa-bela. 

Na teo aza izany dia nanohy ny fikarohana ireo jiolahy hatrany ireo zandary tany Tsaratanàna nampian’ireo 
avy amin’ny Gsis izay efa tany an-toerana nikaroka ireo olona lasa an-keriny ireo. Olona valo no 
ahiana ho tena nandray anjara mivantana tamin’ny fakana an-keriny. Natolotra ny Fampanoavana 
Mahajanga omaly izy ireo. Naharitra ora maro ny fanolorana izany. 

Nodinihina manokana teo anivon’ny filankevitry ny governemanta, tamin’ny zoma 22 febroary lasa 
ny momba ny tsy fandriampahalemana mahazo laka any amin’ny distrikan’i Tsaratanàna. Nisy ireo 
noraisina ka araka ny loharanom-baovao dia hidina any an-toerana ny Praiminisitra Ntsay Christian, 
amin’ ireo lehiben’ny mpitandro filaminana anio, hijery akaiky ny zava-misy. 











Enregistrer mon nom, mon e-mail et mon site web dans le navigateur pour mon prochain commentaire. 



