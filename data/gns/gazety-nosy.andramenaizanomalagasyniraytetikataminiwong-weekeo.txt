ANDRAMENA : IZA NO MALAGASY NIRAY TETIKA TAMIN’I WONG-WEE KEONG?

Andramena miisa 30 000 bolongany (rondins) no nivoaka antsokosoko teto Madagasikara tamin’ny 
2014, taona voalohany nandraisan’ingahy Hery Rajaonarimampianina ny fitondrana tamin’ity 
fahefatra ity. Tamin’izany fotoana izany dia mpandraharaha sinoa iray antsoina hoe Wang-Wee 
no nividy azy io tamin’ny mpitrandraka Malagasy. Raha ny tombam-bidin’ireo hazo sarobidy ireo 
mitentina 50 tapitrisa dôlara na 45 tapitrisa “euro” na koa 20 miliara ariary izany. Antsasaka 
vola omen’ny Vondrona erôpeanina ho fanampiana ny fampandehanana ny raharaham-panjakana Malagasy 
anatin’ny tapa-taona. 

Ny taona 2015 dia nogejain’ny fanjakana tao Singapour ireo andramena ireo raha toa ka hihazo an’i 
Nampanantsoan’ny fanjakana tao Singapour ny fanjakana Malagasy tamin’izany fotoana izany hanazava 
ity raharaha ity ka nandefa delegasionina tamin’izany ny fanjakana Hery Rajaonarimampinina 
notarihin’ny minisitra miadidy ny tontolo iainana Ramparany Anthelme. Tsy nazava ny vaovao tamin’izany 
nafenimpenina tanteraka. 

Ankehitriny moa dia voatazona vonjy maika ao am-ponja ny sekreteran’ny ministera mahakasika 
raharaha andramena io. Ny mahagaga ny mpanaraka ity raharaha ity dia io ramatoa io irery aloha no 
amin’izao fotoana izao. Ny mpandinika ny raharaha anefa mahatsapa fa tambazotra iray (olona maromaro) 
niaraka taminy tamin’izany fa tsy vitany irery izany. 

Nigadra tany Singapour ny mpandraharaha sinoa nividy ity entana ity taty Madagasikara. Tamin’ny 
nitrangan’ny fanagejana sy ny fitsarana ny mahakasika ity raharaha andramena ity tany Singapour 
tsy nisy Malagasy notanana tamin’izany koa. Mazava nefa fa taratasy avy aty Madagasikara nomen’ny 
no nitondrana ireo andramena ireo. Raha ny lalànan’ny varotra dia tsy maintsy misy ny tompon’entana, 
ny mpividy ary misy ihany koa ny fahazoan-dàlana hivoaka ny firenena amin’izany izay tsy maintsy 
ministeran’ny Varotra sy ilay ministera voakasika amin’ny entana no ahazoana izany. Manampy 
ireo ny ministeran’ny Vola ary indrindra ny ladoany izay toerana anondranana ireo entam-barotra 
mankany ivelany. 

Ireo rehetra ireo nefa dia very anjavony hoy ny fitenenana. Misy aza no milaza fa tsy te hiditra lalina 
ny fanjakana Malagasy satria olona maro mpandraharaha sy mpitondra fanjakana tamin’izany fotoana 
no voakasik’ity raharaha ity, ka apetraka amin’ny fomba mahazatra hoe “dossiers classés” ny raharaha. 

Raha ny mahakasika ireo andramena voageja ireo dia fantatra ankehitriny fa nanjavona tao amin’ny 
ao Singapour izy ireo. Raha ny loharanom-baovao misy ankehitriny dia lasan’ilay mpividy azy teto 
ihany ity andramena ity, dia ingahy WongWee Keong izany. 

Raha ny loharanom-baovao azonay koa dia lasa any Singapour ny minisitra ny Tontolo iainana Georget 
tamin’ity faran’ny herinandro ity hijery ireo andramena ireo. Voalaza fa miaraka amin’ny teknisianina 
vitsivitsy izy. Dia ho hitantsika ny akon’ny diany rehefa tafaverina izy ireo. 

Ny tena ilain’ny Malagasy nefa dia ny fahafantarana sy ny fitondrana ny olona rehetra voakasik’ity 
ity any amin’ny fitsarana. Miainga hatrany amin’ireo mpitevy ala izany, ny mpijirika naman’izy 
ny mpandraharaha Malagasy izay nivarotra izany tamin’ity sinoa ity ary ny manam-pahefana ambony 
pôlitika sy mpiasam-panjakana ambony namoaka ireo andramena ireo. 

Raha tena hiady marina amin’ny kolikoly isika dia tokony ho fantatra ireo ary azon’ny fanjakana 
tsara ny mahafantatra izany. Araka ny efa voalazanay tamin’ny lahatsoratra teto amin’ity gazety 
dia izay tiana hogadraina ihany no migadra eto Madagasikara. 



