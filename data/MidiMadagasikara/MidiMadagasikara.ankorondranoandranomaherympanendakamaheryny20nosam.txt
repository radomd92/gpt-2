ANKORONDRANO ANDRANOMAHERY : MPANENDAKA MAHERY NY 20, NOSAMBORIN’NY POLISY – MIDI MADAGASIKARA

Raha vao mivoaka ny fonja ireo mpanendaka, dia miverina manao ny asa ratsiny indray 

Teo anoloan’ny fitarainana marobe voarain’ny polisy mikasika ny : fanendahana, sinto-mahery 
fanafihana mitam-piadiana sy ny asan-jiolahy hafa,dia nanao hetsika ny polisy tamin’ny alarobia 
teo, tamin’ny faritra maro eto an-dRenivohitra. Vokatr’izany, olona eo amin’ny 20 eo no tazonina 
amin’ny BC amin’izao fotoana izao hatao fanadihadiana. Manao antso ireo mpitandro ny filaminana 
an’izay rehetra niharan’ny endaka sy ny sisa ho tonga eny Anosy anio hamantatra ireo tena mpanendaka 


Ny andron’ny hetsika vao maraina be, no nanaovana ny fisamborana. Ny teny Ankorondrano Andranomahery, 
olona am-polony aloha no noraofina nanomboka tamin’ny 5 maraina ka hatramin’ny 6 ora teo ho eo. 
tratra ireo, dia nisy ny famantarana izay tena mpanendaka avy amin’ireo mahafantatra azy ireo. 
ratsy tokoa iny faritra iny amin’ity fanendahana ity. Raha vao manomboka maizina fotsiny ny andro, 
efa avy ry zalahy. Tsy misy olona sahy mijoro amin’ny fiandrasana « taxi-be » eny Ankorondrano, 
dia mbola maro aza ny mpandeha. Manao andiany efatra na dimy izy ireo. Arahany avy aoriana, na koa 
amin’ny sisin’ny arabe izay kendreny. Bedaina izay hoendahany ary tsy afaka mihetsika. Vetivety 
voasava ny paosy. Misy koa ny avy hatrany dia misintona paoketra eny an-tànana eny. Mandeha etsy 
ny rahom-bava manao hoe, lero ny antsy raha vao mitady hanohitra. Raha vao mahazo zavatra izy ireo 
lasa mandositra manaraka elanelan-trano maizina. Tsy misy sahy manaraka azy any. Voa avokoa na 
na lahy, na antitra na tanora. Ramatoa iray no sahy nametraka fitoriana mazava tany amin’ny mpitandro 
filaminana ary nilaza fa tadidiny ny endrik’ireo nanendaka azy. Avy amin’izany indrindra koa 
nanaovana ny hetsika. 

Saika ireo toerana mafana sy be mpanendaka no nanaovana ny hetsika : Ankorondrano Andranomahery, 
Ampefiloha Ambodirano sy ny hafa tsy voatanisa… 



