TSIMIALONJAFY MAHAMASINA : TOMPONANDRAIKITRA AMBONY AMINA MINISTERA, MATY VOATSATOKA ANTSY – MIDI MADAGASIKARA

Rangahy, mitana andraikitra ambony amina ministera iray no namoy ny ainy, vokatry ny tsindrona 
izay nahazo azy, teny Tsimialonjafy Mahamasina ny faran’ny herinandro lasa teo. Araka ny fanazavana 
tamin’ny tomponandraikitry ny filaminana misahana iny faritra iny dia alin’ny zoma hifoha sabotsy 
teo ny tenany no niharan’ny fanendahana izay nataona andian’olona, raha iny izy handeha hamonjy 
iny. Ny andro rahateo alina ka mora tamin’ireo olon-dratsy no namely azy. Ary angamba, efa nandrasan’ireto 
ireto mihitsy ity rangahy ity. Araka ny fitantaran’ireo mponina mantsy dia iny izy handeha hiditra 
vavahadiny iny mihitsy ity farany no noleran’ireo olon-dratsy tamin’ny antsy. Taorian’io, rehefa 
ity lasibatra dia lasa nitsoaka izy ireo, niaraka tamin’ny zavatra sarobidy izay nendahin’izy 
teny aminy. Naratra mafy ity tomponandraikitra ambony ity tamin’io fotoana io saingy mbola afaka 
vonjy. Nentina namonjy toeram-pitsaboana haingana izy tamin’izay ary nahazo fitsaboana. Andro 
tato aoriana anefa, ny alatsinainy teo dia tsy tana intsony ny ainy, noho ny halalin’ny ratra sy 
ilay zava-maranitra nahazo taova saro-pady. 

Raha ny fanazavàna nomen’ireto tomponandraikitra filaminana hatrany dia isan’ireo toerana 
lazaina fa nilamina iny faritra Tsiamialonjafy iny teo aloha teo. Ary vao sambany tato anatin’ny 
maharitra izay no nisiana tranga toa izao. Nisy avy hatrany moa ny fepetra manokana noraisin’izy 
taorian’ity tranga ity amin’ny fifehezana ny fandriampahelamana amin’iny faritra iny sy ny manodidina. 
ho azy fa efa mandeha ihany koa ny fikarohan’ireo izay nahavanon-doza araka ny fantatra hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

