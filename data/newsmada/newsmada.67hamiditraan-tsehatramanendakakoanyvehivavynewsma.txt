67 HA: MIDITRA AN-TSEHATRA MANENDAKA KOA NY VEHIVAVY | NEWSMADA

Par Taratra sur 15/05/2019 

Tovovavikely iray 16 no niharan’ny fanendahana teny amin’ny faritra 67 ha, ny zoma 22 marsa 2019 
teo tokony ho tamin’ny 11 ora antoandro. Araka ny fitantarany, vehivavy iray no tonga nanatonga 
teo amin’ny fiantsonan’ny taxi-be eo 67 ha ary nangataka io vehivavy io mba haterina eny amin’ny 
67 ha noho izy tsy mahita lalana. Nanaiky nanatitra azy tokoa ilay tovovavy tamin’io fotoana io. 
teny an-dalana anefa dia nilaza ilay vehivavy fa hadinony any amin’ny tranon’ny mpampiasa azy 
poketrany ka niangavy izy mba hiaraka haka izany izy roa vavy. Nony tonga tamina elakela-trano 
mangingina anefa dia nodarohiny sy nendahiny ilay tovovavy. Lasany tamin’izany ny peratra volamena 
peratra volafotsy. Lasa nandositra avy hatrany taorian’izay. Ny alatsinainy 13 mey teo raha nandalo 
amin’ny manodidina ny Havana 67 ha ilay tovovavy voaendaka dia nahatsikaritra ilay vehivavy nanendaka 
nijoro tsy lavitra teo. nanatona ny polisy akaiky azy noho izany ity tovovavy ity ary nitantara 
nanjo azy. Nosamborin’ny polisy CSP7 avy hatrany ilay vehivavy mpanendaka ity. niaiky ny heloka 
izy nandritra ny famotoran’ny polisy. 



Les commentaires sont fermées. 

