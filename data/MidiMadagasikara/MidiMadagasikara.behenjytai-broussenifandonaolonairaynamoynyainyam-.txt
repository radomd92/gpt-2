BEHENJY : TAXI-BROUSSE NIFANDONA, OLONA IRAY NAMOY NY AINY, AM-POLONY NY NARATRA – MIDI MADAGASIKARA

Nandriaka indray ny rà teny amin’iny lalam-pirenena fahafito iny. Ain’olona iray indray no nafoy 
am-polony ireo olona naratra mafy. Izay no vokatry ny fifandonana teo amin’ny samy fiara fitateram-bahoaka, 
maraina, teo Behenjy. Tokony ho tamin’ny dimy ora maraina tany ho any no nitranga ity loza mahatsiravina 
teo an-tampon-tananan’i Behenjy mihitsy. Araka ny fitantaran’ireo nanatri-maso, dia fiara 
avy any Atsimo, no tsy fantatra izay nahazo azy fa avy hatrany dia nifaoka olona maromaro teny an-dàlana, 
teny amina fiara iray nijanona nanala entana, ary namarana ny diany tamina fiara roa hafa teo akaikin’ity 
Tamin’izay fotoana izay indrindra anefa no nisy mpamilina taxi-brousse variana namaha ny entana 
ambony tafon’ny iray tamin’ireo fiara nijanona. Voafaoka niaraka tamin’ny fiarany ity farany 
dia maty tsy tra-drano. Ambonin’ireo mpandeha tao anatin’ilay fiara nahavanon-doza, dia nisy 
maromaro ihany koa naratra vokatr’ity loza ity. Tsy lazaina intsony ny fahapotehana teo amin’io 
telo voadona sy ilay nandona. Raha ny fanazavàna azo, dia toa hoe saika handeha hisongona fiara 
alohany ity taxibrousse “adala” ity, kanefa nisy fiarabe hafa nipoitra tampoka. Hany herin’ny 
dia namantana ny fiara tany amin’io olona teny an-dàlana sy tany amin’ireo fiara hafa nijanona 
amoron-dàlana. Iaraha-mahalala anefa fa anisan’ny toeram-pijanonan’ireo taxi-brouse maromaro 
mianatsimo na avy any Atsimo handeha hiakatra ity toerana ity, izay eo amin’ny 30 km miala ny renivohitra. 
ho azy , amin’ny maha toeram-piantsonana izay dia marobe ireo olona mifamezivezy eny an-toerana. 
mampilaza tokoa ny loza rehefa ho avy fa tamin’io fotoana io dia maromaro ihany ireo fiara fitateram-bahoaka 
teo, antony nahabetsaka ireo olona naratra sy nisian’ilay namoy ny ainy. Tonga teny an-toerana 
hatrany moa ireo zandary nizaha ifotony ity loza ity, ary nanokatra ny fanadihadiana. Nentina 
tany amin’ny toeram-pitsaboana kosa ireo naratra, ary ireo voa mafy dia voatery nalefa notsaboina 
an-drenivohitra. 




















