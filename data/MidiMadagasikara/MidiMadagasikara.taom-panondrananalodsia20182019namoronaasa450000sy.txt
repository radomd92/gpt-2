TAOM-PANONDRANANA LODSIA 2018 – 2019 : NAMORONA ASA 450.000 SY MPANANGOM-BOKATRA 1.228 ANATIN’NY FOLO ANDRO – MIDI MADAGASIKARA

Ny minisitry ny varotra sy ny fanjifana Rtoa Yvette Sylla mihintsy no tonga teto Toamasina ny alatsinainy 
tamin’ny 6ora teo, nanokatra tamin’ny fomba ofisialy ny taom-pihotazana lodsia amin’ny fanondranana 
sambo misaritaka (conventionnelle) sy amin’ny alalan’ny kaontenera. Nandritra ny fitafany 
mpandraharaha sy ireo mpanangom-bokatra ary ireo tantsaha no nahalalana fa namorona asa an-tselika 
folo andro olona miisa 450.000 ny taom-pihotazana tamin’ity taona ity; Nahatratra 1.228 kosa 
mpanangom-bokatra nahaloa ny hetrany sy habany ara-dalana nahazo ny fahazoan-dalana manokana 
izany teo anivon’ny faritra atsinanana tamin’ity taom-pihotazana 2018 – 2019 ity raha tsy nisy 
850 monja izany ny taona nivalona iny. Araka ny fanazavan’ireo komandan’ny sambo Baltic Klipper 
efa miantsona eo anivon’ny “Mole B” ny seranan-tsambon’i Toamasina, dia manodidina ny dimy andro 
ny fiantsonan’izy ireo haka ny lodsia Malagasy ho entina any eropa izay manodidina ny 15 hatramin’ny 
andro eo izy ireo no manao ny zotra Madagasikara – Frantsa amin’izany; midika izany fa folo andro 
no taom-pihotazana amin’ity taona ity, na mbola misy amin’ireo mpandraharaha manao ny fanondranana 
kaontenera aza manao izany hatramin’ny volana desambra ho an’ny tsena any Dubai sy ny firenena 
ary Japon. Amin’izao dia manodidina ny 1.200 ariary hatramin’ny 1.500 ariary ny ividianan’ireo 
ny iray kilao amin’ny lodsia amin’ireo mpanangom-bokatra; ireo mpanangom-bokara kosa dia mividy 
manodidina ny 800 ariary hatramin’ny 1.000 ariary ny iray kilao arakaraka ny halaviran’ny toerana 
izany. Ankoatra izany dia tsapa ihany ireo mpandraharaha sasany tsy nanaja ilay fe-potoana napetraka 
mbola zatra ny mangalatra fiaingana hatrany, tahaka ity mpandraharaha iray ao Salazamay atsimo 
izay efa ny alatsinainy maraina na tamin’ny 06 ora hariva ny alatsinainy aza ny fisokafany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

