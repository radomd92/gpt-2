TRATRA TAO ISOANALA: 80 000 AR NY IRAY, BASY LAVA VITA GASY ROA AZON’NY ZANDARY | NEWSMADA

Par Taratra sur 25/01/2020 

Tratra teo am-piomanomanana hanao fanafihana tao Jangany ny jiolahy telo niaraka amin’ny fitaovam-piadiana 
vaika. Samy avy ao amin’ny fokontany Mananovy, kaominina Manandrotsy, ry zalahy ireto. Fanomezam-baovao 
avy amin’olona no nahafahan’ny zandary avy ao amin’ny “poste avancé” Jangany nanao fanarahan-dia 
jiolahy ireto. Araka ny fanampim-baovao nomen’ny zandary, avy ao amin’ny kaominina ambanivohitr’Isoanala 
fitaovam-piadiana basy vita gasy roa tratra tany amin’ireto malaso ireto. Nambaran’ireo jiolahy, 
ny famotorana nataon’ny zandary, fa 80 000 Ar ny iray ny nividianana ireto basy ireto. Nikasa hivarotra 
hanao fanafihana tany Jangany izy telo lahy ireto kanjo izao tratra teo am-piketrehana ilay fanafihana 
Tovolahy mbola samy tanora erotrerony avokoa ireto jiolahy ireto satria vao 21 taona ny zokiny 
raha 17 taona kosa ireo roa lahy hafa. Nambaran’ny lefitry ny kaompanian’i Betroka, ny lietnà Yves 
fa mipoaka ary mahafaty ireo basy ireo. Notsindriny manokana fa tsy maintsy karohina ny mpanamboatra 
basy ireo ary efa misy loharanom-baovao tonga eo am-pelatanan’ny zandary momba ity raharaha ity. 

Natolotra ny fampanoavana avy hatrany ireto jiolahy ireto taorian’ny famotorana nataon’ny zandary 
Jangany. 



Votre adresse email ne sera pas rendue publique 















