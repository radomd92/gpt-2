BAOLINA LAVALAVA AMIN'NY TORA-PASIKA ::LASAN’NY STELLA MARIS NY AMBOARAN’ NY « ESPRIT BEACH » • AORAHA

Nanjakazaka tany Toamasina ireo mpilalao baolina lavalava amin’ny tora-pasika avy ao amin’ny 
Maris. Azon’izy ireo ny fandresena tamin’ny andiany faharoan’ ny fifaninanana «Esprit Beach», 
faran’ny herinandro lasa teo. 

Norombahin’ireo mpilalao lehilahy sy vehivavy mitambatra avy ao amin’ity sekoly ity ny amboara 
amin’ny sokajy roa latsaky ny efatra ambin’ny folo taona sy valo ambin’ny folo taona, izay nifaninanana. 

Nahatratra enimpolo sy roanjato ny ankizy nisoratra anarana tamin’ity hetsika ity. Nanana solontena 
izany ny avy ao amin’ny kolejy Zaal sy La Patience. Niady ny amboara ihany koa ny avy ao amin’ny lisea 
Mahatombo, Ambodisaina ankoatra ny Stella Maris. 

Nibata ny fandresena tamin’ny isa 4 noho 1 nandritra ny lalao famaranana ny mpilalaon’ny Stella 
nanoloana ny lisea Advantista teo amin’ny sokajy latsaky ny efatra ambin’ny folo taona. Ny Kolejy 
Patience» kosa no lavon’ny Stella Maris teo amin’ny sokajy valo ambin’ ny folo taona, tamin’ny 
5 noho 3. 

« Manomboka tafiditra ao anatin’ny tontolon’ny baolina lavalava ny ankizy any Atsinanana. Eo 
sahady ny fifaninanana manaraka ny faritra. Hampidirina amin’ny taranja baolina lavalava lalaovina 
amin’ny kianja voarakotra bozaka natoraly amin’izay ireo ankizy aorian’izany », hoy ny fanazavan’Andriantanjona 
mpanolotsaina tekni­kan’ny faritra. 











Enregistrer mon nom, mon e-mail et mon site web dans le navigateur pour mon prochain commentaire. 



