FILOHA HERY RAJAONARIMAMPIANINA: HAMETRA-PIALÀNA AFAKA ROA VOLANA

Accueil > Gazetin'ny nosy > Filoha Hery Rajaonarimampianina: Hametra-pialàna afaka roa volana 

Publié le 01 juillet 2018 



Nivoaka omaly ny daty nandrasan’ireo rehetra izay hilatsaka ho fidiana amin’ny fifidianana filoham-pirenena, 
inona izany fa ny tetiandrom-pifidianana ho amin’ity taona 2018 ity. Ny praiminisitra lehiben’ny 
Ntsay Christian no nanambara izany tamin’ny fomba ofisialy, omaly, nandritra ny valandresaka 
an’ny mpanao gazety, teny amin’ny lapam-panjakana Mahazoarivo. Ny 7 novambra 2018 no hanaovana 
fiodinana voalohany, ny 19 desambra kosa ny fiodinana faharoa. Tsy fantatra moa izay mety ho fiovan-javatra, 
ny mety ho fiovan’ny toe-draharaha pôlitika eto amintsika fa raha ho voatazona io tetiandrom-pifidianana 
omaly io, dia roa volana sy herinandro sisa no maha filoham-pirenena an’ingahy Hery Rajaonarimampianina, 
mbola hirotsaka ho fidiana ny tenany mazava hoazy. Raha ny voalazan’ny lalàmpanorenana mantsy 
60 andro mialohan’ny andro hanatanterahana ny fiodinana voalohany farafahatarany no tokony 
ny filoha am-perinasa raha toa ka mbola hirotsaka kandida. Raha ny 7 novambra ny datin’ny fiodinana 
midika izany fa ny faha 7 ny volana septambra farafahatarany no miala eny Iavoloha i Hery Rajaonarimampianina, 
hoe afaka roa volana sy herinandro. Tsara marihana fa tsy noho ny krizy pôlitika handalovan’ny 
malagasy, nanomboka ny 21 aprily lasa teo akory no antony tsy maintsy hanaovana ny fifidianana 
fa izay no efa voarakitra ao anatin’ny lalàmpanorenana. Vao nitsangana moa ny governemanta vaovao, 
11 jona lasa teo, dia efa nandrasan’ny mpanara-baovao ny fivoahan’izay datim-pifidianana izay. 
praiminisitra Ntsay Christian, nandritra izay valan-dresaka ho an’ny mpanao gazety omaly izay, 
mbola nanamafy hatrany fa ny firosoana amin’io fifidianana filoham-pirenena io ihany no vahaolana 
mamoaka ny firenena ao anatin’izao disadisa pôlitika izao. Nanome toky ny vahoaka malagasy ny 
fa hampiasa ny heriny rehetra ny governemanta tariany mba ho fifidianana madio sy mangarahara 
ho tanterahina eto Madagasikara. Mikasika an’i Hery Rajaonarimampianina manokana, tsy mbola 
mivantana izy raha ho kandidà amin’ny fifidianana filoham-pirenena, saingy raha mihaino tsara 
lahateny nataony teny Iavoloha, nandritra ny fankalazana ny fetim-pirenena farany teo, dia azo 
fa mbola mieritreritra ny hijanona eo amin’ny fahefana ny tenany, aorian’ity fepotoam-piasànany 
ity. 

F.Tsihiavonana 



