FANDROBANA FIANGONANA :: TELO LAHY INDRAY NAIDITRA AM-PONJA • AORAHA

Natolotra ny Fampanoavana, omaly, ny lehilahy telo voarohirohy nandroba sy mbola nikasa hangalatra 
amin’ny fiangonana Fjkm Mandrosoa Ivato. Naiditra am-ponja vonjimaika eny Antanimora izy telo 
ireo. Fantatra fa nitory azy ireo hatramin’ny farany ny avy eo anivon’ity fiangonana lasibatra 
araka ny fampitam-baovao avy amin’ny zandary mpanao famotorana. 

Tsiahivina fa tratra ambodiomby teo am-pandavahana ny rindrin’ny biraon’ny pasitera ny iray 
mpangalatra, tamin’ny alin’ny alakamisy lasa teo. Tsy nisy ny entana azony. Tafaporitsaka ny 
saingy ny ampitson’io ihany dia tratra, taorian’ny vela-pandrika nataon’ny zandary. 

Niaiky izy telo lahy, nandritra ny fakàna am-bavany, fa izy ireo ihany no nandroba tao amin’io fiangonana 
tamin’ny volana jolay lasa teo. Fitaovana fanamafisam-peo no azon’izy ireo tamin’izany. Fantatra, 
ny voalazan’ny mpitandro filaminana ihany, fa olona niasa sy mpanamboatra zavatra tao am-piangonana 
telo lahy voarohirohy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



