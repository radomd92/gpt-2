« ROND POINT » ANKORONDRANO : NISY FIARA NIKAREPOKA INDRAY, IRAY NARATRA – MIDI MADAGASIKARA

Tato anatin’ny fotoana vitsy izay dia efa tsy voaisa amin’ny ratsan-tanana intsony ny lozam-pifamoivoizana 
teo amin’io « rond point» teo Ankorondrano io. 

Potika tanteraka tsy nisy azo noraisina ilay fiara kely marika Peugeot 305, voadonana fiarabe, 
Benz 911, nitondra fasika tetsy amin’ny rond point Ankorondrano. Mafy dia mafy tokoa ny fifandonana 
dia nikainkona andaniny roa ilay fiara kely. Vao maika moa fa voapotsitra teo anelanelana andrin-jiro 
teny an-toerana sy ilay kamiao nandona azy. Olona iray no fantatra fa naratra mafy teny an-toerana 
ny mpamilin’ilay fiara kely. Fantatra kosa fa olona efatra no tao anatin’io fiara voadona io saingy 
dia nisy naninona avokoa izy ireo, raha ny fitantaran’ireo nanatri-maso teny an-toerana. Raha 
zava-nitranga : niditra « rond point » handeha hizotra ho any Ankazomanga any ilay fiarabe no nanapaka 
ilay fiara kely izay, handeha hihazo an’Antanimena, ary tsy tana intsony ny fifandonana. « Raha 
tokony ho izy dia « priorité » izahay satria niditra « rond point » ka izay no tsy nijanonanay sy tsy 
Izy anefa mbola nisisika nandeha ihany » hoy ny fitantaran’ny mpanampin’ny mpamilin’ilay fiarabe, 
hita teny an-toerana. Tsy nahazoana fanazavàna kosa ny ankilany. Ilay mpamilin’ilay kamiao dia 
fa hoe nandeha nitondra ilay mpamilin’ilay fiara voadona tany amin’ny toeram-pitsaboana. 

Vao mainka nampikatso tanteraka ny fifamoivoizana teny an-toerana, izay efa fitohanana sesilany 
nampijaly ireo mpitondra fiara efa andro maromaro izay ity loza ity. Heverina fa mety ho izay fitohana 
izay no nahasorena ilay fiara kely ka tsy niraharahiana intsony ny lalàna mifehy ny fifamoivoizana. 
izany moa tsy ho fantatra raha tsy aorian’ny fanadihadiana nataon’ireo mpitandro filaminana 
teny an-toerana sy niezaka nandamina ny fifamoivoizana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

