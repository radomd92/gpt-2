FANAMBOARAN-DALANA ENY ANKORONDRANO : NAMPIKAIKAIKA NY REHETRA NY FITOHANAN’NY FIFAMOIVOIZANA | NEWSMADA

Par Taratra sur 24/01/2018 

Tsy toy ny hatramin’izay! Nanomboka, ny talata teo, ny asa fanamboaran-dalana eny Ankorondrano, 
hatreny Alarobia. Tapaka tanteraka ny ilany ampitan’ny orinasa Henri Fraise hatreny anoloan’ny 
Jesosy Mamonjy. Ny tapany andrefana ihany sisa ny azon’ny fiara ifamezivezena. Ny nahavariana, 
voka-dratsy eo amin’ny fifamoivoizana eto an-dRenivohitra manontolo ity fanamboaran-dalana 
Nahery vaika ny fitohanan’ny fifamoivoizana, miainga any Analamahitsy (avaratra), ny any Ambohimanarina 
mitohy hatrany Alarobia (avaratra), ny any 67 ha, Antanimena, Behoririka, Andravoahangy, Mascar, 
Toraka izany koa ny avy any Analakely hihazo an’Antanimena. 

Velon-taraina avokoa ny olona samihafa. Tara fidirana ny mpiasa sy ny mpianatra hamonjy fotoana. 
ny lehilahy iray, R. Tolotra, fa “niainga tany Analamahitsy aho tamin’ny 7 ora sy sasany maraina, 
fotoana eny amin’ny fitsarana Anosy tamin’ny 9 ora, saingy tamin’ny 11 ora vao tonga tany an-toerana”. 
ny mpamily taxi-be 186 iray fa “tsy mahavita afa-tsy indroa mihodina sisa izahay ao anatin’ny iray 
tontolo, raha tokony hahavita inefatra na indimy. Very 50% ny vola miditra aminay”. 



Hita fa orinasa madinika ny manarina ny lalana eto an-dRenivohitra. Tsy misy tsininy izany satria 
vahana sy tombondahiny kely ny orinasa madinika sy salantsalany eto an-toerana. Saingy, mahavariana 
fitaovana tsotra sy asa tanana ny tena ampiasaina, ary azo antoka fa ho vao mainka hitarazoka ny 
Vonjy taitra sy maika ny asa amin’izao fotoam-pahavaratra izao. Sanatria tsy ho vonjy tavanandro 
handany ny volam-bahoaka fotsiny ny hanaovana ireny asa ireny, satria maro ireo efa “notampintampenana 
(toy ny mahazatra) nefa simban’ny orana nisesy teo sahady. Ny fatiantoka toekarena sy sosialy 
ny fitohanan’ny fifamoivoizana anefa tsy honeran’ny fanjakana velively. Raha maika sy laharam-pahamehana 
ny asa, tsy tokony amin’ny alina ve ny fotoana sahaza hanaovana ny asa? Tsy fahita eto amintsika 
izany. 



Les commentaires sont fermées. 

