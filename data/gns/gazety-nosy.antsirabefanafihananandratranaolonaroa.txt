ANTSIRABE : FANAFIHANA NANDRATRANA OLONA ROA

Vola amina hetsiny no lasa, olona mpianaka roa no naratra mafy sy manaraka fitsaboana ao amin’ny 
Andranomadio amin’izao fotoana izao noho ny fanafihan-jiolahy tao Mahafaly Vatofotsy Antsirabe 
harivan’ny Alarobia 09 Janoary 2019. 

Jiolahy niisa 4 nitondra basy lava misy hazo ny vodiny no nanafika mpivarotra tokony tamin’ny 8 
sy sasany hariva. Marihina fa tamin’ny fotoana nahatapaka ny jiro no nitrangan’izany. Vao tapaka 
jiro dia naheno zavatra mikasokasoka ny tao an-trano ka nivoaka namoha trano ny zazalahy ka avy 
dia voadaroka vy tamin’ny lohany. Nahitana dian-dratra niisa telo moa ity zazalahy ity. Niantso 
izy ka nivoaka ilay renim-pianakaviana. Avy hatrany dia nosamborin’ireo jiolahy ity farany ary 
ihany koa sady notereny hamoaka vola ka telo hetsy ariary mahery no lasan’ireo jiolahy. 

Tafavoaka ny trano ary afaka niantso vonjy izy mianaka ka dia tonga ny fokonolona ary nitsoaka ireo 
Ratra telo ihany koa moa no nahazo ilay renim-pianakaviana, tao amin’ny lohany ny iray ary notapahan’ireo 
ny rantsan-tanany iray. 





