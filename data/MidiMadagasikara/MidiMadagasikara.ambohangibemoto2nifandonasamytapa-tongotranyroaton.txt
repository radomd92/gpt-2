AMBOHANGIBE : MOTO 2 NIFANDONA, SAMY TAPA-TONGOTRA NY ROA TONTA – MIDI MADAGASIKARA

Nisehoana lozam-pifamoivoizana indray teny amin’iny faritra Ambohangibe iny, omaly tolak’andro 
ho tamin’ny iray ora latsaka fahefany teo. Ny loharanom-baovao hatrany no nahafantarana fa moto 
no nifandona mafy. Vokany, samy tapaka ny tongotry ny roa tonta, na ny andaniny na ny ankilany. Teo 
koa ny filazana fa simba tanteraka ihany koa ireto moto roa ireto. Samy voa mafy tokoa ny roa tonta. 
ny vaovao voaray dia voalaza fa samy nandeha mafy avokoa ireto moto 2 ireto, ka teo amin’ny fifanapahan-dalana 
nifandona. Teo no niteraka ny loza. Tsy nisy nifanome tsiny moa izy ireo fa samy nahatsapa ny tenany 
diso avokoa ny tsirairay ka samy nitsabo ny tenany tsy nisy rohirohy. Ny vatana naratra no nisy nandritra 
loza ity fa ny aina nafoy kosa tsy nisy. Efa samy manohy ny fitsaboana eny amin’ny hopitaly moa ireto 
ireto amin’izao fotoana izao . 

FINARITRA RAKOTO (Stagiaire) 


















