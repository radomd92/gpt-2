HANDBALL :: HAHEMOTRA AMIN’NY MANARAKA NY FIFANINANAM-PIRENENA • AORAHA

Tokony hotanterahina amin’ny 22 – 31 aogositra ho avy izao any amin’ny kianja mitafon’i Fianarantsoa 
fiadiana ny ho tompondakan’i Madagasikara ho an’ny taranja handball, sokajy seniors. “Noho ny 
ankamaroan’ireo klioba dia hahemotra amin’ny fotoana manaraka izany”, hoy ny fanambaràna navoakan-dRandrianarisoa 
sekretera jeneraly lefitry ny Federasiona malagasin’ity taranja ity. 

Antony iray lehibe nahatonga izao fihemorana izao ny fiatrehan’ny ankamaroan’ireo mpilalao 
fanadinam-panjakana, araka ny fitarainana nalefan’ireo klioba tany amin’ny Federasiona. 

Vokatr’izany, hitohy hatramin’ny fiafaran’ny volana aogositra, ny fe-potoana hahafahan’ireo 
mifindra klioba, araka ny fanambaràna hatrany. 

“Mila manaraka ny fitsipika mifehy ny fifindrana mpilalao vao mahazo fankatoavana. Tsy voakasik’izany 
ireo mpilalao maherin’ny telopolo taona amin’ny fotoana napetraka hifaranan’ny fifindrana 
afaka mifidy izay klioba hilalaovany”, raha ny voalazan’ny Federasiona hatrany. 

Ankoatra izay, miantso ireo klioba te handray anjara amin’ny fiadiana ny amboaran’ny ranomasimbe 
hatao any Maorisy amin’ny 22 – 30 novambra, ny Federasiona mba hamita ny fisoratana anarana alohan’ny 
septambra ka hahafahana mandefa izany any amin’ny fikambanan’ireo Federasiona aty amin’ny ranomasimbe 
(AHBOI), enimpolo andro mialoha ny fifaninanana. 









Enregistrer mon nom, mon e-mail et mon site web dans le navigateur pour mon prochain commentaire. 



