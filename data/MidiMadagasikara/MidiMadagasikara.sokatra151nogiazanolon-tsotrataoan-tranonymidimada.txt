SOKATRA 151 : NOGIAZAN’OLON-TSOTRA TAO AN-TRANONY – MIDI MADAGASIKARA

Mitaky tsy misy hataka andro amin’ny handefasana haingana ao Mangily Ifaty Toliara, an’ireo sokatra 
avy any Frantsa, tonga tao amin’ny seranam-piaramanidina Ivato, ny 26 aogositra teo, izay ngiazan’olon-tsotra 
manana taratasy ara-panjakana ao an-tranony eto Antananarivo, efa ho herinandro, ny fikambanana 
ny tontolo iainana ASE Toliara sy SOPTOM Frantsa. Ny tanànan’ny sokatra (Station d’Observation 
de Sauvegarde des Tortues) ao Mangily Ifaty ihany, hoy ny “Association pour la Sauvegarde de l’Environnement”, 
hany toerana fanaovana « mise en quarantaine » ara-dalàna eto Madagasikara ao anatin’ny velaran-tany 
ha, izay ala voa-janahary ikolokoloana an’ireto biby tratra na naondrana, misy sakafo voajanaharin’ireo 
misy trano fitsaboana sy mpikarakara sakafo. 

Kolikoly avo lenta. « Izahay ASE eto Toliara no nanao fangatahana tamin’ny governemanta frantsay 
an’ ireo sokatra 151 eto an-tanindrazana, ka ahoana no giazan’olon-tsotra tsy manana taratasy 
ny harem-pirenena, noho ny kolikoly sy fanamparam-pahefana ataona tompon’andraikitra ambony 
amin’ny minisiteran’ny ala sy ny tontolo iainana, izay tsy namela an’ireo sokatra nandeha fiaramanidina 
aty Toliara », hoy ny Pr Daniel Kotonirina Ramampiherika, filohan’ny fikambanana, nitafa tamin’ny 
gazety, omaly. Efa indroa nampody sokatra avy any ivelany ny ASE, fa tsy nisy olana toy izao. Sokatra 
avy any Mayotte ny 11 janoary 2008. 400 avy any Malaisie ny 23 oktobra 2011. Manahy noho izany ny fikambanana 
mety hanodinana indray an’ ireto harem-pirenena ireto, noho ny fisian’ny mpanao « dramotse », 
matanjaka. 

Efa milaza aminareo olona sy tompon’andraikitra misy saina aho fa harodany any io fitondram-panjakana 
fa fitondram-panjakan’ny dahalo sy mpangalatra io. Tohin’ny tamin’ny tetezamita ihany. Ny matanjaka 
eny foana fa ny vahoaka miha mahantra andro aman’alina. 


















