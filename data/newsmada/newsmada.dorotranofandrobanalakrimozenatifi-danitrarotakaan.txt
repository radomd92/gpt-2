DORO TRANO, FANDROBANA, LAKRIMOZENA, TIFI-DANITRA…  : ROTAKA ANY VANGAINDRANO,  MIHATRA NY « COUVRE FEU » | NEWSMADA

Par Taratra sur 20/01/2017 

Nitranga ny nahina. Velona ny rotaka any Vangaindrano, hatry ny omaly tontolo. Raikitra ny doro 
Toeram-pivarotana 14 no may kila. Misy ny fisamborana. Manararaotra ny mpandroba. Manao tifi-danitra 
manipy grenady lakrimozena ny mpitandro filaminana. Nampiharina any an-toerana ny “couvre feu”. 

Niakatra tampoka ny hafanana tany Vangaindrano, omaly! Rotaka tany an-toerana, nirefodrefotra 
baomba mandatsa-dranomaso sy ny tifi-danitra. Raikitra ny tora-bato sy ny fandorana trano omaly. 
14 voalaza fa may, nahitana ireny kioska sy trano hazo fivarotana ireny. Nisy ihany koa ny tranobe 
ireo. Ny fandrobana sy fanimbana fananan’olona, tsy ferana. Olona enina kosa voasambotra, araka 
vaovao avy any an-toerana ka ny telo tamin’ireo, mpanao fihetsiketsehana ary ny telo hafa mpanararaotra 


Nitsefotra ilay fivoriana niarahan’ireo olobe sy ny tompon’andraiki-panjakana ary ny lehiben’ny 
tany Vaingaindrano, afakomaly tontolo. Tsy nanaiky hatramin’ny farany ireo fokonolona ny tsy 
fitsaram-bahoaka ireo voalaza fa namono ilay tovovavy mpianatra vao 19 taona. 

Vao maraina, efa nanomboka nikononkonona nivorivory teo an-tampon-tanànan’i Vangaindrano 
olona marobe. Nihodidina ny toby misy ny zandary izy ireo, ary nikasa hiditra hanao amboletra tao 
Tamin’ny 10 ora maraina teo, omaly, niditra tao amin’ny tobin’ny zandary nikasa hamoaka ireo telo 
voatana ao ireo olona marobe ka voatery nanapoaka grenady mandatsa-dranomaso ny zandary. Raikitra 
valy bontana tamin’ny tora-bato nataon’ireo vatan-dehilahy. Nihiakiaka ny handoro ny Jirama 
ny tanàna ihany koa ireo. Efa tsara ambina anefa ny Jirama ka tsy voadoron’ireo andian’olona. Tany 
Bazaribe sy tany amin’ny toby fiantsonan’ny taksiborosy ny niantombohan’ny doro trano, ka ireo 
fivarotana sy kioska no tena lasibatra. Voalaza ihany koa fa may ny toeram-pivarotan’ny senatera 
any an-toerana, Thu Jaune Horace Man, nodoran’ny olona ihany koa ny toby fametrahany entana. Nanararaotra 
mpandroba ary nisy telo ireo voasambotra. 

Raha ny vaovao avy any an-toerana ihany, voalaza fa kaominina 14 no miaraka mirohotra manampy ny 
telo teo aloha satria kaominina miray Dina avokoa izy rehetra ireo. Mandresy lahatra ny sefo distrika 
tsy misy manaiky ny fokonolona. Hatramin’ny omaly, tsy misy mpitondra avy amin’ny fanjakana foibe 
vahaolana tonga any an-toerana. 

“Couvre feu” nanomboka omaly 

Nilaza ny « Directeur de la sécurité et des renseignements au commandement de la gendarmerie nationale 
ny jly Rakotoarison Anthony, fa mihatra ny « couvre feu » nanomboka omaly any Vangaindrano. « Tsy 
ampiharina ny lalàna, ary samborina izay mandika lalàna. Mbola voatana ao amin’ny zandary avokoa 
telo lahy takin’ny olona anaovana fitsaram-bahoaka, ary efa vita famotorana fa miandry ny fanolorana 
ireo ny fitsarana », hoy ny fanamafisany. Nanamafy koa ny Jly Ramiandrisoa Jean de Dieu Daniel, 
zandarimaria, fa tsy mihemotra amin’ny zava-misy ny zandary ary tsy hanaiky velively ny fanafihana 
“Tany tan-dalàna i Madagasikara”, hoy izy. 

Hatramin’ny ora nanoratanay, milamindamin-dratsy ao Vangaindrano. Fantatra fa mbola miketrika 
hanohy ny hetsika ireo olona marobe any an-toerana. Efa vonombonona amin’izay mety hiseho ny mpitandro 
ary nanampy isa ihany koa. Tantara mitohy… 



Les commentaires sont fermées. 

