BAOLINA KITRA- AMBOARAN’NY CAF :: NOMONTSAMONTSANIN’NY TS GALAXY  NY CNAPS SPORT  • AORAHA

Faharesena mihoa-pampana ! Nifarana tamin’ny dingana mialoha ny lalaom-bondrona indray ny fifaninanana 
kitra afrikanina isan-tarika tamin’ny fiadiana ny amboaran’ny Kaofederasiona afrikanina (Caf) 
an’ny Cnaps Sport. Lavon’ny TS Galaxy tamin’ny isa 3 noho 1 izy ireo nandritra ny lalao miverina, 
sabotsy teo, teny amin’ny kianja Vontovorona, rehefa niondrika tamin’ny isa 0 noho 1, tany Afrika 


Nazava be hatramin’ny fiandohan’ny lalao ny vokatra. Voafehin’ireo mpilalao afrikanina tatsimo 
ny ekipa malagasy hatrany amin’ny taniny ka hatreto an-toerana. Misy elanelana be ny haavo teknika 
amin’ny ekipa roa tonta. Nanamafy izany Andriambololona Patrick na i Tipeh, mpanazatra ny klioba 
taorian’ny fifandonana. “Efa ambony be ny haavo teknikan’ireo mpilalaon’ny TS Galaxy. Hiezaka 
hanao ny tsara kokoa ny ekipan’ny Cnaps amin’ny fihaonana manaraka”, hoy izy. 



Niezaka namarana izany fiadiana ny amboaran’ny CAF izany am-boninahitra ihany ny Cnaps Sport. 
baolina iray ity klioba ity na dia efa tany amin’ny minitra farany aza. Narovan’i Niasexe Milson 
ho afa-baraka tanteraka ny ekipan’ny Cnaps Sport. Isa tokana izay efa ezaka mafy vao hitan’izy 
mpilalao malagasy na teo aza ireo fanafihana sy baolina maro izay tokony efa ho tafiditra. 

Mbola ny TS Galaxy hatrany no nampiditra ny baolina voalohany tamin’ny minitra faharoa amby roapolo 
tamin’ity lalao miverina, teny Vontovorona ity. Hitan’i Dan Malesela, mpanazatra ny ekipa afrikanina 
sy nohamafisiny fa: “tombony nanan-dry zareo ny isa efa azo nandritra ny lalao mandroso. Hitako 
koa fa ts nahazaka ny tsindry nataon’ireo mpilalaonay ny an-dry zareo Cnaps Sport”. Tapitra hatreo ny dia ho an’ny tompon’ny amboaran’i Madagasikara. 











Enregistrer mon nom, mon e-mail et mon site web dans le navigateur pour mon prochain commentaire. 



