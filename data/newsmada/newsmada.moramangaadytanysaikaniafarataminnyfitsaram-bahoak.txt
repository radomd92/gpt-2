MORAMANGA : ADY TANY SAIKA NIAFARA TAMIN’NY FITSARAM-BAHOAKA | NEWSMADA

Par Taratra sur 29/12/2017 

Resaka ady tany saika niafara tamin’ny fitsaram-bahoaka tany Amboasary gara. Efa vonona ny olona 
tamin’ny vato sy kibay. Tonga ny zandary ary nandamin-draharaha ny ben’ny Tanàna. Saika niafara tamin’ny fitsaram-bahoaka ny resaka ady tany, any amin’ny kaominina ambanivohitra 
Gara manaraka ny lalam-pirenena faha-44 iny, anatin’ny disitrikan’ i Moramanga faritra Alaotra 
ny alarobia 27 desambra teo. Niteraka savorovoro teo amin’ny mponina tao an-tanana ny fisian’ny 
fantatra, niaraka tamin’ny vaditany, sy mpandrefy tany ary nilaza fa mpandova ramatoa iray, ka 
ny ampahantany eo anivon’ny tananan’Amboasary. Ity tanàna ity izay efa feno sy trano fonenana 
naha tanana an’ Amboasary azy. 

Raha ny loharanom-baovao hatrany, mbola tsy nahitana fahatezeram-pokonolona tahaka ity niseho 
alarobia teo ity, tamin ‘ity kaominina ity. Efa nahina mafy ny saika nisehoan’ny fitsaram-bahoaka 
ireo fito mirahalahy mitonona fa mpandova ny tany. Nilanja soram-baventy tsy manaiky ny fiheverana 
haka an-keriny ny tanànan’ izy ireo ny fokonolona. Nisy ny efa nilanja bolongam-bato sy kibay, 
voalaza fa nisy nikasa haka solika mihitsy. Tabataba sy horakoraka andanin’izany nanerana ny 
ary nitangorona ny olona, nikatona ny tsena, sns. 



Niantso haingana ny borigadin’ny zandariamariam-pirenena sy vondrontobim-paritra zandary 

Moramanga, ny ben’ny Tanànan’Amboasary Gara, Razafitsalama Razafindramiadana, mba ho fiarovana 
ain’ny vahoaka sy ny fananany. Tsy nijanona teo anefa ny fanelanelanana nataon’ ity ben’ny Tanàna 
tamin’ny fisorohana tsy hisian’ny fitsaram-bahoaka nohon’ny 

hatezerana efa nihoa-pampana tamin’ ireto vahoaka fa niezaka ny nampitony izy. Nanao izay nandresen-dahatra 
koa ny andaniny mba hampiatoana aloha ny fikasana handrefy tany. Tsy vitan’ izay fandresen-dahatra 
ny nataon’Iingahy ben’ny Tanàna fa voatery namoaka didim-panjakana kaominaly amin’ny maha ben’ny 
azy, ka mihantona aloha ny fikitikitihana raharaha fandrefesan-tany ao an-tampon-tananan’Amboasary 
izay hiandraiketany. 

Raha iverenana ny raharaha, nisy raim-pianakaviana iray nandefa fiantsoana ho an’ny fokonolona 
an-tampon-tanànan’ Ambosary Gara fa manana taratasy ka mpandova olona iray efa maty izy ka handrefy 
tany lovany. Ny loharanom-baovao hatrany milaza fa tsy niteraka ity olona voalaza etsy ambony 
fa nanangan-jaza ka tsy ilay nantsangana io mitonona ho mpandova io fa fisolokiana izao niseho 
hoy hatrany ireo fokonolona. Nilamina aloha ny alarobia teo. 



Les commentaires sont fermées. 

