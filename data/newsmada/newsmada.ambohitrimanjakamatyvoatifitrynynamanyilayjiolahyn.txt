AMBOHITRIMANJAKA  : MATY VOATIFITRY NY NAMANY ILAY JIOLAHY | NEWSMADA

Par Taratra sur 23/05/2016 

Mila fahaizana ny fampiasana basy! Ny namany ihany no voatifitr’ilay jiolahy nitana basy, teny 
ny asabotsy teo, tokony ho tamin’ny 7 ora hariva. Araka ny vaovao voaray, nikasa hanafika toeram-pivarotana 
an-toerana ny jiolahy maromaro. Nanatona ny mpivarotra ireo jiolahy ary nanambana basy sady nandrahona. 
ilay mpivarotra ka voapaikany ny basin’ilay nanambana azy. Ity farany efa hitifitra kanjo nitodika 
amin’ny namany teo akaiky teo ny fipoakan’ny basy. Voa soa aman-tsara ity jiolahy iray ary nitolefika 
ary maty tsy tra-drano. Nahita izany kosa ireto namany ka taitra ary raikitra nandositra. Nanenjika 
fokonolona, tonga vetivety ihany koa ny mpitandro filaminana, ka tsy lasa lavitra dia tratra ilay 
basy. Tratra tany aminy ilay basy nitifirany ny namany. 

Fantatra fa jiolahy efa mpanao fanafihana mitam-basy ireto teny Ambohitrimanjaka ireto. Jiolahy 
eto an-dRenivohitra sy ny manodidina. Misy ny namany tafatsoaka ary mbola karohina amin’izao 
izao. 



Les commentaires sont fermées. 

