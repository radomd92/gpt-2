SAMBAVA : PASITERA NANOLANA ZAZAVAVY ENIN-TAONA TAO AM-PIANGONANA – MIDI MADAGASIKARA

Nisehoana fanolanana misesisesy tany amin’iny faritra Sava iny tato ho ato ary saika olona manana 
maha izy azy avokoa no tompon’antoka amin’izany. Pasiterana fiangonana zandriny iray tany Sambava 
voalaza fa nanolana zazavavy kely enin-taona tao am-piangonana ny 12 Aogositra lasa teo. Notambatambazany 
zaza ity ary nampihariny ny filan-dratsiny, tao ambadiky ny pilopiotra avy eo, araka ny vaovao 
hatrany. Noho ny tahotra dia tsy nilaza ny nahazo azy ity zaza ity raha tsy ny fitrangan’ny aretina 
azy taty aoriana. Fantatra tamin’izany fa simba tanteraka ity zazavavy kely ity. Ilay pasitera 
raha nahare fa nisy nahafantatra ny nataony dia nitsoaka taty an-drenivohitra ny 14 Aogositra 
teo. Napetraka ny fitoriana ity Pasitera ity ary efa mandeha ny fitadiavana azy. Mitaraina ireo 
any an-toerana, fa saika vitavita mora ho azy eny foana ny tranga toa izao any amin’iny faritra iny. 
ireo voasambotra dia mazàna votsotra foana, raha ny vaovao azo hatrany. 



