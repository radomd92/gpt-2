ANDRANOFOTSY MAROANTSETRA : TEZITRA AMIN’NY BEN’NY TANANANY NY MPONINA, MISY FANDRAHONANA FITSARAM-BAHOAKA – MIDI MADAGASIKARA

Mafampana indray ny raharaha ao amin’ny distrikan’i Maroantsetra, amin’ny kaominina antsoina 
Andranofotsy. Araka ny angom-baovao marim-pototra avy any an-toerana dia tezitra mafy amin’ny 
tananany, Atoa Totomanambina Zito, ny mponina ao amin’ity kaominina Andranofotsy ity, ka mandeha 
feo ankehitriny fa hiditra amin’ny fitsaram-bahoaka an’ity ben’ny tanana ity izy ireo noho ny 
tanim-bahoaka tao Ampariambe. Nohamafisin’ireo zanak’ity kaominina ity monina eto Toamasina 
valan-dresaka ho an’ny mpanao gazety tao Ankirihiry koa izany, izay nilazan’izy ireo fa “efa tena 
ambony ny maripana ao amin’ny fokontany misy anay Andranofotsin’i Maroantsetra noho ny famarotana 
nataon’ny ben’ny tanananay any an-toerana tao Ampariambe, izay tany misy ny ankamaroan’ny fasan-drazanay”; 
nohamafisin’ireo zanaka ampielezan’ny kaominin’Andranofotsy monina eto Toamasina ireto hatrany 
“mirefy 03km2 eo ny haben’ity tany namidin’ny ben’ny tanana ity, izay misy ihany koa ny fiveloman’ireo 
ao aminay, ary misy ala ahitana ireo hazo sarobidy koa ao anatiny. Isan’ny betsaka amin’izany ny 
sy ny hintsina ary ny pallisandre”. Araka ny fanazavana hatrany dia efa nisy ny hetsika fanairana 
mponina tany an-toerana mba hiverenan’ity ben’ny tanana ity tamin’ny zavatra nataony ny 25 sy 
26 aprily lasa teo, saingy nanao be marenina ity ben’ny tanana ao Andranofotsy fa hoe manana olona 
amin’ny fitondrana miaro azy amin’izao famarotana tanindrazana sy tanim-pasan’ny mponina izao. 
ny fanazavana azo dia voalaza fa namidin’ity ben’ny tanana 300 tapitrisa ariary ity tany goavam-be 
an-toerana ity. Vokany, manao antso avo ny hijeren’ny manam-pahefana ao Maroantetra sy ny faritra 
ary ny fanjakana foibe izao raharaha izao, satria mety hiteraka faty olona mahatsiravina sy maro 
amin’ny kaominin’Andranofotsy izao raharaha izao raha ny zava-misy. 




















