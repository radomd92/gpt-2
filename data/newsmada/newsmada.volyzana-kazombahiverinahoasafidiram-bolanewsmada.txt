VOLY ZANA-KAZO: MBA HIVERINA HO ASA FIDIRAM-BOLA | NEWSMADA

Par Taratra sur 13/03/2019 

“Madagasikara haverina ho Nosy maitso”! Manantena zavatra amin’ingahy filohan’ny Repoblika 
mpamokatra zana-kazo. Mba hiverina ho asa fidiram-bola sy hananan-karena amin’izay angamba 
asa io. “Telopolo taona lasa izay, zana-kazo isan-karazany analin-kisa no vidian’ny orinasa 
amiko isan-taona. Indray maraina aho, nidiram-bola telo tapitrisa ariary tamin’izany!”, hoy 
Elysée, mpamokatra zana-kazo ao Ambalabako Ambatondrazaka. Tao ho ao, lasa fihetsiketsehana 
ny lazaina fa ezaka fambolen-kazo isan-taona. 

“Io hazo manome rotra fihinana io anie ka ahazoana hazo fisaka mitovy amin’ny omen’ny voamboana: 
lelam-baravaran’ny tranon-dry masera miorina eo amin’ny RN 44 hivoaka mianavaratra an’Ambatondrazaka 
vita amin’izany”, hoy izy. Tsy nampoizina io fanamarihan’ny tantsaha mifototra amin’ny famokarana 
io. Mora maniry ny voan-drotra. Folo taona dia azo tsofaina ho hazo fisaka ny vatany. Mila ifotorana 
izany ny fambolena rotra! Afaka miantoka zanaka rotra ilaina ny mpamokatra zana-kazo. Heveriny 
fa tokony hampiasaina hanao asa tana-maro (himo) ny mpanarato mandritra ny fikatonan’nyjono: 
fidiram-bola izy ireo amin’izay. 

“Any Andilamena, meri-dava rehefa ririnina. Amin’io vanim-potoana io tao amin’ny ONG Velombolo, 
hazo ny mponina, arakaraka ny zava-misy isan-toerana no hanompanana ny ezaka”. Fanamarihana 
hafa tsy ampoizina izany nambarany izany. Alehan’ny saina ny handrakotra zava-maitso ao anatin’ny 
fohy ireo tanety kaohin’ny riaka mitera-doza. “Ny voandelaka maniry avy hatrany ny voany miparitaka; 
grevillia fotsy indray, misandrahaka aoka izany ny fakany ary manome zanany…” 

Tokony hampanangana kaoperativa hikamban’ny mpamokatra zana-kazo ny minisitera mpiahy hanamorana 
fanampiana azy ireo. “Tsy misy maharatsy izany fa aoka mba homena tany malalaka izahay hanaovanay 
asanay; hatreto mantsy, voatery manofa. Eo koa ireo zezika sy fitaovana isan-karazany, toy ny 
Efa nampirisihina nanangana fikambanana toy izany anie izahay teo aloha teo, saingy rehefa misy 
tsy mba mahazo mihitsy!”, hoy ihany Razatovonirina Elysée. 





Les commentaires sont fermées. 

