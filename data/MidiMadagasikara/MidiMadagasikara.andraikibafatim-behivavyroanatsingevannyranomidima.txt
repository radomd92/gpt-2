ANDRAIKIBA : FATIM-BEHIVAVY ROA NATSINGEVAN’NY RANO – MIDI MADAGASIKARA

Fatim-behivavy roa no indray hita tao amin’ny farihin’Andraikiba Antsirabe ny alahady lasa teo. 

Natsingevan’ny rano izy roa ireto, mpanjono ao amin’io farihy io no nahita ny razana ka nampandre 
tompon’andraikitra tao amin’ny fokontany. Rehefa nampakarina ny razana dia hita fa nifatotra 
akanjo izy roa ireto ary misy mivanditra kely teo amin’ny tendan’ny iray, raha ny fanazavana nomen’ny 
teny an-toerana nahita ny zava-nisy. Tsy fantatra mazava noho izany na nisy namono na namono tena 
roa kely ireto, tsy misy rahateo ny porofo mivaingana afaka manamarina ny tena zava-nitranga hatreto. 
somary simba ihany koa mantsy ny razana raha ny filazan’ny olona hatrany. Hita fa misy itovizana 
endrik’izy roa maty ireto ka tombanan’ny olona ho mpihavana akaiky mihitsy. Voalaza fa tsy olona 
eny amin’ny manodidina koa izy ireto fa saika efa nijery ny razana avokoa ny teo amin’ny fokontany 
ny manodidina saingy tsy nisy nahafantatra azy.Teny an-toerana ny BMH sy ny polisy nanao fizahana 
razana. 



