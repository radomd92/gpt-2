ORANA MIKIJA : OLONA EFATRA NAMOY NY AINY, ZAZA NY ROA – MIDI MADAGASIKARA

Tao anatin’ny andro roa, nirotsaka be dia be ny orana teto Andrenivohitra. Araka ny fantatra, tondraka 
ny faritra iva rehetra ary nisy fitohanana tsy nisy ohatran’izany ny tamin’ny lalana indrindra 
alatsinainy. Fa ny andron’ny alahady, nahafaty olona ny orana tamin’ny faritra roa, Ampanotokana 
Manakambahiny. Nanomboka tamin’ny 4 ora tany ho any no nilatsaka ny orana. Vokany, olona efatra 
indray namoy ny ainy. Zaza ny roa tamin’izy ireo, samy lasan’ny rano tany anaty tatatra avokoa, 
iray teny Ampanotokana Ankadindramamy ary ny faharoa teny Manakambahiny. Ireo roa hafa kosa, 
avokoa, maty an-drano teny amin’ny faritr’Ankadindramamy. 

Ho an’ireto farany ireto, anisan’ny olona nikaroka ilay zaza lasan’ny rano teny Ampanotokana 
ireo. Ny loharanom-baovao no nahafantarana, fa efa hatramin’ny alin’ny alahady no niara-nisalahy 
mponina teny an-toerana nitady ilay zaza. Tsy nahitana vokatra anefa izany. Ny maraina, niverina 
ny olona nikaroka. Tamin’izany no nisy ireo roalahy voalaza fa izany “zanadrano” izany. Anisan’ny 
fo tokoa izy ireo tamin’ny fikarohana an’ilay zaza. Misy ranobe roa eny an-toerana ka tao amin’ilay 
iray izy ireo no nanao ny fikarohana. Tsy fantatra anefa izay zavatra niseho fa niditra anaty rano 
iray. Niandry ny rehetra anefa, voalaza fa tsy nipoitra izy. Raha nahita izany ilay namany dia lasa 
nikaroka azy. Voalazan’ny vaovao fa tany dia tsy hita koa ilay faharoa. Nikoropaka ny rehetra tamin’io 
io. Efa teny an-toerana ny mpamonjy voina avy etsy Tsaralalana, tonga hikaroka ilay zaza. Toerana 
hafa no niasan’izy ireo. Rehefa fantatra fa tsy nisy nipoitra ireo nitady ilay zaza, dia ry zareo 
lasa nikaroka azy ireo tao anaty rano. Tsy ela dia hita ireo roalahy, saingy efa samy tsy misy aina 
Nampakarina teny an-tanety ny razana. Araka ny vaovao fantatra teny an-toerana hatrany, voalaza 
ny rain’ilay zaza lasan’ny rano ny iray tamin’ireo roalahy dobo, omaly. 

Ny andron’ny alahady, araka ny efa voasoratra ery ambony, zaza roa no indray lasan’ny rano tany 
tatatra. Nahery vaika tokoa ny orana ary nanaraka izany ny ranobe nentiny. Ilay teny Ampanotokana, 
vaovao fa avy nandeha nivavaka ny mpianakavy hamonjy fodiana. Rehefa hiampita izany tetezana 
izany anefa, tsy voatanan’ny olona niaraka taminy ilay ankizy eo amin’ny 12 taona ka latsaka tany 
tatatra nisy rano mahery vaika. Hatramin’ny omaly hariva, na dia nanao izay ho afany aza ny rehetra 
mpamonjy voina, tsy mbola hita ilay zaza eo amin’ny 12 taona eo. Ilay zaza maty lasan’ny orana faharoa 
dia teny Manakambahiny, ny alahady ihany izany. Nisy olona niaraka taminy tamin’io fotoana io, 
ny loharanam-baovao. Tsy fantatra koa anefa izay niseho fa lasa tany anaty tatatra ny zazavavy 
iray 8 taona. Natao avy hatrany ny fikarohana. Hita ny razana fa araka ny filazan’ny mpamonjy voina, 
fianakaviany kosa no sarotra nitady azy ireo. 

Omaly alatsinainy, mbola nahery vaika ny rotsak’orana teto Andrenivohitra. Samy miandry izay 
ny rehetra. 




















