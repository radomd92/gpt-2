FISOLORAN-TENA HO MASOIVOHO :: NOTEBAHIN'NY MINISITERAN'NY RAHARAHAM-BAHINY RAFALIMANANA NY RADO • AORAHA

Namoaka fampitam-baovao manohitra ny fanambarana nataon’ny filohan’ny fikambanana Ny fanahy 
maha olona, Rafalimanana Ny Rado ny minisiteran’ny Raharaham-bahiny, omaly. Voafaritra ao anatin’ity 
ity fa tsy manan-jo hisitraka an’ireo zo maha masoivoho azy eto amin’ny tany sy ny firenena malagasy 
ity kandidà nirotsaka tamin’ny fifidianana filoham-pirenena ity. 

“Tsy mahalala ny foto-pihavian’ny voalazany fa pasipaoro diplaomatika ampiasainy ny minisitera 
azo heverina fa tsy manan-kery eto Madagasikara izany », hoy ny fanazavana. 

Noporofoin’ny minisiteran’ny Raharaham-bahiny ihany koa fa tsy isan’ireo fikambanana mifandray 
ao anatin’ny sampan-draharahan’ny Firenena Mikambana ny “World fund for developement &planning”, 
Rafalimanana Ny Rado. 

Ho an’ny minisiteran’ny Raharaham-bahiny izany dia tsy misy mitombina ka tsy manan-kery mihitsy 
fanambaràna nataony, tamin’ny faran’ny herinandro lasa teo iny. Nohamafisin-dRafalimanana 
Rado hatrany anefa fa: »tsy mpisandoka na sanatria mpisoloky ny tenany ary ny fanampiana an’ireo 
sahirana no tanjony ». 









Enregistrer mon nom, mon e-mail et mon site web dans le navigateur pour mon prochain commentaire. 



