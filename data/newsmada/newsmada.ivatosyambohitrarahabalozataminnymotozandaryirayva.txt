IVATO SY AMBOHITRARAHABA – LOZA TAMIN’NY MOTO: ZANDARY IRAY, VAZAHA IRAY SY NY OLON-TIANY NAMOY NY AINY | NEWSMADA

Par Taratra sur 30/12/2019 

Faran’ny taona tsy ialan-doza ! Lehilahy teratany vahiny sy ny olon-tiany nandeha moto no maty 
tamin’ny andrin-jiron’ny Jirama teny Ivato. Zandary iray nandeha moto ihany koa namoy ny ainy 
Ambohitrarahaba. 

Maty tsy tra-drano ilay lehilahy teratany vahiny sy ny olon-tiany, omaly tokony ho tamin’ny 6 ora 
teny Ivato. Nidofotra tamin’ny andrin-jiron’ny Jirama ireo mpitondra moto tamin’izany. Vokany, 
tamin’ny tany izy ireo. “Mbola nahahetsika ilay vehivavy taorian’ny loza, fa ilay vazaha kosa 
teo no ho eo”,hoy ireo nanatri-maso. Nambaran’ny zandary misahana ny famotorana fa anisan’ny 
ny loza ny fandehanana mafy. Nohamafisiny tamin’izany fa nalalaka ny fifamoivoizana tamin’io 
io ka mety mbola mamon’ny torimaso izy ireo. Tsy nahafehy ny familiana intsony rehefa teo amin’ny 
point” Bani iny. Nentina avy hatrany teny amin’ny HJRA ireo niharam-boina saingy namoy ny ainy 
izany ilay vehivavy 28 taona. Efa vatana mangatsika kosa no tsapa tamin’ilay teratany vahiny, 
ny 50 taona . 

Niely tamin’ny tambajotran-tserasera arak’izany ny fitadiavana ny fianakavian’izy ireo ary 
tamin’ny ora farany fa nisy namany nanatona teny amin’ny tobin’ny zandary eny an-toerana. Fantatra 
koa fa monina eny Ivato ihany, ireo niharam-boina. 

Tranga hafa teny Ambohitrarahaba 

Moto iray nentina zandary sy lehilahy iray ihany koa nifandona tamina fiara tsy mataho-dalana 
hihazo an’i Sabotsy Namehana, ny alin’ny zoma hifoha asabotsy teo, tsy lavitry ny tobin-tsolika 
Namoy ny ainy teo no ho eo ilay zandary nitondra ny moto raha naratra mafy kosa ilay lehilahy niaraka 
Nambaran’ny zandary misahana ny famotorana fa nentina namonjy fitsaboina tao amin’ny Polyclinique 
avy hatrany ilay niharam-boina ary efa tsy ahina ny ainy. Fantatra fa nogiazana avy hatrany ilay 
ary tazomina ao amin’ny tobin’ny zandarimarian’Ankadikely kosa ny mpamily hatao fanadihadiana. 

Fiara nivarina an-kady tany Ambavatapia 

Ankoatra izany, taksiborosy nivarina an-kady, ny alin’ny zoma teo, teny Ambavatapia, Ambositra 
Nivadika tanteraka ny fiara ka voa mafy ny mpamily sy ireo mpandeha tao amin’ny seza faharoa aoriany. 
nandeha mafy ny mpamily fa mety ho torimaso fotsy no nitarika ny loza”, hoy ireo mpandeha. Soa fa 
nisy ny aina nafoy nandritra ny loza. 

Araka izany, nisesisesy ny lozam-pifamoivoizana amin’izao mialoha ny faran’ny taona izao. 



Votre adresse email ne sera pas rendue publique 















