INTY SY NDAY : AHOANA ILAY FISARAHAM-PAHEFANA ?

Isan’ny foto-kevitra omen’ny firenena maro amin’izao fotoana lanja izany antsoina hoe fisaraham-pahefana 
“séparation de pouvoirs” izany. Tsy tamin’ity taona arivgio fahatelo ity akory no nipoiran’izany 
taorian’ny fanjakan’Andriamanjaka. Tsy olon-tokana intsony no “sady mandidy no homana”. Natsangana 
rafitra hisahana ny raharaha isan-tokony. Amin’ny ankapobeny dia mitsinjara telo izany, dia 
rafitra mpanao lalàna, ny rafitra mpanatanteraka, ary ny rafitra fitsarana. 

Samy amin’ny anaran’ny vahoaka no iasan’ny rafitra isanisany fa solontenany no tena miandraikitra 
manapaka amin’ny anaran’ny vahoaka. Ny fisaraham-pahefana na “séparation de pouvoirs” dia tsy midika fa tena samy miolon-ko azy ny 
isanisany. Tsia. Misy ihany ny fiaraha-miasa. Ny rafitra mpanatanteraka, ohatra, no tena mamolavola sy mandrafitra ny rijan-teny ho lalàna, 
manana ny fahefana toa izany koa aza ny rafitra mpanao lalàna. Raha misy tranga manokana tsy ahafahan’ny 
mpanao lalàna miatrika izany asany izany dia misy ny Lalàmpanorenana manome fahefana ny rafitra 
hanao lalàna amin’ny anaran’ny hitsivolana. 

Ny rafitra mpitsara koa dia miara-miasa amin’ny mpanatanteraka rehefa mampihatra ny lalàna. 

Na izany na tsy izany, ara-poto-kevitra ankapobeny dia misy ary manana ny hasiny ny rafitra tsirairay 
Somary manitikitika ny sain’ny maro ihany koa anefa, indraindray, ny fisian’ny fitsabatsabahan’ny 
sasany amin’ny hafa. Rehefa miroso amin’ny fanaovan-dalàna, ohatra, dia matetika no manao ny 
rehetra, hatramin’ny kolikoly, ampanjakany ny heviny eo anivon’ny parlemanta ny mpanatanteraka. 
izany koa ny rafi-pitsarana izay matetika no voatsindrin’ny rafitra mpanatanteraka, ka rehefa 
mpanatanteraka no mibaiko hoe “tsy maintsy gadraina Ranona”, dia matetika no tsy afa-mihetsika 
tsy maintsy manaiky ny fitsarana, na koa ny mifanohitra amin’izany hoe “afaho Ranona”. 

Toa tranga vaovao amin’izao fotoana koa ny fanapahan-kevitra noraisin’ny Antenimierampirenena 
alalan’ny solombava 45 omaly, izay namoaka fehin-kevitra fa ”atsahatra ny fanenjehana ny depiote 
dia i Hasimpirenena sy Leva”, izay samy tanana amponja amin’izao fotoana. I Hasimpirenena dia 
mbola voatsara fa i Leva kosa dia efa voaheloka. Tranga vaovao mahalasa fisainana io fanapahan-kevitra io, satria, voalohany dia ny ampahatelon’ny 
mandrafitra ny Antenimierampirenena no nanapaka azy. Faharoa, dia toa miendrika fanitsakitsahana 
fahefan’ny mpitsara izany, izay marika iray manamaloka ny famirapiratan’ny fisaraham-pahefana 
tokony hajaina. 

Ny fahefana mpanatanteraka moa no nampitan’ny Antenimierampirenena an’io fehin-kevitra io, 
hampiharina, ka dia manara-maso ny rehetra, ary manokatra ady hevitra ny amin’izany koa isika. Ny manitikitika ny saina amin’io raharaha iray io dia ny hoe “manana fahefana hampitsahatra ny 
amin’ny raharahan-keloka iray efa eny anivon’ny fitsarana ve ny andrim-panjakana iray?” Inona 
mahasamihafa an’io fanapahan-kevitra teny amin’ny lapan’i Tsimbazaza omaly io amin’ny antsoina 
“lalànan’ny famotsoran-keloka” (loi amnistiante)? 

Dia mba ahoana hoy ny fahefana mpanatanteraka eo anoloan’ny fandefasan’ny eny Tsimbazaza ho azy 
ny baolina? Ary tsy hanan-kambara ve ny fahefana mitsara amin’izany satria ny fanapahan-kevitry 
mpitsara no voatohintohina amin’izao. 



