FETIN’NY FAHALEOVANTENA: POLISY MIISA 1 025 INDRAY HAHETSIKA    | NEWSMADA

Par Taratra sur 20/06/2019 



Polisy miisa 1 025 no hahetsika isan’andro eto Antananarivo, manomboka rahampitso mba hahafahan’ny 
mifety am-pilaminana, araka ny nambaran’ny minisitry ny Filaminam-bahoaka, ny contrôleur général 
police, Rafanomezantsoa Roger nandritra ny valandresaka ho an’ny mpanao gazety, omaly teny amin’ny 
Anosy. Nambarany fa ireo polisy ireo dia itambaran’ny polisy miasa avy ao amin’ny police urbaine, 
Fip, ny USPN, ary ny polisy tsy manao fanamiana. Mitsinjara ho toy izao ny fizaran’asan’izy ireo 
ny fandrindrana ny fifamoivoizana : polisy miisa 412, ny fisorohana ny fandikan-dalàna : polisy 
257 isan’andro ary ireo polisy mandefa fiara sy mandeha an-tongotra miisa 190 isan’andro ary ireo 
tsy manao fanamiana miisa 90. Nambaran’ity manamboninahitra ambony eo anivon’ny polisim-pirenena 
fa hisy ny fepetra manokana horaisina ho fandrindrana ny fifamoivoizana sy ny filaminana manodidina 
farihin’Anosy ary manerana ireo toerana avo eto an-dRenivohitra ny harivan’ny 25 jona izao izay 
afomanga lehibe. Hisokatra ho an’ny rehetra koa ny “quartiers généraux” roa ao amin’ny kaomisarian’Analakely 
azo antsoina amin’ny laharana 034 05 517 31 sy ny ao amin’ny kaomisarian’i Mahamasina izay azo antsoina 
laharana 034 05 517 16 mba hahafahana mandray ny fitarainan’ireo olona. 



Les commentaires sont fermées. 

