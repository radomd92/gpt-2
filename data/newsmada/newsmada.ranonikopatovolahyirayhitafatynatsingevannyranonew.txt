RANON’IKOPA  : TOVOLAHY IRAY HITA FATY NATSINGEVAN’NY RANO | NEWSMADA

Par Taratra sur 24/04/2018 

Fatina tovolahy iray no hitan’ny olona natsingevan’ny rano vao maraina teny amin’ny reniranon’Ikopa, 
Ireo mpaka fasika sy mpanasa lamba no nahita ity fatin’olona natsingevan’ny rano. Mbola hita teny 
ny fitafiany. Nahitana mangana sady misy diana ratra ny lohany. Hatreto aloha tsy mbola fantatra 
antony nahafaty ilay niharam-boina. Araka ny tombantomban’ny rehetra, vonoan’olona ny ambadik’ity 
fatin’olona ity. Milaza ho tsy mahafantatra azy kosa ny ankamaroan’ireo olona teny an-toerana. 

Tonga naka ny razana kosa ny BMH. 

Tsy vao izao fa matetika ahitana fatin’olona amin’iny reniranon’Ikopa iny. Toerana fanarian’ireo 
rehefa avy vonoina any an-toeran-kafa ny ranon’Ikopa. Tsy vitan’izay fa toerana famoizam-po 
an’ireo olona tsy mahazaka ny onjam-piainana sy tsy mahatanty ny herin’ny fitiavana ny reniranon’Ikopa. 



Les commentaires sont fermées. 

