TOAMASINA I : NAMOAHANA DIDY FAMPISAMBORANA NY BEN’NY TANÀNA – MIDI MADAGASIKARA

Tsy nisy nanampo ny rehetra fa ho lasa lavitra ny fampiasan-kery sy fidirana an-kery tao an-tranon’olona 
eo imason’ny tompony ary ny fampiasan’ny kaominina ireo “gros bras” amin’ny fandrobana ireo fananan’olona 
ireo. Ankehitriny dia fantatra araka ny vaovao marim-pototra voaray fa misy ny didy mampisambotra 
hanaovana fanadihadiana navoakan’ny fampanoavana tonga eny anivon’ireo mpitandro ny filaminana. 
ny laharana “IST – 1121 – RP/17/EO/PR/FR” ny 03 martsa 2017 ity didy navoakan’ny fampanoavana ity, 
mahakasika ny ben’ny tananan’i Toamasina renivohitra sy ny lefitra voalohany, izay tena tompo-marika 
raharaha izao, satria ny ben’ny tanàna dia mbola maka rivotra sy mamangy an-janany any ampitan-dranomasina. 
ny angom-baovao natao dia raharaha roa no tena voasahan’ity raharaha namoahan’ny fitsarana didy 
ity, dia ilay famoahana ny entan’ny kaomiseran’i Moramanga tao an-trano nefa ny tenany sy ny vady 
tsy tao an-trano, afa-tsy ny mpanampy ihany, nefa dia sahin’ireo “gros bras” voairaka ny namoaka 
entan’izy ireo teo amin’ny arabe. Teo koa ity tao Tanambao V izay saika niteraka sakoroka raha tsy 
ny FIP nandamina ny raharaha niaro ny tompon-trano manana ny marina sy ny rariny. Nandritra izay 
dia efa very ny vola sy ny firavaka ary ireo zava-pisotro tao am-pivarotana. Manginy fotsiny ny 
tompon-trano voan’ny totohondry ka mangana tanteraka ny masony sy ny tarehiny. Ho hita eo ny tohin’ity 
ity, izay efa ho fantatra fa hivadika resaka politika, satria Mapar ireto nivoahan’ny didy fampisamborana 
hanaovana fanadiadiana avy amin’ny fampanoavana ireto… 




















