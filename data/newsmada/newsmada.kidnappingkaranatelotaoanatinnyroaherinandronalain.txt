“KIDNAPPING KARANA” TELO TAO ANATIN’NY ROA HERINANDRO: NALAIN’NY JIOLAHY AN-KERINY KOA I ARMAN KAMIS, DG-N’NY TRANS FY | NEWSMADA

Par Taratra sur 22/11/2018 

Ny fiarany, 4X4 Touareg, ihany no nitondran’ireo jiolahy dimy, nisaron-tava sady nirongo basy 
naka an-keriny an’i Arman Kamis, teratany karana, tale jeneralin’ny orinasa Trans Fy, tao Ampasimazava 
omaly tolakandro. 

Karana iray indray, nisy naka an-keriny tany Tomasina, omaly. Tokony ho tamin’ny 3 ora sy 15 minitra, 
mirongo fiadina sy mitam-basy mahery vaika dimy lahy no sady misarotava naka an-keriny ity Karana 
hoe Arman Kamis, tao Ampasimazava tsy lavitry ny orinasany trans FY. Raha ny loharanombaovao, 
fiara Peugeot 309 ireo jiolahy raha tao anatin’ny fiarany tsy mataho-dalana Touareg miloka volontany 
25541 WWT kosa ilay nalaina an-keriny no nitondran’ ny jiolahy azy nandositra. 

Hatramin’ny fotoana nanoratana ny lahatsoratra, mbola tsy nisy ny fitakiana vola nataon’ireo 
an-keriny ireto, araka ny angom-baovao avy amin’ny mpitandro filaminana izay miezaka ny miara-miasa 
fianakavian’ity nisy naka an-keriny ity. 

“Matetika roa na telo andro aty aorian’ny fakana an-keriny vao manao ny fitakiana vola ireo mpaka 
mba hahalafo ny vidin’ny ain’ireo olona alainy tahaka izao”, raha ny fanazavana. 

Ankoatra izay, araka ny fanazavan’ireo mponina manodidina sy ireo olona nahita ny zava-nitranga, 
nisy azo natao noho ny basy teny an-tanan’ireto mpaka an-keriny. “Manana endrika miaramila na 
filaminana ireto andian’olona ireto, satria tena matihanina sy haingana ary voalamina mialoha 
fombafomba natao rehetra nandritra ilay fakana an-keriny, ka tsy nisy afaka nihetsika sy tratry 
tampoka avokoa ny rehetra”, hoy ny fanazavana. Andrasana izay mety ho fizotran’ny loharanombaovao 
amin’ny mpitandro filaminana sy ny fianakaviany. 

Karana telo tao anatin’ny roa herinandro 

Efa nanao fanambarana momba ity fakana an-keriny karana tany Toamasina ity ny CFOIM. Karana fanintelony 
tao anatin’ny roa herinandro. Vao afakomaly no votsotra ilay Karana talen’ny Conforama sy Akoor 
ity indray nitranga, omaly. Efa maty paika tanteraka ny teti-dratsin’ireo jiolahy. Toy ny asesin’izy 
mihitsy ny Karana. Miraviravy tanana ny mpitandro filaminana manoloana izany. Toy ny tsy manan-kery 
ireo mpaka an-keriny raha tsy sanatria misy tokoa ny firaisana tsikombakomba amin’ny fakana an-keriny 
izao. 



Les commentaires sont fermées. 

