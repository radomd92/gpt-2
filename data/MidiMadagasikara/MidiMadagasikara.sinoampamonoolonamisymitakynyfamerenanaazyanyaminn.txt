SINOA MPAMONO OLONA : MISY MITAKY NY FAMERENANA AZY ANY AMIN’NY FIRENENY – MIDI MADAGASIKARA

Tsy fanariana sinoa maloto akory i Madagasikara. Niainga tamin’io ny dinidinika tao anaty tambajotra 
izay niompana tamin’ilay sinoa Jiang Shao Wei, namono nahafaty mpivady mitovy fiaviana aminy, 
volana martsa lasa teo. Be loatra ny manjavozavo momba io mpanao heloka bevava io ary na ny tena anarany 
dia mampiahiahy. Ny fifanakalozam-baovao teo amin’ny firenena roa tonta anefa no namoaka fa efa 
heloka ihany koa izy tany amin’ny firenena sinoa. Dikany, lasa fanariana sinoa nahavanon-doza 
izany Antananarivo. Hatreto mantsy, raha ny fahafantarana ny momba ity raharaha ity, dia nikarama 
olona i Jiang Shao Wei tamin’io alina nialohavan’ny fitsoahany io. Nototany tamin’ny maritoa 
notrobarany tamin’ny zava-maranitra izy mivady tao amin’ny hotely sinoa iray etsy Ivato. Nitsoaka 
ny vadiny tetsy Amboanjobe izy nony avy eo no nanomboka ny fifanenjehana tamin’ny fiara izay tsy 
raha tsy voasakan’ny barazin’ny zandary tany akaikin’i Maevantanana ilay sinoa. Raha heverina 
nahavita heloka bevava toa ireny izy teto Madagasikara, mety ho efa nahavita mihoatra an’ireny 
koa izy tany an-taniny tany, raha araka ny fijerin’ny olona iray tao anaty tambajotra sosialy. 
fa efa noraisina ny fepetra faran’ny mafy momba an’i Jiang Shao Wei dia ny fitazomana am-ponja azy 
Tsiafahy izany saingy fepetra vonjimaika ihany izany. Ny tena tsara aminy dia averina any an-taniny, 
koa fa sinoa mitovy rà aminy ihany no niharan’ny heloka bevava nataony. Miandrandra araka izany 
fanjakana malagasy ireo mpanara-baovao mpampiasa tambajotra sosialy mba hanaitra ny masoivoho 
ary hanery azy ireo hamerina any an-taniny io sinoa nahavita heloka bevava io. Momba ity raharaha 
ihany dia mampalahelo tanteraka ankehitriny ny zanak’izy mivady (sinoa) izay akanga sisa nanamborana. 
ny fahafatesan’ny ray aman-dreniny noho ny hetraketrak’i Jiang Shao Wei sy ireo olona sinoa hafa 
tsikombakomba taminy (telo izy ireo no eny Tsiafahy). Lasa ireo sinoa namany malala-tànana sisa 
mijery sy manampy azy araka izay tratra. Verivery saina ilay lehilahy adolantsento, indrindra 
mbola tazomina ao amin’ny tranom-paty ny razan’ny ray aman-dreniny noho ny tsy fisian’ny havany 
ny razana, eny fa na dia teo aza ny- resaka nandeha fa hodorana ireo faty. 




















