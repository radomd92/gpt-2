MARAIS MASAY  : MPANENDAKA SADY MPANGALATRA MOTO NIFANENJEHAN’NY POLISY | NEWSMADA

Par Taratra sur 10/03/2018 

Tratra ihany ity lehilahy iray mpanendaka sady mpangalatra moto raha tafatsoaka ny namany, omaly 
amin’ny Marais Masay. Araka ny vaovao avy eny an-toerana, nanendaka tovolahy iray nitondra moto, 
ho tamin’ny 4 ora hariva teo, ny lehilahy roa nitondra antsy. Nofirain’ireo ny antsy ny sandriny 
ka naratra mafy. Nianjera io ka nifandrombaka naka ny motony ireo roa lahy. Raikitra ny antso vonjy 
nifanenjehana ireo roa lahy. Nanampy ireo olona nanenjika ny polisy izay tsy lavitra teo. Tsy lasa 
ireo noho izany, tratra ny iray, raha tafaporitsaka ny faharoa. 

Saika niharan’ny fitsaram-bahoaka ilay voasambotra ity, saingy soa ihany fa teo ny polisy niaro 
Nalefa tany amin’ny paositry ny polisy avy hatrany izy ity. Araka ny fanazavan’ny olona mampiasa 
lalana eny amin’ny Marais Masay iny, misy tokoa ireo mpanendaka ireo olona eny ambony moto ary mangalatra 
moto avy eo. Misy ihany koa ireo manendaka ireo olona anaty fiara mipetrapetraka eny rehefa hariva. 
ho mailo ny olona mpandehandeha ety fa tsy kely lalana ny ratsy. Hamafisina ihany koa ny fisafoana 
mpitandro filaminana”, hoy ny fanazavana. 





Les commentaires sont fermées. 

