AMBOHIKELY ANDRANONAHOATRA : FARITRA MENA AMIN’NY RESAKA FANENDAHANA

Efa hatry ny ela no malaza amin’ny asan-jiolahy ny faritr’Itaosy, tsipihana manokana amin’izany 
fokontany Ambohikely ao anatin’ny kaominina Andranonahoatra. Tao anatin’ny volana maromaro 
dia anjakan’ny mpanendaka ity fokontany ity, indrindra fa eo amin’ny sampanan-dalana mihazo 
hôpitaly sy Vinany. Milamina tsara tsy misy atahorana iny toerana iny rehefa mazava ny andro, saingy 
maizina ny andro dia manao ny ataony amin’izay ireo mpanendaka ary mahafantatra izany daholo ny 
eny amin’iny faritra iny. Tsy ny hariva na alina ihany fa amin’ny 3 ora maraina ka hatramin’ny 4 ora 
ihany koa no manao izay asa ratsiny ireo mpanendaka izay fantatra fa avy eny amin’iny faritr’Itaosy 
ihany. Raha ny filazan’ireo mponina eny an-toerana nanaovana ny fanadihadiana dia saika isan’andro 
misy lasibatra amin’izany asa fanendahana izany eny Ambohikely sy ny lalana mihazo an’Ambohijanamasoandro. 
amin’ny 8 ora alina eo ho eo mantsy dia zara raha misy mpitandro filaminana mivezivezy eny an-toerana 
manao izay danin’ny kibony ireo mpanao ratsy. Somary mangina rahateo moa ireto tanàna voalaza 
ambony ireto rehefa maizina ny andro. Manoloana izay tsy fandriam-pahalemana izay indrindra 
miantso ny mpitandro filaminana mba handray ny andraikiny ny mponina eny an-toerana. 



