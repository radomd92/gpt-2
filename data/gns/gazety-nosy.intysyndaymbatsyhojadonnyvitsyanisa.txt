INTY SY NDAY : MBA TSY HO JADON’NY VITSY AN’ISA !

Dia iny navoakan’ny Fitsarana Avo momba ny Lalàmpanorenana (Hcc) omaly iny ny vokatra ofisialy 
ny fifidianana filohampirenena fihodinana voalohany. Tsy dia nisy fiovana firy loatra, raha 
amin’ny voka-pifidianana vonjimaika navoakan’ny Ceni izy iny. Ny tian-kivoitra amin’ity “Inty sy nday” ity, dia ny tarehi-marika ankapobeny. Nahatratra 9.949.083 ny isan’ny mpifidy voasoratra anarana ka ny tonga nandatsa-bato dia ny 53, 
amin’io, izany hoe 5.367.550. 

Ny vato azon’ny kandida Rajoelina izay nitana ny laharana voalohany dia 1.954.023. Izany hoe 39, 
amin’ny vato manan-kery. Mbola nisy 386.946 tokoa mantsy ny isan’ny vato fotsy sy vato maty. Ny 
kosa, izay laharana faharoa, dia isam-bato 1.760.837 no azony, izany hoe ny 35, 35%-n’ny vato manan-kery. Inona no tian-kivoitra? Ny vato azon-dRajoelina izay nahazo ny vato betsaka indrindra dia ampahadimin’ny 
voasoratra anarana. 

Manahirana ny mieritreritra an’izany raha sanatriavin’ny vava ka izay no ho taratra amin’ny voka-pifidianana 
faharoa. 

Tsy maintsy manao izay handraisan’ny maro an’isa anjara mandeha mifidy aloha izany ny rehetra 
tsy ho lasa karazan’ny “jadon’ny vitsy an’isa” ny raharaham-pirenena eto. Ekena fa ny lalàna dia tsy mametraka fepetra momba ny fahalanian’ny olona iray hofidiana, ka hoe 
100 aza no tonga mifidy amin’ny mpifidy voasoratra anarana 10 tapitrisa, dia lany ny kandida iray 
vao mahazo ny 51 amin’io zato io. 

Tsy maintsy sorohana ny tsy hitrangan’izany ka tsy maintsy misikim-ponitra ny tsara sitra-po 
ny maro an’isa indrindra hifidy, dia mba mazava ny rariny sy ny hitsiny fa tsy voatery ho ny ara-dalàna 




