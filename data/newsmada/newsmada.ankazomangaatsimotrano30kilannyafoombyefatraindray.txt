ANKAZOMANGA ATSIMO: TRANO 30 KILAN’NY AFO, OMBY EFATRA INDRAY MATY | NEWSMADA

Par Taratra sur 25/08/2018 

Nijoalajoala ny afo teny Ankazomanga Atsimo, omaly maraina. Trano hazo sy trano biriky manodidina 
30 isa mahery, indray levon’ny afo, hatramin’ny biby fiompy sasany aza, main’ny afo. Omby efatra 
namoy ny ainy… 

Fifanjevoana, horakoraka, ranomaso, antso vonjy… Santionany amin’ny zava-nitranga nandritra 
haintrano teny Ankazomanga Atsimo akaikin’ny lalam-baovao, omaly, ireo. Trano eo amin’ny 30 
mahery eo indray levon’ny afo (trano hazo sy trano biriky), isan’ireo may tamin’ity haintrano 
koa ny toeram-piompiana omby sy kisoa ary akoho amam-borona. Anjatony ireo fianakaviana traboina 
loza ity. Tsy fantatra mazava ny niantombohan’ny afo fa araka ny fanazavan’ny renim-pianakaviana 
isan’ireo traboina, niainga avy ao amin’ny trano iray ny afo, teo akaikin’ny toeram-piompiana 
Nijoalajoala ny afo ka nahazo ireo trano hazo rehetra teo amin’ny manodidina. Niezaka nanao izay 
afany tamin’ny famonoana ny afo ny fokonolona eo an-toerana, saingy nahery ny fitsokan’ny rivotra 
nampiitatra ny afo. Tonga haingana teny an-toerana ny mpamonjy voina nanampy tamin’ny famonoana 
afo. Ireo biby fiompy no navoaka haingana noho ny fiitaran’ny afo. Nisy maty tamin’ireo omby satria 
tao anaty rano sy kilan’ny afo. Naharitra ora maromaro ny firehetana. Tsy nisy kosa ny olona naratra 
aina nafoy ankoatra ireo omby. Ny akanjo teny an-koditra sisa ny an’ireo traboina. 

Trano miisa 15 koa nirehitra teny Ankasina… 

Nifanindran-dalana tamin’io ny teny Ankasina, trano hazo miisa 15 koa indray nirehitra, omaly 
Traboina vokatr’izany koa ny fianakaviana maromaro. Tsikaritra fa nahazo vahana ny haintrano 
herinandro ity ary namoizana ain’olona hatrany izany. Teo ilay tranohazo nirehitra namoizana 
telo mianaka teny Anjanahary II S, ny alatsinainy teo. Pitik’afo ny niantombohan’ny afo ka nampirehitra 
trano hazo 10 teo an-tanàna. Teo koa ilay raim-pianakaviana namoy ny ainy nandritra ny haintrano 
teny Isoraka, ny alarobia teo. Tokony hojeren’ny fanjakana akaiky ny drafitry ny fanorenana tanàna 
an-dRenivohitra mba hisorohana ny loza mateti-pitranga toy izao. Tokony ho mailo hatrany koa 
tsirairay, indrindra ireo mipetraka amin’ny tranohazo satria mitera-doza goavana toy izao ny 
kely fotsiny. 



Les commentaires sont fermées. 

