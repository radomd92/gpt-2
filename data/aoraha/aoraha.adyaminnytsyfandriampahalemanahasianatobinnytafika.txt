ADY AMIN’NY TSY FANDRIAMPAHALEMANA :: HASIANA TOBIN’NY TAFIKA MANARA- PENITRA ANY TSARATANÀNA • AORAHA

Mitohy ny ady. Ofisialy ankehitriny fa ao Bekapaika-Tsaratanàna no hapetraka voalohany ny toby 
vaovao manara-penitra antsoina hoe : “Bataillon opérationnel avancé” na BOA. Nidina nijery izany 
an-toerana, omaly, ny Praiminisitra, Ntsay Christian sy ny jeneraly Rakotonirina Léon Richard, 
ny Fiarovam-pirenena ary ny jeneraly Ravaloma­nana Richard, Sekreteram-panja­kana miadidy 
Zandarima­riam-pirenena. 

Nilaza ny Praiminisitra fa: “hatomboka tsy ho ela ny asa fanamboarana an’io toby io ary ny fanjakana 
hiantoka manontolo ny vola lany rehetra”. 

Hanara-penitra ity toby ity satria hisy an’izay rehetra ilain’ny miaramila ao anatiny. “Tsy ny 
anatiny ihany fa na ny manodidina ihany koa dia hametrahana sekoly, toby fitsaboana, sy izay mety 
mponina sy ireo miara­mila. Tsy hianona fotsiny amin’ ny fampandriana fahalemana maharitra ireo 
fa hanampy ihany koa amin’ny fampandrosoana ny faritra”, hoy ny loharanom-baovao. 

Nosafidiana manokana ny faritra Betsiboka, indrindra ny any Tsaratanàna, satria tany amin’ity 
Bekapaika ity no nisian’ilay fakàna an-keriny mpitsabo mpanampy, volana vitsy lasa izay. Tsy 
tao ihany koa no nisian’ny fianjeran’ny angidimby nitondra an’ireo mpitandro filaminana nanenjika 
jiolahy mpaka an-keriny, tamin’ny volana marsa lasa teo. 









Enregistrer mon nom, mon e-mail et mon site web dans le navigateur pour mon prochain commentaire. 



