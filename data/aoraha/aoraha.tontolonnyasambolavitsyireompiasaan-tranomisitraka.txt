TONTOLON’NY ASA :: MBOLA VITSY IREO MPIASA AN-TRANO MISITRAKA NY FIAROVANA ARA-TSÔSIALY • AORAHA

Mbola vitsy amin’ny Malagasy no miditra eo amin’ny sehatry ny ara-dalàna amin’ny fampiasana olona 
an-trano. Mbola vitsy ireo manoratra ireo mpiasa any amin’ny Cnaps. Toy izany ihany koa ny fijerena 
lafiny ara-pahasalamana ho an’ireny mpiasa an-trano ireny. 

Ankoatra izay, mbola tsy voahaja ny zon’izy ireo, toy ny karama farany ambany tokony horaisiny. 
nefa ireo voalaza fa mbola miasa mafy mihoatra izay tokony hataony ary mbola betsaka ihany koa ny 
hiasany mihoatra ny tokony izy. Betsaka ihany koa ireo olona miasa no tsy voahaja ny zony fa miaritra 
maro samihafa avy amin’ireo mpampiasa. 

Voalaza ao amin’ny volavolan-dalàna vaovao vao nolaniana teny amin’ny antenimiera roa tonta 
fa tokony hasiana fanitisiana ny tontolo iasan’ireo mpiasa an-trano. “Voalaza ao fa tokony hakarina 
karama farany ambany ho an’ny mpiasa an-trano. Tokony hisoratra ara-dalàna any amin’ny Cnaps 
koa izy ireo. Ankoatra izay, mila hajaina ny ora sy fotoana tokony hiasany, ny lafiny ara-pahasalamana 
ny sisa”, hoy Solo Paulin, talen’ny asa sy ny fampiroboroboana ny zo fototra eo anivon’ny minisiteran’ 
Asam-panjakana, omaly. 

Nanamafy ity tompon’andraikitra eo anivon’ny minisitera ity fa mbola miandry fandinihan’ny 
momba ny asa ny fampiharana izay voalaza ao anatin’ity volavolan-dalàna ity. “Mbola maro ny asa 
hotanterahina sy ny asa tokony hatao manoloana ny fanatsarana ny tontolon’ny asan’ny mpanampy 
Ilay karama farany ambany, ohatra, mbola lavitr’ezaka ny fanatanterahana azy satria mbola ambany 
fahefa-mividin’ny Malagasy”, hoy hatrany i Solo Paulin. 

Voalaza ihany koa fa mbola betsaka ireo tsy manara-dalàna amin’ny fampiasana olona any an-trano 
mahatonga ny fanemorana ny fampiharana ity lalàna vaovao ity. Tsiahivina fa misy ihany koa ny fandaniana 
volavolan-dalàna hafa mahakasika ny tontolon’ny asa ihany teny anivon’ny antenimiera, toy ny 
ireo olona miasa any ivelany. Mbola mijanona ho tsy azo atao aloha ny mandefa olona miasa any amin’ireo firenena mety hahitana tsy fanajana ny zon’olombelona. Mbola 
ihany koa, araka izany, ireo olona misehatra amin’ny fandefasana mpiasa amin’ireo faritra ireo 
Miandry ny fandalovany eny amin’ny Fitsarana avo momba ny Lalàm-panorenana kosa ireto lalàna 
izay vao hoentina eo amin’ny sehatra iraisam-pirenena. 









Enregistrer mon nom, mon e-mail et mon site web dans le navigateur pour mon prochain commentaire. 



