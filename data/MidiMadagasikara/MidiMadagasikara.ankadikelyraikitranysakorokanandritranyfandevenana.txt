ANKADIKELY : RAIKITRA NY SAKOROKA NANDRITRA NY FANDEVENANA – MIDI MADAGASIKARA

Fitantarana roa samihafa no azonay mahakasika ny herisetra nitranga tetsy Ambohipanja ny asabotsy 
teo. Ny voalohany dia ny fisian’ny pôlisy iray mbola mpiana-draharaha izay voalaza ho nanakorontana 
ny fandevenana. Raha ny momba izany, izay efa notaterin’ny gazety mpiseho isan’andro iray, dia 
ny fikasàna nataon’ilay mpitandro ny filaminana haka ny razana iray efa maina tao amin’ilay fasana 
nandevenana tamin’io fotoana io. Nisy tezitra tamin’izany fihetsika izany tao anatin’ny fianakaviana 
tonga hatramin’ny fifampikasihan-tànana ny raharaha. Ny fitantarana faharoa indray dia ny mahakasika 
fisian’ny pôlisy iray, miana-draharaha etsy amin’ny foiben’io vondrona io etsy Tsaralalàna, 
voalaza fa naratra mafy. Ny anton’izany, raha araka io fitantarana io, dia noho ny fikasihan-tànana 
nandritra ny fiandrasam-paty tetsy Ambohipanja-Ilafy. Havany akaiky ihany ireo voalaza ho nikasi-tànana 
ireo, raha araka io loharanom-baovao io. Misafotofoto araka izany ny raharaha. Na izany aza anefa 
fantatra fa misy ny fametraham-pitoriana natao momba ilay pôlisy ary nanokafana fanadihadiana 
hatrany izy eo anivon’ny toeram-piasany. Anjaran’ny mpanadihady no mamantatra izay tena zava-nitranga 
satria misafotofoto kely ary samy manana ny fanazavany ny roa tonta. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

