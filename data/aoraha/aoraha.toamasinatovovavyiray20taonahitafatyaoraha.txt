TOAMASINA :: TOVOVAVY IRAY, 20 TAONA, HITA FATY • AORAHA

Nisy razana hita tany Ankirihiry Toamasina, omaly maraina. Tovovavy, manodidina ny roapolo taona, 
nindaosin’ny fahafatesana. 

Tao ambanin’ny kamiao iray efa simba no nahitana ny vatana mangatsiakany. Niahiahy avy hatrany 
olona marobe nitangorona teo akaikin’ny razana fa mety ho nisy namono sady voaolana io tovovavy 
Nisy niala ny akanjo teny an-kodiny. Ny valin’ny fizahana nataon’ny mpitsabo sy ny polisy tonga 
an-toerana anefa no namaritana ny fahafatesany. 

«Tsy nahitana diana ratra na endrika vono sy fanolanana ny vatany. Fantatra fa matin’ny hanoanana 
hamamoana ilay vehivavy. Nambaran’ny olona fa tsy salama saina sady tsy misy mpiahy fa mpirenireny 
io. Tsy fantatra anefa ny nahatongavany teo amin’io kamiao simba io», hoy ny polisy any Toamasina. 

Milaza ny mpitandro filaminana fa hatao sy haterina eny amin’ny Fitsarana ny taratasy mitatitra 
valin’ny fanadiha­dihana momba an’ity fahitana razana ity. Hitohy kosa ny fanadihadiana raha 
zavatra hafa mampiahiahy. 









Enregistrer mon nom, mon e-mail et mon site web dans le navigateur pour mon prochain commentaire. 



