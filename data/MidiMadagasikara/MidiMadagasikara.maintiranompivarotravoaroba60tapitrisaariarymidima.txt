MAINTIRANO : MPIVAROTRA VOAROBA 60 TAPITRISA ARIARY – MIDI MADAGASIKARA

Maty paika ny fanafihana sy fandrobana nataon’ireo jiolahy, nandroba mpivarotra iray tany amin’ny 
Amboanana any Maintirano. Nandrasan’izy ireo avy nanao fisafoana ny zandary vao niditra amboletra 
amin’ialy fivarotana izy ireo. Efa tany amin’ny 9 ora alina tamin’izany. Nisy niditra avy hatrany 
nanambana basy ny tompon’ny trano. Ny sasany kosa voalaza fa niandry tany ivelany. Tsy afaka nanao 
inona na inona ireo voatafika. Ny vaovao hatrany no nahafantarana, fa manana basy ireo mpivarotra, 
roa sy poleta iray. Tsy nanahirana ireo jiolahy izany fa niditra ihany izy ireo. Notakiany ny vola 
ny basy. Tsy nisy afaka nihetsika intsony fa dia nomena azy ireo mora foana izay notadiaviny. Ankoatra 
basy, lasa koa ny vola 60 tapitrisa ariary. Tamin’ny fotoana nanidian’ireo mpivarotra varavarana 
niseho ny fanafihana. Vao nahazo ireo zavatra ireo ny jiolahy dia lasa nandeha. Tonga ny mpitandro 
avy teo, nefa efa tsy hita intsony ny mpandroba. 



