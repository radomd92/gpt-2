FANANGANANA FOTODRAFITRASA :: TOHERIN’NY MPONINA AO AMIN’IREO KAOMININA TELO NY TOHO-DRANO AO ANKATERENA • AORAHA

Nilanja sora-baventy naneho ny tsy fankasitrahany ny fananganana toho-drano ao Ankaterena, 
Farihitsara, kaominina ambani- vohitra Sahanivotry, distrikan’ Antsirabe II, ireo mponin’ 
fokontany dimy avy amin’ ny kaominina Ambohidranan- driana sy Sahanivotry ao anatin’ ny Faritra 
miampy ny kaominina Tsarazaza Fandriana, Faritra Amoron’i Mania, voakasika mivantana amin’ny 
ho voka-dratsin’io tetikasan’ ny orinasa Tozzi Green io. 

Diabe namakivaky ny tanàna, nihazo ny toerana kasaina hanorenana ilay toho- drano ahazoana herinaratra 
nanehoan’izy ireo izany, ny alakamisy lasa teo. “Lemaka sy tanimbary ary tanàna sy trano fonenana 
fotodrafitrasa sosialy maro, miorina ao aminà velaran-tany 680 hatramin’ ny 1985 hektara no ahiana 
tototry ny rano sy hanjavona tanteraka raha tontosa ny fananganana io toho-drano goavana io”, 
ny fanazavan’ny avy amin’ny BIMTT na ny Birao ifandraisan’ny mpampiofana ny tontolon’ny tantsaha, 
manome tanana ireo mpanao fihetsiketsehana, ka naneho ny fitsipahany io tetikasa izay ampangainy 
tsy mijery ny maha olona sy tsy manaja ny tontolo iainana io. 

Raha ny fantatra dia isan’ny mpamatsy vary ny Faritra Vakinankaratra ireo mponina mampiasa ireo 
ahiana hanjavona ireo raha mitohy ny asa ataon’ny orinasa izay efa miroso amin’ny fanaovana fanadihadiana 
fananganana, nanomboka ny volana jolay teo. 

Raha ny filazan’ireo mponina dia miaina anaty tsindry tanteraka izy ireo ka araka ny filazany ihany 
kasaina hafindra toerana any Marolambo ireo mponina aman’alina voakasik’io tetikasa io. Milaza 
tsy hiala ao an-toerana anefa izy ireo ka izany indrindra no anaovany antso avo amin’ireo tompon’andraikitrta 
isan-tsokajiny mba hijery sy hanadihady any ifotony mialoha ny handraisana fanapahan-kevitra. 









Enregistrer mon nom, mon e-mail et mon site web dans le navigateur pour mon prochain commentaire. 



