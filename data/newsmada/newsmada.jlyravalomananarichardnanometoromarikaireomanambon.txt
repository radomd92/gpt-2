JLY RAVALOMANANA RICHARD: NANOME TOROMARIKA IREO MANAMBONINAHITRA ZANDARY VAOVAO | NEWSMADA

Par Taratra sur 18/09/2019 

Noraisin’ny Sekreteram-panjakana miadidy ny zandarimariam-pirenena (Seg), ny Jly Ravalomanana 
sy ny kaomandin’ny zandarimariam-pirenena, ny Jly Andrianjanaka Njatoarisoa, notronin’ireo 
ambony teny Betongolo ireo manamboninahitra miisa 27 mianadahy nisafidy ho zandary izay nivoaka 
amin’ny andiany faha-40 Akademia Miaramila Antsirabe. Ireto andiany ireto dia hiditra ao amin’ny 
faha-44 amin’ny “cours d’application des officiers” ao amin’ny sekoly ambonin’ny zandarimariam-pirenena 
ao Moramanga. Nilaza ny Seg, nandritra ny fandraisam-pitenenany fa mila mifantoka amin’ny fiofanana 
mbola horantovina ao amin’ny ESGN ianareo mba ho matihanina amin’ny asan’ny zandarimaria sy hanaja 
fitsipi-pifehezana manokana ato amin’ny zandarimaria. “Tsy mora ny asa miandry aorian’ny fiofanana 
mampirisika anareo mba handray sy hampihatra tsara ireo fiofanana hataonareo satria miankina 
ny asa hatrehina, afaka volana vitsivitsy”, hoy izy. Lalam-piofanana manokana mikasika ny asa 
zandary sy fandalinana ny didy aman-dalàna no horantovin’ireto manamboninahitra ireto ao amin’ny 
mandritra ny herintaona, mialoha ny hirotsahan’izy ireo an-tsehatra manerana ny Nosy. 



Les commentaires sont fermées. 

