FAHAFATESANA VEHIVAVY BEVOHOKA :: MPIVADY SAMY NOGADRAINA VONJIMAIKA • AORAHA

Mpivady isan’ireo noahiana tamin’ ilay raharaha famonoana vehivavy mitondra vohoka tao Ambohipeno, 
alakamisy 5 desambra lasa teo, no niara-naiditra vonjimaika any am-ponja, taorian’ny nampiakarana 
raharaha teo anivon’ny Fampanoavana eto Antsirabe, tamin’ny faran’ny herinandro lasa teo. Porofo 
azy ireo ny fahitana akanjo nihoson-dra tao an-tokantranony nandritra ny fisavana nataon’ireo 
famotorana teny amin’ireo rehetra izay niantefan’ny ahiahy tamin’ity tranga ity. 

Renim-pianakaviana iray, mbola vao roa amby roapolo taona monja, izay manan-janaka telo taona 
nitondra vohoka telo volana, no maty vokatry ny tsatoka zava-maranitra nataon’olon-tsy fantatra 
tao an-tranony, tamin’io alakamisy 5 de­sambra io. 

Nitondra ny raharaha teo anivon’ny polisy avy hatrany ny vadiny sy ny reniny raha vao vita ny fikarakarana 
razana. Olona valo, samy mpiara-monina sy misy mpikambana ao amin’ity fianakaviana nidonam-pahoriana, 
indray niatrika fakàna am-bavany tao amin’ny polisy sy natolotra teo anivon’ny Fampanoavana, 
eo. Izy mivady no voa­laza fa nahitana porofo mampia­hiahy ireo, ka izao naiditra any am-ponja 
izao. Noafahana vonjimaika noho ny fisalasalana ireo enina hafa. 

Tsy mijanona hatreo kosa ny raharaha fa mbola mitohy, hoy ny avy ao amin’ny mpanao famotorana. Maro 
ahiahiana ka tsy maintsy hofotorana mba hahitana izay tena marina mahakasika ity vono olona tao 
Antsirabe ity, araka ny fanampim-pana­zavana. 









Enregistrer mon nom, mon e-mail et mon site web dans le navigateur pour mon prochain commentaire. 



