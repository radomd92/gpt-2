FITSABOANA MAODERINA :: EFA VONONA AMIN'NY FAMINDRANA VOA NY HÔPITALY ANOSIALA • AORAHA

Afaka manatanteraka ny famindrana voa ny eny amin’ ny hôpitaly Anosiala. Miandry ny fankatoavana 
lalàna mifehy ny famindrana taova izay nasiam-panavaozana sisa dia efa azo ampiharina eto amintsika 
teknika fanoloana voa io, araka ny fanazavan’ny tompon’ andraikitra eo anivon’ny minisiteran’ny 
bahoaka. 

«Efa misy toeram-pandidiana anakiroa mifanila efa vonona hanaovana izany famindrana voa izany 
amin’ny hôpitaly Anosiala. Rehefa tena azo tanterahina eto amintsika ny famindrana voa dia afaka 
ivon-toerana lehibe azo hanaovana io teknika fitsaboana ny voa io ao amin’ny hôpitaly Joseph Ravoahangy 
na Hjra Ampefiloha rehefa misy ny vola», hoy ny profesora Andriamarotia Willy, talen’ ny kabinetra 
anivon’ny minisiteran’ny Fahasalamam- bahoaka. 

Tena zava-dehibe ny fisian’ny efitrano fandidiana roa mifanila eo amin’ny sehatry ny famindrana 
ka ny efitra iray no handidiana ilay olona hakàna ny voa afindra ary ny faharoa kosa hikarakarana 
olona hamindrana ilay taova. 

Olona an’alina mila famindrana voa 

Ankoatra izay dia any Anosiala no hany hôpitaly lehibe efa manana fitaovana ahafahana miaro ny 
didiana amin’ny mikraoba na «Flux luminaire». 

Nankalazaina, omaly ary hitohy anio, ny fanamarihana ny fahatelo taona nijoroan’io hôpitaly 
efa tena arifomba tokoa ny fitaovam-pitsaboana. 

Araka ny fanazavan’ny talen’ny kabinetran’ny minisiteran’ny Fahasalamam- bahoaka hatrany 
ny 10%-n’ny Malagasy no voan’ny aretin’ny voa ka manodidina ny efatra arivo sy iray alina hatramin’ny 
arivo sy iray alina no tombanana tena potika ny voany ka mila ka mitsabo tena, amin’ny alalan’ny 
voa (dialyse), na amin’ny alalan’ny famindrana voa. «Ny 5%, izay olona manodidina ny roanjato 
olona an’alina mahery mila io fomba fitsaboana io ihany no manana fahafahana manadio voa na famindrana 
hoy hatrany ny fanazavan’ny profesora Andriamarotia Willy. 

Tena lafo ny fitsaboana ny fahapotehan’ny voa izay mahatratra hatrany amin’ny telo tapitrisa 
isam-bolana ny fanadiovana izany. Mitentina sivy amby enimpolo tapitrisa ariary mahery kosa 
fandefasana marary any ivelany hanaovana ny famindrana voa. 









Enregistrer mon nom, mon e-mail et mon site web dans le navigateur pour mon prochain commentaire. 



