RAFI-PAMPIANARANA VAOVAO :: HANAOVANA TOMBANA NY TETI-PIVOARANA HO AN’NY FANABEAZANA AMIN’NY JONA • AORAHA

Ankamantatra. Tsy mbola voafaritra na hisy fiovana na tsia ny votoantiny na ny fanatanterahana 
Teti-pivoarana ho an’ny fanabeazana na ny PSE. Aorian’ny tomban’ezaka voalohany hatao amin’ity 
vaovao ity, izay hotanterahina ny 10 hatramin’ ny 12 jona ho avy izao no hamaritana izany. 

“Fotoana io hijerena hoe aiza ho aiza no efa vita hatramin’ny taona 2017 nanaovana ny fandrafetana 
hatramin’izao. (…) Tsy voafa-ritra ao anatin’izany na hisy ny fiovana na tsia amin’ireo teboka 
ao anatin’ny PSE”, hoy i Tiana Désiré, mpandrindra nasionalin’ny Teti-pivoarana ho an’ny fanabeazana 
anivon’ny minisiteran’ny Fanabeazam- pirenena , ny fampianarana teknika ary ny fiofanana araka 
raha nanontaniana, omaly. 

Anisan’ny handray anjara amin’io tomban’ezaka hataon’ny minisitera sy ny mpamatsy vola ary ny 
samihafa io ihany koa ireo avy amin’ny sekoly tsy miankina. Efa nandray anjara tamin’ny fanakianana 
rafi-pampianarana vaovao ity rahateo izy ireo. Voafantina handray anjara amin’izany ihany koa 
solontena avy ao amin’ny sekoly katolika. Ireto farany izay mbola handroso hevitra ny amin’ny 
io rafi-pampianarana vaovao io hatrany. 

Anisan’ny teboka hafa hatolotr’izy ireo etsy an-danin’izany ny fampiakarana ny tambin-karama 
fanjakana ireo sekoly tsy miankina mba hahatratrarana ny karama farany ambany ho roa hetsy ariary 
ny maro hafa. 

“Mbola mitohy ny adihevitra mahakasika ny PSE. Misy ny fandrosoana hevitra mahakasika ireo teboka 
mety amin’ny sekoly tsy miankina katolika, ka anisan’ny handraisany anjara amin’ny tomban’ezaka 
an’ny PSE io”, hoy i Tsarasidy Marcellin, talen’ny Ofisim-pirenena mikasika ny sekoly tsy miankina 
ny ONEP nandritra ny fankalazana ny andron’ny sekoly katolika teny Antanimena , omaly. Notsindrian’ny 
jeneralin’ny ONEP fa sekoly tsy miankina manodidina no handray anjara amin’ny andrana hatao mahakasika 
PSE ity amin’ny fanatanterahana ilay fandaharam-pianarana vaovao ho an’ny kilasy fahafolo. 









Enregistrer mon nom, mon e-mail et mon site web dans le navigateur pour mon prochain commentaire. 



