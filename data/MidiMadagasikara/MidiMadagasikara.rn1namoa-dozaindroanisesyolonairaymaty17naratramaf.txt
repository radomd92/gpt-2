RN1 : NAMOA-DOZA INDROA NISESY, OLONA IRAY MATY, 17 NARATRA MAFY – MIDI MADAGASIKARA

Nandriaka indray ny rà teny amin’iny lalam-pirenena voalohany iny omaly sy afak’omaly, teny amin’iny 
Fenoarivo iny. Ny voalohany, lehilahy manodidina ny 50 taona any ho any no nianjera teny ambony 
ary maty nony tonga tany amin’ny hôpitaly, teny Alakamisy Fenoarivo, ny sabotsy hariva lasa teo, 
ho tami’ny efatra ora tany ho any. Araka ny voalazan’ny tompon’andraikitra eo anivon’ny zandary 
amin’iny toerana iny dia somary namofompofona alikaola ity rangahy ity tamin’io hariva io. Handeha 
aty an-drenivohitra izy no tsy fantatra izay nahazo fa dia nianjera ary nipitika. Nidona tamin’ny 
ny lohany ary tsy nahatsiaro tena. Tsy tana intsony ny ainy nony tonga teny amin’ny hôpitaly. Ny 
omaly, teo Ambodiafontsy. Fiara tsy mataho-dalàna iray no nidona tamina taxibe Sprinter. Vokany, 
17 no naratra mafy, mpandeha tao amin’ilay taxibe sy tao amin’ilay fiara kely. Raha ny fanazavana 
hatrany dia nizotra hiakatra aty an-drenivohitra ilay fiara 4×4. Sendra nisy taxibe nanala olona 
teo amin’ny fiatoana teo Ambodiafontsy teo alohany. Niezaka hisongona izany iry voalohany saingy 
tampoka avy any, ny taxibe iray nizotra ho any Fenoarivo. Na dia niezeka niala izany aza anefa ny 
an’ilay fiara kely, tsy azo nihodiovirana ny fifandonana. Olona dimy no tao anatin’ity farany 
samy naratra avokoa. Mpandeha 17 kosa no tao anatin’ilay taxibe, izay samy naratra ihany koa. Nisy 
hoy ny fanazavana hatrany no voa mafy voatery nampiakarina taty an-drenivohitra. Toy ireo lalana 
eto an-drenivohitra dia samy manampatra ny fahaizany mamily avokoa ny ankamaroan’ireo mpindrana 
lalam-pirenena voalohany iny amin’ny fandehanana mafy. Mitondra ho aiza anefa ? Dia izao no hiafaràny. 




















