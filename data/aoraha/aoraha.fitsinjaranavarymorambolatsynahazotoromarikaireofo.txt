FITSINJARANA VARY MORA :: MBOLA TSY NAHAZO TOROMARIKA IREO FOKONTANY ETO ANTANANARIVO • AORAHA

Raha nosantarina tany Toamasina ny sabotsy lasa teo ny fanapa­riahana ireo vary mora ampahany 
16 500 taonina tonga ny 16 marsa lasa teo dia miandry ny anjarany kosa ireo faritra rehetra manerana 
Madagasikara. Hatreto anefa mbola tsy nahazo toromarika ny amin’ny fahatongavana sy ny fomba 
ny vary mora ny eny anivon’ny fokontany eto Antananarivo. Efa samy manana ny fomba fiasany hatramin’izay 
anefa ireo tompon’andraikitry ny fokontany. “Tena mbola tsy nisy fampandrenesana avy any ambony 
aty aminay hatramin’izao fa ny vaovao mandeha amin’ny haino aman-jery ireny ihany no arahinay. 
eto amin’ny fokontaninay mano­kana dia tsy hisy ny fahasarotana amin’ny fitsinjarana ity vary 
satria efa manana ny lisitr’ireo tokantrano tena sahirana isam-paritra izahay ary efa voamarina 




Miisa dimampolo amby zato tokantrano isam-paritra no sahirana eto amin’ny fokontany misy anay”, 
Ramahazosoa Benjamin, filoham-pokontanin’i Soavi­masoandro. Raha tsiahivina dia amin’ny 
1 000 ariary ny kilao no hama­rotana azy. Ferana ho telo kilao isaky ny tokantrano ary indroa isan-kerinandro, 
hoe ny alarobia sy ny sabotsy eny anivon’ny fokontany no hanjifana azy ary ny fianakaviana sy sokajin’olona 
sahirana no hisitraka azy. Nomarihin’ny ankamaroan’ireo fokontany anefa fa saika sahirana avokoa 
mponina ao aminy. “Eo amin’ ny 70%-n’ny mponina eto aminay dia sahirana avokoa. Efa natao isam-paritra 
fanamarinana izany antontan’isa izany. Miandry ny fahatongavany eto amin’ny fokontany ny mponina”, 
ny nambaran-dRamanantany Alain, filohan’ny fokontany Ankorondrano Andranomahery. Tsy ho ampy 
filàn’ny sahirana ity vary mora ity ary manahy ihany koa izy ireo fa sao efa nisy fanovana indray 
fitaovam-pamarana ny vary ka misy ny tsy fahampiana. “Tokony hatao 5 kilao fara-faharatsiny ilay 
fa izahay misy olona folo ato an-trano ka tsy ho ampy izany 3 kilao izany. Mangataka ihany koa izahay 
hanama­rinana tsara ny famarana satria efa tratran’ny tsy fahampian-danja nandritra ny fanaovana 
‘Tsena mora’ ireny”, raha ny fangatahan’ny mpanjifa. Efa nanambara anefa ny fitondram-panjakana 
ho hentitra amin’ ny fanaraha-maso ity vary ity ka tsy hilefitra amin’izay manararaotra. 









Enregistrer mon nom, mon e-mail et mon site web dans le navigateur pour mon prochain commentaire. 



