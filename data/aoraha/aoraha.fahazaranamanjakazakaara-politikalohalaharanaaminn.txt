FAHAZARANA MANJAKAZAKA ARA-POLITIKA :: LOHALAHARANA AMIN’NY FIDONGIAN- TOERANA HATRANY RAVALOMANANA MARC • AORAHA

Kirin’antitra. Rehefa tsy nahomby tamin’ny fifidianana filoham-pirenena dia misisika mafy 
ho ben’ny tanàna eto an-drenivohitra indray ny Filoha teo aloha, Ravalomanana Marc. Nanamafy 
firotsahany eto an-drenivohitra ny sasany tamin’ireo mpiara-dia aminy ao anatin’ny antoko Tim. 

Re fa tsy nilefitra fa niziriziry hatrany tamin’ny kiriny handray anjara amin’io fifidianana 
izy, rehefa nandamòka ny tetika nikatsahany ny toeran’ny lehiben’ny fanoherana eto Madagasikara. 

Araka izany, tsy mihevitra ny hanome sehatra an’ireo tanora sy zandry mpisehatra ara-politika 
mpanara-dia azy mihitsy ny lehilahy. Mibahana loatra ao aminy ny fitiavana fandrombahana fahefana. 

Isan’ireo manosika azy ireo vondrona mpanao politika madinika sy efa lefy laza ao anatin’ilay 
Rodoben’ny mpanohitra eto Madagasikara. Fanohanana feno fitaka rahateo satria tsy hitondra 
ho an’Antananarivo renivohitra velively. 

Mazava ny tenin’izy ireo tetsy Bel’air, tamin’ny alatsinainy teo, fa fanoherana ny fitondrana 
tena tanjona. Tsy azo adinoina ihany koa fa Ravalomanana Marc ihany no toy ny Ben’ny tanàna teto 
anatin’ny dimy taona izao, na dia ny vadiny aza no lany tamin’ny fifidianana. Milaza miara-mahita 
fahapotehan’Antananarivo renivohitra isika ankehitriny. 

Fikotrehana korontana 

Ho teha-maina mandrivorivo ho azy ary hamotika tanteraka ny ho avin’ny antoko Tim ny tsy fahalanian-dRavalomanana 
ho Ben’ny tanàna eto Antananarivo renivohitra. Efa-taona izay no nitantanan’ny vadin’ity Filoha 
aloha ity ny tanànan’Iarivo. Samy nahatsapa ny voka-dratsy naterak’izany raharahan’ny fianakaviana 
izany ny sasany tamin’ireo mpanolotsainan’ny kaominina. 

“Tsy nisy mihitsy ny tatitra nataon’ny Ben’ny tanàna mikasika ny zava-bita sy ny fandaniam-bolan’ny 
Ampy izay ny fanaovana takalon’aina ny tanànan’Antananarivo”, hoy Ravololomanana Lalatiana, 
mpanolotsaina tao amin’ny kaominina Antananarivo renivohitra ary kandidà hiatrika ny fifidianana 
tanàna. 









Enregistrer mon nom, mon e-mail et mon site web dans le navigateur pour mon prochain commentaire. 



