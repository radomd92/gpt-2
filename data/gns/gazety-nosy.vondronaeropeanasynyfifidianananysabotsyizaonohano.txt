VONDRONA EROPEANA SY NY FIFIDIANANA : NY SABOTSY IZAO NO HANOMBOKA HIASA IREO MPANARA-MASO

Toy ny tamin’ny 2013, handefa iraka eto amintsika hanara-maso ny fifidianana filoham-pirenena 
koa ny Vondrona Eropeana. Raha ny fanazavana nomen’i Christian Preda, lehiben’ny delegasionina 
ny fanaraha-maso avy amin’ny Vondrona Eropeana, dia manodidina ny 100 ny isan’ireo mpanara-maso 
avy eto Madagasikara izay hiparitaka manerana ny Faritra 22. Ny 40 amin’ireto mpanara-maso eropeana 
no hiasa maharitra, manomboka ny sabotsy 6 oktobra izao, ny ambiny kosa mbola afaka herinandro 
vao higadona eto. Toy ny fanaon’ireo vondrona mpanara-maso vahiny rehetra, hijery ifotony ny 
rehetra amin’ny fanatanterahana ny fifidianana ireto iraky ny Vondrona Eropeanina ireto, tafiditra 
anatin’izany ny fizotran’ny fampielezan-kevitra sy latsa-bato hataon’ny mpifidy. 48 ora aorian’ny 
kosa no hanao tatitra ampahibemaso ary hamoaka ny heviny ireto mpanara-maso Eropeana ireto, araka 
resaka nataon’i Christian Preda nandritra ny valan-dresaka nataony ho an’ny mpanao gazety, omaly. 
ny Vondrona Eropeana, efa nilaza ny handefa mpanara-maso an-jatony eto Madagasikara ihany koa 
Vondrona Afrikanina, ny SADC ary ny OIF. Tsiahivina fa tamin’ny taona 2013, dia samy nahita daholo 
iraka mpanara-maso vahiny niasa teto amintsika fa nizotra araka ny tokony ho izy ny fifidianana 
tamin’izany fotoana izany. 



