TSARATANÀNA : VOSOTRA IREO TAKALON’AINA 4, NANDOA VOLA 15 TAPITRISA AR NY HAVANY – MIDI MADAGASIKARA

Noho ny tahotra ny valifaty, dia tsy nety nanambara ny toerana nanaovana ny fifanakalozana mihitsy 
olona nalaina an-keriny sy ny havany. Raha ny loharanom-baovao voaray, rehefa nandoa vola 15 tapitrisa 
ny alahady teo, ny havan’ireo takalon’aina miisa efatra, nalain’ny jiolahy an-keriny tao amin’ny 
Morafeno, Distrikan’i Tsaratanàna, ny 08 febroary lasa teo, dia avotra soamantsara omaly ny « 
ZAP » Tsaratanana I (Dren Betsiboka), sy ireo olona telo hafa niara-nataon’ny dahalo « kidnapping 
niaraka taminy. Raha ny fantatra, dia efa tsy lavitra ny toerana nanaovana ny fifanakalozana no 
an’ireo mpitandro filaminana mikaroka ny olon-dratsy, nefa noho ny tahotry ny fianakaviana sao 
hisy fifandonana, ka hahafaty ny havany sy ny fisian’ny volabe tany amin’izy ireo, dia notapahin’ 
fianakavina ny fifandraisana an-telefaonina tamin’ny Zandary, ka tsy afaka nanao « actions » 
farany. Efa tonga tao Morafeno Tsaratanàna ireo takalon’aina votsotra notronin’ny fianakaviany 
vao nampahafantarina ny be sy ny maro. Araka ny fampitam-baovao avy any an-toerana, dia salama 
na dia reraka ny « Chef ZAP » Lanto. Omaly tolakandro moa, dia niarahaba azy tafaverina indray teo 
fianakaviany sy ny fianakaviamben’ny fanabeazana ireo mpampianatra ao Tsaratanana, ary ny Alakamisy 
avy izao kosa no fotoana hiarahaban’ny mpampianatra rehetra eo anivon’ny Cisco Tsaratanana tapany 
azy. 




















