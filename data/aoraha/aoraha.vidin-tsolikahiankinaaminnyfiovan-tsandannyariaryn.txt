VIDIN-TSOLIKA :: HIANKINA AMIN’NY FIOVAN-TSANDAN’NY ARIARY NY FIHETSEHAM-BIDY • AORAHA

Mety hiakatra indray ny vidin-tsolika eto Madagasikara, amin’ny volana septambra ho avy io. Tsy 
ny mitotongana mantsy ny sandan’ny Ariary, amin’izao fotoana izao, kanefa eo amin’ny tsena iraisam-pirenena 
ny Dôlara amerikanina no ampiasaina amin’ny fividianana solika. Tsy hisy kosa aloha ny fihetseham-bidy, 
faran’ity volana aogositra ity. 

Nohazavain’ny minisitry ny Rano sy ny Angovo ary ny Akoran’afo, Andriamanga Vonjy, fa “hiankina 
amin’ny fiovan’ny sandan’ny vola malagasy ny mety hisian’ny fampiakarana ny vidin-tsolika eto 
na tsia. Raha ny fifanarahana amin’ireo kaompania anefa dia tokony hampiharina tsy ho ela ny sarany 
izy, ka tsy maintsy manaraka an’izany isika”, hoy izy. Notsindriany fa “amin’ity volana aogositra 
dia tsy tokony hisy mihitsy ny fiakarana eny anivon’ireo mpanjinjara, ka miantso antsika rehetra 
mba tsy hanaiky hohararaotin’ny hafa”. 











Enregistrer mon nom, mon e-mail et mon site web dans le navigateur pour mon prochain commentaire. 



