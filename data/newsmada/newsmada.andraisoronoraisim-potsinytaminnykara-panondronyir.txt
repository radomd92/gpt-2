ANDRAISORO: NORAISIM-POTSINY TAMIN’NY KARA-PANONDRONY IREO JIOLAHY | NEWSMADA

Par Taratra sur 26/08/2019 

Voasambotry ny polisy miasa ao amin’ny boriborintany fahatelo (CSP3) Antaninandro teny Andraisoro, 
alarobia 23 aogositra lasa teo ireo jiolahy raindahiny amin’ny fanendahana. Raha ny tatitra nampitain’ny 
kaomisarian’ny CSP3, nisy vehivavy iray voaendaka teny Andraisoro, ny alin’ny alakamisy 8 aogositra 
teo raha sendra nody alina. Niezaka nanohitra anefa ilay vehivavy ka na dia lasan’ilay jiolahy 
ny fananany dia voasintony koa ny kitapo kely teny am-baben’ity mpanendaka azy. Ny zoma 9 aogositra, 
nametraka fitoriana teo anivon’ny CSP3 ilay vehivavy voaendaka ary natolony ireo polisy ilay 
azony tamin’ilay mpanendaka. Rehefa nosavaina ilay kitapo dia nahitana “portefeuille” iray 
hita tao anatiny ny kara-panondron’ilay mpanendaka. Nokarohina ilay jiolahy ka fantatra fa eny 
izy no monina. Nidina teny an-toeana ny polisy ka noraisim-potsiny izy sy ny jiolahy iray, ny alarobia 
Niaiky ny heloka vitany izy roa lahy nanditra ny famotorana nataon’ny polisy. 



Les commentaires sont fermées. 

