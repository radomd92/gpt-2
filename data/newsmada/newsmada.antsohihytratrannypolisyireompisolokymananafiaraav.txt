ANTSOHIHY: TRATRAN’NY POLISY IREO MPISOLOKY, MANANA FIARA AVY ANY BELZIKA | NEWSMADA

Par Taratra sur 10/05/2019 

Voasambotry ny polisin’ny CSP 1 Analakely sy ny polisin’ny faritra Sofia noho ny resaka fisolokiana 
fivadiham-pitokisana ny olona roa. Natolotra ny fampanoavana, omaly izy ireo ka naiditra am-ponja 


Tonga teto Madagasikara ny lehilahy iray, ny 18 desambra 2018 lasa iny ary nilaza fa mahavita manafatra 
avy any ivelany. Roboka noho ny fandreseny lahatra ireto olona roa ka nanome vola mitentina 26 100 
(100 tapitrisa Ar mahery eo ho eo) azy mba hividianana fiara ho azy ireo. Raha ny nifanarahana dia 
volana febroary 2019 sy ny volana avrily 2019 lasa teo no fe-potoana ahatongavan’ireo fiara ireo 
alefa sambo miala avy any Belzika raha ny filazany. Rehefa nandeha teny anefa ny fotoana, tsy hita 
fiara tonga hatramin’izao ka niezaka niantso sy nifampiresaka tamin’ity mpisoloky ity ireto 
ireto kanefa dia narirarirany teny foana ny resaka. Ny niafarany aza dia novonoiny mihitsy ny laharan’ny 
finday nahazoana azy. Tonga nitaraina sy nametraka fitoriana tao amin’ny polisy avy ao amin’ny 
CSP1 Analakely ireto olona voasoloky ireto. nanomboka teo ny famotorana ka fantatra fa mialokaloka 
amin’ny faritra Sofia miaraka amin’ny sakaizany ity lehilahy mpisoloky ity. nisy ny fiaraha-miasa 
anivon’ny CSP1 sy ny polisy miasa ao any amin’ny faritra Sofia ka noraisim-potsiny tao Antsohihy 
lehilahy mpisoloky ity sy ny sakaizany izay isan’ny mpanampy azy amin’ity resaka fisolokiana 
Nosamborin’ny polisy miasa ao Antsohihy tao amina trano fandraisam-bahiny ao an-toerana izy 
nalefa avy hatrany niakatra an-dRenivohitra hanohizana ny famotorana. Niaiky ny heloka vitany 
mpisoloky ireto nandritra ny famotorana nataon’ny polisy. Betsaka mihitsy tato ho ato no tratran’ireny 
na amin’ny “facebook” izany (jereo ny lahatsoratra pejy faha-3) na ireo mamitapitaka amin’ny 
maro samihafa. Aoka ho mailo hatrany fa tsy kely lalana ny ratsy amin’izao fotoana izao. 



Les commentaires sont fermées. 

