FANONDRANANA OLONA :: NOTAZONINA VONJIMAIKA ENY TSIAFAHY IREO SINOA ROA LAHY • AORAHA

Naiditra am-ponja vonjimaika avokoa ireo olona dimy voasambotra tany Moramanga voasaringotra 
raharaha fanondranana tovovavy malagasy mankany Shina. Nalefa eny amin’ny fonjaben’i Tsiafahy 
teratany sinoa roa lahy voarohirohy. Eny Antanimora kosa ireo vehivavy teratany malagasy telo. 

Efa manana ny fomba fiasany manokana amin’ny fandefasana an-tsokosoko vehivavy mankany Shina 
tambazotra ravan’ny pôlisy ity. Asaina manambady Sinoa ireo tovovavy haondrana. Tanterahina 
mihitsy ny fisoratam-panambadiana. Voalaza fa hoentina hanamorana ny fivoahan’ireo tovovavy 
an-tanindrazana fotsiny izany. Mbola tratra teo am-pisoratam-panambadiana tamina tovovavy 
tany Ambohibary Moramanga ireto lehilahy sinoa ireto, tamin’ny faran’ny herinandro lasa teo. 
teo ihany koa ny vehivavy vitsivitsy voatondro ho mpiray tsikombakomba amin’izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



