MAHAJANGA : LEHILAHY MPANAO VOLA SANDOKA NANINDRONA ANTSY POLISY AM-PERINASA  – MIDI MADAGASIKARA

Rehefa avy natolotra ny Fampanoavana tao amin’ny Fitsarana ambaratonga voalohany Mahajanga 
lehilahy mpanao vola sandoka voasambotra, izay nanindrona antsy teo an-tokotanin’ny biraon’ny 
Antanimasaja, ny polisy iray nisambotra azy ka namparatra mafy an’ity mpitandro filaminana teo 
kibony, ny alakamisy teo, dia nadoboka am-ponja vonjy maika ao Marofoto, omaly. Mbola manaraka 
ao amin’ny hopitaliben’ Androva kosa hatramin’ izao ilay polisy naratra, ary efa tsy misy atahorana 
ainy, raha ny nambaran’ny mpitsabo mandray an-tanàna azy. 

Raha tsiahivina, dia nahazo antso avy tamina olon-tsotra tsara sitra-po ny mpitandro ny filaminana, 
misy mpanao vola sandoka ao amin’ny fokontany Tsararano. Taorian’izay dia nidina avy hatrany 
an-toerana ny polisy, ka tratra teny ny roalahy niaraka tamin’ny fitaovana fanaovana vola sandoka. 
ireo olon-dratsy ary nentina avy hatrany teny amin’ny biraon’ny polisin’ny boriborintany fahatelo, 
raha vao tafidina ny Bajaj nitondrana azy ny jiolahy iray tonga dia nanindrona antsy ny iray tamin’ireo 
nitondra azy. Nitsoaka nandositra rangahy avy eo, saingy voasambotra ihany rehefa nifanenjehana. 
anaty sakoroka kosa no tafaporitsaka ny namany, ka mbola karohina fatratra hatramin’izao, hoy 
polisy. 



Vendrana ny pôlisy gasy 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

