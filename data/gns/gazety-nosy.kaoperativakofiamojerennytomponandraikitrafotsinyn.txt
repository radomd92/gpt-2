KAOPERATIVA KOFIAMO : JEREN’NY TOMPON’ANDRAIKITRA FOTSINY NY FANDIKAN-DALÀNA

Raha ny hatsaran’ny fiara no resahina dia anisan’ny tsara indrindra ireo miasa ao anatin’ny kaoperativa 
izay mampitohy an’Anosy, Alakamisy-Fenoarivo sy Vontovorona. Raha ny kalitaon’ny asa kosa anefa, 
anisan’ireo ratsy sy hanjakan’ny gaboraraka indrindra ity kaoperativa Kofiamo ity na ny zotra 
Saika mimenomenona amin’ny fomba fiasany avokoa mantsy ny mpandeha, indrindra fa ireo mpiasa 
mpianatra izay tsy maintsy miakatra aty Andrenivohitra isan’andro. Rehefa hariva ny andro, amin’ny 
firavan’ny mpiasa sy ny mpianatra iny no tena manjaka ny gaboraraka sy ny tsy fanajàna ny bokin’andraikitra 
amin’ireto Taxibe ao anatin’ny kaoperativa Kofiamo ireto. Diso tafahoatra loatra ny fanararaotana 
ny tsy fanajàna ny mpanjifa. Raha 400 ariary ohatra ny saran’ny tapa-dalana miainga avy eo Anosy, 
maro amin’ireo fiara no tsy mampihatra izany intsony manomboka amin’ny 5 ora hariva fa avy hatrany 
saran-dalana tokana daholo no tsy maintsy aloan’ny mpandeha, 600 ariary na 1000 ariary ho an’ireo 
mankany Vontovorona. Izany hoe raha miala eo Anosy ny mpianatra iray ka handeha hody any Antanimenakely 
Ampitatafika, dia tsy manaiky ny “receveur” raha tsy mandoa 600 na 1000 ariary. Iray amin’ireo 
fanaon’ny zotra G izay mampimenomenona ny mpandeha ihany koa ny fanaovana tsinontsinona ireo 
milahatra miandry fiara rehefa hariva ihany ny andro. Na efa mahatratra 100 metatra aza ny filaharana, 
mpianatra ny ankamaroany, dia misy amin’ireo mpamily no tsy mameno ny fiara fa vao misasaka ny toerana 
iny ny “receveur” fa manidy ny varavarana ary lasa mirifatra ny fiara. Mazava ho azy fa ny tanjon’izy 
amin’izany dia mbola afaka mandray olona mandeha tapa-dalana eny an-dalana izy ireo mba ho betsaka 
ny vola miditra. Efa ela no mampitaraina ireo mpandeha amin’ireto zotra G ireto izany fomba fiasa 
izany, saingy tsy misy mihitsy ny fepetra raisin’ny tompon’andraiki-panjakana fa tahaka ny mitazam-potsiny 
fandikan-dalàna ataon’izy ireo. Sa mety misy ihany koa ny firaisana tsikombakomba matoa tsy mety 
mihitsy izay fomba fanao izay na hita miharihary izao aza fa manitsakitsaka ny voalaza ao anatin’ny 


