TOAMASINA : TRATRA I “RA-PA” SY NY NAMANY, MPAMAKY TRANO SADY MPANOLANA – MIDI MADAGASIKARA

Isan’ny tranga nampihorohoro ny tao amin’ny fokontan’Andranomadio, “cité” Valpinson, ary manodidina 
fokontany Ambohijafy, ny trangana famakiana trano sy fanolanana ireo vehivavy tratran’ireo 
jiolahy amin’izany, ireo heverin’izy ireo fa mbola virijiny no tena lasibatra. 

Tanana zatra nitsotra ny an’ireto andian-jiolahy, ka ny sabotsy alina teo nifoha ny alahady tokony 
2 ora maraina dia fianakaviana iray monina ao Andranomadio P/elle 11/41, mpivarotra vilany sy 
no nidiran’izy ireo. Telo mianaka izy ireo no tao an-trano nandritra izany, dia zazavavy 13 taona, 
reniny ary ny zaobaviny mpianatra ao Barikadimy. Lasan’ireto jiolahy tamin’izany ny moto scooter 
sy vary roa gony ary vilany niisa 26. Tsy vitan’izany fa naolan’ireto andian-jiolahy koa ilay zaobavin’dRamatoa, 
am-pikasana ny anolana an-janany ireto jiolahy no nijoro ilay ramatoa nilaza fa “aleo izaho no 
na hovonoinareo, toy izay ny zanako no anaovanareo ny filan-dratsinareo eo”. Natahotra ihany 
izay ireto andian-jiolahy dia lasa nitondra ny entana azony. 

Nanomboka teo anefa ny fikarohana satria ilay jiolahy iray niaraka tamin’ireto andian-jiolahy 
dia fantatr’ireto fianakaviana ireto, noho izy efa niasa nitatitra ranon-tany nanamboaran’izy 
trano. Ity tovolahy ity antsoina hoe Angelo Bernard na Talata no tratra voalohany, ka izy indray 
nanoro an-dRa-Pa ilay mpanolana, ary izy avy eo no nanoro an’Ingahy Salimo Mario, na Dada, sy Georges 
na Mika. Ity farany izay nanda ny fiampangana azy hatramin’ny farany raha niaiky avokoa ireo ambiny, 
mbola nanamafy izy ireo fa izy ireo no nanolana ireo vehivavy tratrany ao an-trano mandritra ny 
trano ataony, tao Andranomadio sy Valpinson ary Ambohijafy. Tratra niaraka tamin’izy ireo koa 
fitaovana fampiasany sy ilay moto, ireo vilany sy vary kosa tsy hita. 

Taoriana ny fiakaran’izy efa-dahy fampanoavana sy mpitsara mpanao famotorana dia miandry fitsarana 
izy ireo noho ny “famakiana trano sy fanolanana ary fametavetana vehivavy”. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

