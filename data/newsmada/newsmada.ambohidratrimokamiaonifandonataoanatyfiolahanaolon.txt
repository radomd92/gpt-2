AMBOHIDRATRIMO  : KAMIAO NIFANDONA TAO ANATY FIOLAHANA, OLONA ENINA NARATRA | NEWSMADA

Par Taratra sur 16/03/2018 

Olona enina indray naratra mafy vokatry ny lozam-piarakodia nitranga teny Ambohilemaka, Mahitsy, 
PK 31 + 500 RN 4, afakomaly tolakandro. Kamiaokely iray nitondra olona enina avy eny Mahitsy hihazo 
Mahajanga no nifandona tao anaty fiolahana mampidi-doza tamin’ny kamiaobe iray hiakatra aty 
Naratra avokoa ireo olona enina tao anatiny, potika ihany koa ilay kamiaokely vokatry ny fifandonana 
kamiaobe. Tsy nisy kosa ny aina nafoy nandritra ity lozam-piarakodia ity. Nentina haingana namonjy 
miaramila eny Soavinandriana (HOMI) ireo niharam-boina ka avotra soa aman-tsara rehefa nahazo 
fitsaboana sahaza azy ireo. Ny zandary avy ao amin’ny borigadin’i Mahitsy no manao ny fanadihadiana. 

Fiara iray koa no nifaoka vehivavy iray nandeha an-tongotra tao amin’ny fokontany Ambatolampikely 
afakomaly ihany. Avy aty an-drenivohitra ho any Manjakandriana ity fiara ity kanjo nifaoka mpandeha 
Naratra ity vehivavy ity ka nentina ao amin’ny CSB II Manjakandriana. Ny zandary avy ao amin’ny 
Carion kosa no manao ny fanadihadiana. 

Matetika manampatra hatrany ireo fiara rehefa mivoaka ny lalam-pirenena ka tsy mahafehy familiana 
ka miafara amin’ny loza hatrany. 



Les commentaires sont fermées. 

