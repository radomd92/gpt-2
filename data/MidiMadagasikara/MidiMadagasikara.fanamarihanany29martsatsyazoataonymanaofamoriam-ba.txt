FANAMARIHANA NY 29 MARTSA : « TSY AZO ATAO NY MANAO FAMORIAM-BAHOAKA», HOY NY EMMO – MIDI MADAGASIKARA

Mazava ny ny tenin’ny Prefektioran’ny pôlisy sy ireo mpitandro filaminana telolafy mivondrona 
anatin’ny Emmo, omaly nandritra ny fihaonany tamin’ny mpanao gazety tetsy amin’ny Tobin’ny zandary 
Ankadilalana. « Tsy azo atao ny manao famoriam-bahoaka mandritra ny hetsika fanamarihana ny faha-70 
tolom-panafahan’ny 29 martsa 1947». Araka ny fanazavàna azo mantsy dia tsy nisy mihitsy olona 
fikambanana tonga nametraka taratasy fangatahana hamory olona, tonga teny amin’ny Prefektioran’ny 
eto an-drenivohitra hatramin’io omaly io. Toraka izany ihany koa ny amin’ny fampiasàna fanamasim-peo, 
mipetraka io na mandehandeha. Araka izany dia «misy ny fifandaminana. Ireo tompon’andraikitra-panjakana 
mandeha aloha ary manaraka ny ny sisa. Ary mametraka voninkazo dia samy miala. Tsy azo atao ny manao 
pôlitika na manentana ny olona hilahatra», hoy ny Jly Florens Rakotomahanina. Ho hentitra tokoa 
fitandroana ny filaminana amin’io fotoana io, na etsy Ambohijatovo izany, na eny amin’ny Mausolée, 
ny zava-nitranga toy ny niseho tamin’ny herintaona raha ny fampahafantarana nataon’ny Kly Ravoavy 
Lehiben’ny EmmoReg. « Ho an’izay tsy manaraka ireo fepetra ireo dia ho avy izahay hisambotra », 
hatrany izy ireo, satria efa naman’ny tsy fanarahan-dalàna izany. 




















