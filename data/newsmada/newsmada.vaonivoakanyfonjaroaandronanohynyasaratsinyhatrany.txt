VAO NIVOAKA NY FONJA ROA ANDRO…  : NANOHY NY ASA RATSINY HATRANY IREO JIOLAHY | NEWSMADA

Par Taratra sur 21/04/2018 

Jiolahy miisa efatra sy vehivavy iray no voasambotry ny polisy avy ao amin’ny boriborintany voalohany, 
alatsinainy teo teny Tsaralalana sy Soarano. Araka ny fampitam-baovao avy amin’ny polisy mitohy 
ny ezaka ataon’ny polisy amin’ny famongorana ireo mpangarom-paosy sy mpanendaka ary mpanao sinto-mahery 
faritra Behoririka, Soarano, Petite Vitesse ary Tsaralalana iny. Misy, araka izany, ny paikady 
nataon’ny polisy mba hahafahana manenjika ireo olon-dratsy. Ankoatra ny fisian’ireo polisy 
fanamiana manao fisafoana tsy tapaka amin’ireo toerana ireo, misy hatrany koa ireo polisy manao 
sivily mifangaro amin’ny vahoaka. Nandritra izany no nahasamborana ireto jiolahy ireto. Tratra 
am-panendahana sy am-pangaronana paosin’olona teny Tsaralalana sy Soarano ry zalahy ireto. 
ny fanadihadian’ny polisy azy ireo no nahalalana fa mbola misy tsy ampy taona ny roa amin’izy ireo. 
mpamerin-keloka ny telo satria efa nisazy ary ny iray aza vao nivoaka ny fonja ny 14 avrily 2018, 
izao tratra nanohy ny asa ratsiny izao indray. Rehefa fitohanan’ny fiara sy amin’ny maha betsaka 
misisika taxi-be ny tena fanaovan’izy ireo ny asa ratsiny. 



Les commentaires sont fermées. 

