TRAFIKAM-BIBY :: HIAKATRA FITSARANA AMBONY NY RAHARAHA SOKATRA ARIVO ISA • AORAHA

Horaisin’ny Fitsarana ambony any Toliara, raha afak’ampitso, ny antontan-taratasy fanenjehana 
ny trafikana sokatra Radiata miisa roa amby fitopolo sy iray alina, tany Betsinjaka Toliara, tamin’ny 
2018. Olona telo, efa naiditra am-ponja sy nahazo sazy tamin’ny Fitsarana, tamin’ny 24 avrily 
no ilaina amin’ity raharaha ity. 

Figadrana an-tranomazina enin-taona miampy onitra zato tapitrisa ariary no efa azon’izy ireo. 

«Heno fa misy tsindry amin’io raharaha io. Tokony ho hentitra ny Fitsarana amin’ny sazy ampiharina 
mpanao trafikana sokatra ireo. Tsy mbola tratra ny tena tompon’antoka sy mpaniraka tamin’ny fanangonana 
sokatra arivo mahery tany Toliara ireo», hoy Ratsifandrihamanana Anitry Ny Aina, talen’ny fikambanana 
miaro ny tontolo iainana na ny WWF, eto Madagasikara. 

Tsiahivina fa efa nangataka fahafahana vonjimaika ireo olona telo ireo saingy tsy nahazo izany. 
ihany ny eo anivon’ny WWF fa tsy tokony havotsotra ny mpanao trafika efa tratra mba tsy hampahazo 
ny sasany izay mbola mikasa hanao izany. 









Enregistrer mon nom, mon e-mail et mon site web dans le navigateur pour mon prochain commentaire. 



