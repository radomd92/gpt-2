BEPC ANTANANARIVO RENIVOHITRA :: HATAO AMIN’ITY HERINANDRO ITY NY ADINA ARA-PANATANJAHANTENA • AORAHA

Manomboka, anio hatramin’ny 14 septambra ho avy izao ny adina ara-panatanjahantena Bepc ho an’ireo 
izay mbola tsy nahavita izany eto amin’ ny Fari-piadidiam-pampianarana eto Antananarivo renivohitra. 

Hotanterahina eny amin’ ny kianjaben’i Mahamasina, ANS Ampefiloha sy Ankatso izany arakaraka 
ivon-toeram-panadinana. Misy ny paikady manokana ahafahana manambatra ny naotin’ireo mpiadina 
izay mbola tsy nahavita ity adina ara-panatanjahantena ity. 

Hisy fahatarana roa na telo andro eo ny fivoahan’ny valim-panadinana Bepc ho an’ny eto Antananarivo 
Vinavinaina ny herinandron’ny 24 septambra ho avy izao no hivoahan’ izany. “Efa lasa any amin’ny 
tsirairay avy ny taratasy fiantsoana ho an’ny adina ara-panatanjahantena. Efa eo am-pelantanan’ny 
kosa izany ho an’ny ankamaroany. Tsy hisy fahatarana be ny famoahana ny valim-panadinana”, hoy 
fanazavan-dRanorohariravaka Zoely Fara, tompon’andraikitry ny Cisco Antananarivo renivohitra. 

Raha tsiahivina dia noho ny tsy fahatrarana ity adina ara-panatanjahantena ity tao anatin’ireo 
voatondro no tsy maintsy nanatanterahana azy taorian’ny adina an-tsoratra. Ny 17 septambra hatramin’ny 
septambra kosa no hotanterahina ny fanadinam-panjakana Bakalôrea. 









Enregistrer mon nom, mon e-mail et mon site web dans le navigateur pour mon prochain commentaire. 



