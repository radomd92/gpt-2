KITRA MALAGASY: OVAINA NY SARY FAMANTARAN’NY FEDERASIONA (FMF) | NEWSMADA

Par Taratra sur 08/02/2020 

Mitohy ny fanavaozana eo anivon’ny federasiona malagasin’ny baolina kitra (FMF). Ankoatra ny 
fanamboarana ireo mpitantana isan-tokony, ovaina ihany koa ny sary famantarana ny federasiona. 

Taorian’ny fanatontosana ny fikaonandoham-pirenena, mitohy hatrany ny fanavaozana sy NY fanatsarana 
amin’ny fitantanana ary ny fampiroboroboana ny baolina kitra malagasy. Fantatra indray ary izao 
ovaina ny sary famantarana (logo) ny federasiona malagasin’ny baolina kitra (FMF). Araka izany, 
fifaninanana ho an’ny teratany malagasy rehetra ny tomponandraikitra, ny amin’izany. 

Hotolorana 1 tapitrisa Ar ny voalohany miampy pejy iray manokana misy ny resaka ifanaovana amin’ny 
mivoaka amin’ireo gazety eto an-toerana. Lelavola 500 000 Ar kosa ny faharoa ary 200 000 Ar ny fahatelo. 

Alefa amin’ny adiresin’ny federasiona (fmf@fmf.mg) ny sary famantarana, misy ny anarana sy ny 
nahaterahan’ny mpifaninana ary ny kara-panondro sy ny adiresy. Atao ao anatin’izany ihany koa 
fanazavana. Ny 7 – 18 febroary ho avy izao ny fotoana fandraisana ireo sary rehetra. 

Ankoatra izay, miantso tolo-bidy amin’ny fampitaovana ny fanamiana ho an’ny Barea de Madagascar 
koa ny federasiona. Efa tapitra mantsy ny fifanarahana tamin’ny orinasa Garman, nanaovan’ny 
malagasy. 

Mandra-piandry izany, hitohy amin’ity faran’ny herinandro ity ny andro faha-11 farany, amin’ny 
mandroso, hiadiana ny ho tompondakan’i Madagasikara “Orange pro league”. Lalao telo, atao anio 
8 febroary. Ny Cnaps Sport, hampiantrano ny Tia Kitra ary ny Jet Mada, handray ny Elgeco Plus; Club 
hihaona amin’ny FCA Ilakaka. Rahampitso alahady 9 febroary, hikatroka amin’ny 3FB ny Zanakala 
Ny AS Adema, hikatroka amin’ny Fosa Jr ary Ajesaia, hifanandrina amin’ny Cosfa. 







Votre adresse email ne sera pas rendue publique 















