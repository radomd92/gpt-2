IVOHITRA ANTSIRABE : NAHITANA FATIN-DEHILAHY – MIDI MADAGASIKARA

Fatin-dehilahy iray indray no nisy nahita teny Ivohitra ny talata lasa teo. Olona sendra nandalo 
nahatsikaritra voalohany fa ohatra ny tsy miaina intsony ity rangahy iray hitany mivalampatra 
antsisin-dalana ity. Niantso ny manodidina izy ary samy nijery teo avokoa ny rehetra izay nandalo, 
tena nojerena tokoa dia tsy nisy aina intsony ilay rangahy fa efa maty tanteraka. Efa nisy nahita 
izy ity raha ny filazan’ny nanatri-maso fa noheverin’izy ireo ho olona mamo ka resin-tory. Notsofina 
kiririoka mba hanairana ny manodidina fa tsy nisy niraika ny olona fa noheverin’izy ireo ho mpangalatra 
hono. Niely ny vaovao izay vao samy nikoropaka nijery ilay razana ny fokonolona. Fantatra fa mpitarika 
no asan’ity hita faty ity,manodidina ny 30 taona eo ho eo izy. Ny fizahana nataon’ny BMH no nahalalana 
nahitana ratra ny handriny ary feno rà ny ati-vavany. Tomban’ny olona ho nisy namono ilay rangahy, 
kosa ireo miteny fa mety ho andro be no nahafaty sy nahavaky ny handriny, ary kaikikitry ny lelany 
nahefeno rà ny vavany. Tombana ihany anefa ireo fa ny fanadihadiana no hahalalana ny tena marina, 
am-pelatanan’ny mpitandro filaminana rahateo ny raharaha. 




















