SAMY MPANENDAKA NIADY VOLA  : NORAISIN’NY POLISY MORA FOTSINY | NEWSMADA

Par Taratra sur 25/04/2018 

Tsy mifidy toerana hiadiana ireo mpanendaka eny amoron-dranomasina Toamasina, indrindra rehefa 
zava-pisotro mahamamo. Izay ny azo ilazana ny tranga niseho teny amoron-dranomasina ny antoandron’ny 
teo, fa noho ny fizarana tsy mitovy sy manamavo ny namana ny iray ka raikitra ny ady. Nandray antsy 
iray raha vao hitany fa tsy hahavaly ny mpifanandrina aminy izy. Tsy niandry ela ihany koa ny nanatri-maso 
niantso ny polisy hisambotra ireto mpanendaka nitono-tena tahaka ny lolofotsy ireto. Tafatsoaka 
iray fa noraisim-potsiny ilay nihazona antsy. 

Nitarika fikorontanan’ny fifamoivoizana teny amin’ny Boulevard Ratsimilaho ny fisamborana 
jiolahy mpanendaka ireto. Niteraka lozam-pifamoivoizana tsy nahy. Natahotra ny sakoroka niseho 
renim-pianakaviana nitondra moto ka nivily tampoka niala ny fifanosehana teo amin’ny adin’ ilay 
samy mpanendaka sy ny fisamboran’ny polisy azy ireo. Tsy nahatana tampoka ny familiana ihany koa 
mpamily nitondra fiara ka lasa sakana ny kodiaran’ ilay fiara ny moto. Mba tsy naratra ilay renim-pianakaviana. 
saika raikitra indray ny fifampikasihan-tanana teo amin’ny roa tonta, saingy vehivavy ny iray 

ka niezaka nandefitra ilay raim-pianakaviana nitondra ny fiara. 



Les commentaires sont fermées. 

