IVATO : ANKIZIVAVY KELY HITA FATY TANATY LAVADRANO – MIDI MADAGASIKARA

Zava-doza no niseho tetsy Anjomakely, Ivato, ny sabotsy lasa teo. Ankizivavy kely vao efa-taona 
no hita faty tao anaty lavadrano, tsy lavitra ny toeram-ponenany. Ireo ankizy nilalao nanandrify 
lavaka nisehoana loza ity no sendra nahita ny vatana mangatsiakan’ity tovovavy kely ity, efa tsy 
aina intsony, nitsingevana tao anaty rano. Teo vao nampandrenesina avy hatrany ireo tompon’andraikitra 
avy, niaraka tamin’ny ray aman-drenin’ilay zaza; izay tsy nahalala n’inona n’inona akory. Araka 
fanazavana azo avy amin’ny mpitandro filaminana, dia mbola tsy fantatra mazava izay antony nahafaty 
ankizikely vao efa-taona monja ity. Mipetraka ny fanontaniana : nisy nanosika ve sa nisolifatra 
nianjera tao ? Raha ny fantatra mantsy dia toa tsy misarona akory ity lava-drano ity. Na izany na 
izany, dia efa misokatra ny fanadihadiana ataon’ireo mpitandro ny filaminana. 



