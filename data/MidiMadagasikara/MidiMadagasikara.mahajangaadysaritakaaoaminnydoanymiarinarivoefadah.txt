MAHAJANGA : ADY SARITAKA AO AMIN’NY DOANY MIARINARIVO EFADAHY MANANKASINA  – MIDI MADAGASIKARA

Noho ny sakoroka niseho tao Doany Miarinarivo efadahy Manankasina, tao amin’ny fokontany Tsararano 
Distrikan’i Mahajanga I, ny alatsinainy teo, izay naharatrana olona vokatry ny tora-bato sy ny 
kibay, nandritra ny fanokafam-baravarana nataon’ny tariky ny Ampanjaka Rasamimanana, saingy 
navelan’ny tariky ny Ampanjaka Rasoamody nikasika na inona na inona iry voalohany, no niteraka 
korontana. Izany no nahatonga ny tao amin’ny Prefektioran’i Mahajanga, omaly naraina, namoaka 
fa tsy azon’iza n’iza atao, afa-tsy ny ben’ny varavarana ihany, ny mifamezivezy ao amin’ity Doany 
Raha araka ny tati-baovao voaray, dia noraisina ity fanapahan-kevitra fandrarana ity hatramin’ny 
tsy voafetra, mba ho fandaminana amin’ny fitandroana ny filaminana sy ny fampandriana fahalemana 
amin’ny Doany. 

Ady tombontsoa. Araka ny fanazavana azo hatrany, dia noho ny fisian’ny vola be amina miliara mihodina 
amin’ity Doany ity mandritra ny fanompoabe no mahatonga ny fifandroritana sy ady saritaka tsy 
vita efa ho folo taona izay, saika isan-taona eo amin’ny samy taranak’Ampanjaka rehefa hanomboka 
fanompoabe. Manoloana ny olana misy ankehitriny ao an-toerana, dia ahiana ny tsy hahatomombana 
Fanompoa amin’ity taona ity, satria andro sisa isaina dia tonga ny fotoanan’ny fanompoabe. Nanamafy 
ny avy eo anivon’ ny Prefektioran’i Mahajanga, fa raha misy fifanomezam-pitokisana fa hifandamina 
roa tonta, dia ho foana eo no ho eo ny naoty navoakan’izy ireo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

