ANDOHARANOFOTSY : PÔLISY AVY NAMAKY TRANO VOASAMBOTRA NY ZANDARY

Accueil > Gazetin'ny nosy > Andoharanofotsy : Pôlisy avy namaky trano voasambotra ny zandary 

Publié le 07 mars 2019 



Ny mpitandro filaminana izay tokony hiaro ny vahoaka sy ny fananany indray ankehitriny no miaraka 
jiolahy manafika tokantrano. Teny amin’iny kaominina Andoharanofotsy iny no nisehoan’izany, 
tokony ho tamin’ny 2 ora maraina. Tokantranona mpanefoefo iray eny an-toerana no notafihana andian’jiolahy 
manodidina ny 15 teo ho eo, tamin’io fotoana io. Tsy tafatsofoka tao anatin’ilay trano notafihana 
ireo jiolahy noho ny fitaovana fiarovana ny trano efa ary fomba. Nampandre ny zandary avy hatrany 
tao an-trano ary tao anatin’ny fohy ihany dia tonga ireto farany. Efa vaky nandositra daholo anefa 
jiolahy ka raikitra teo ny fanenjehana nataon’ny zandary. Tany amin’ny faritr’i Bevalala tany 
voasambotra ny iray tamin’ireo jiolahy nanafika raha tafaporitsaka daholo ny ambiny. Raha ny 
azo dia latsaka teo am-pitsoahana ny basy nentin’io jiolahy io ka teo am-piverenana haka ny basiny 
no voasambotr’ireo zandary nanenjika. Rehefa natao ny fanadihadiana teny amin’ny borigadin’ny 
vao fantatra fa pôlisy mbola am-perinasa ity jiolahy namaky trano ity. Voalaza fa isan’ireo mpiambina 
ny minisitra ny Filaminam-bahoaka izy ary mpiambina ny Gastro Pizza eny Andoharanofotsy ihany 
Mbola mitohy moa amin’izao fotoana izao ny fanadihadiana sy ny fikarohana ataon’ny zandary satria 
ny efa voalaza tery ambony tetsy ambony, dia manodidina ny 15 teo ho eo ny isan’ireo jiolahy nanao 
fanafihana. Ny loharanom-baovao ihany no nahafantarana fa misy tale iray eo anivon’ny pôlisim-pirenena 
mangataka ny tokony handraisan’izy ireo an-tanana ity raharaha ity. Mampametra-panontaniana 
moa izany toe-javatra izany: “tsy mahatoky ny famotorana ataon’ny zandary ve ny pôlisim-pirenena 
misy ny zavatra ambadika tian’izy ireo ahatongavana?” 

F.Tsihiavonana 



