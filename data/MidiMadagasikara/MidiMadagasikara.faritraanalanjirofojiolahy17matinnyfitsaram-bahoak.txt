FARITRA ANALANJIROFO : JIOLAHY 17 MATIN’NY FITSARAM-BAHOAKA, TAO ANATIN’NY TELO VOLANA – MIDI MADAGASIKARA

Ny alin’ny alarobia 11 janoary nifoha ny alakamisy 12 janoary lasa teo, dia nitranga halatra lavanilina 
tao amin’ny tanana antsoina hoe Ambodihintsina Sambolava Mahambo faritra Analanjirofo. Efa-dahy 
ireo no nanao izany. Avy hatrany dia raikitra ny fitsaram-bahoaka, koa maty tsy tra-drano izy 2 
izay mbola nahatrarana gony nisy ireo lavanilina maitso 30kg. 

Olona 17 maty. Ny telo volana tato ho ato izany hoe nanomboka ny volana novambra sy desambra ny taona 
ary ny volana janoary ity dia 17 ireo olona maty noho ny fitsaram-bahoaka, tao Analanjirofo, raha 
tarehimarika fantatra. Ny 9 tamin’izany dia taorian’ny fanafihana nataona jiolahy 12, tao Miarinarivo 
Ny 4 kosa maty tao Akoba Andapabe Ampasina Maningory, taorian’ny fanafihan’izy ireo fivarotana 
fianakaviana mpivarotra vokatra fanondrana. Ny 1 avy kosa niseho tao Ampasina sy tao Anjiro Morafeno 
ary ity 2 nitranga tao Sambolava ity. 

Mila ezaka be ny fanentanana ny mponina amin’izao fitsaram-bahoaka izao, hoy ny mpitandro ny filaminana, 
mila ezaka betsaka amin’ny fandraisana ny andraikitra napetraky ny vahoaka amin’ireo tomponandraiki-panjakana 
fanovana ny fomba fiasa ihany koa no hanafoana izao fitsaram-bahoaka izao hoy ny olona, satria 
tsy fifampitokisana ao matoa mitranga ireny… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

