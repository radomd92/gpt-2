KITRA – «THB CHAMPIONS LEAGUE» :: NAKAN’NY 3FB TOLIARA ISA TELO NY CNAPS SPORT • AORAHA

Nihiratra ny anjara masoandro. Lavon’ ny 3FB Toliara, tamin’ny isa 1 noho 0, tao amin’ny kianjan’Andaboly, 
faran’ny herinandro lasa teo, ny ekipan’ny Tahirim-pirenena misahana ny fia­hiana sosialy na 
Cnaps Sport Itasy. 

Lalao iray nampidina ny ekipan’ity farany ho eo amin’ ny laharana fahatelo eo amin’ny fiadiana 
ho tompondakan’i Madagasikara taranja baolina kitra sokajy elita ity natao, tany Toliara ity. 
amin’ny isa efatra ny ekipan’i Patrick Randriambololona na i Tipeh, eo amin’ny filaharana vonjimaika. 

Toy izany ihany koa, laharana fahefatra vonjimaika no misy ny ekipan’ny Zana­kala FC avy any Matsiatra 
rehefa avy nanafika ny Fosa Juniors Elite, tany Mahajanga. Niondrika tamin’ ny alalan’ny isa 3 
1 ny solontenan’i Fianarantsoa tamin’ity lalao ity. Mitarika vonjimaika kosa eo amin’ny filaharana 
Fosa Juniors, taorian’io fandresena io (isa fito).Nisaraka ady sahala, samy tsy nitoko, kosa 
ekipan’ny AS Adema Analamanga sy ny AS Jet Mada Itasy, tetsy amin’ny kianja­ben’i Mahamasina, 
sabotsy lasa teo. Nametraka ny AS Adema ho eo amin’ny laharana faharoa izany vokatra izany. Toy 
ihany koa, nisaraka ady sahala samy tsy nitoko ihany koa ny lalaon’ny Ajesaia Bongolava sy ny FCA 
tany Tsiroanomandidy. Mitana ny laharana farany, amin’ny alalan’ny isa tokana, ny solontenan’Ihorombe, 
laharana fahenina kosa ny Ajesaia. Samy manana isa telo avy ity farany sy ny AS Jet Mada ary ny 3FB 
ankehitriny. 

Hitohy amin’ny 11 – 12 mey ho avy izao ny andro fahefatra ho an’ity fifaninanana hiadiana tapakila 
ny fiadiana ny ho tompondakan’i Afrika na ny CAF Champions League ity. 









Enregistrer mon nom, mon e-mail et mon site web dans le navigateur pour mon prochain commentaire. 



