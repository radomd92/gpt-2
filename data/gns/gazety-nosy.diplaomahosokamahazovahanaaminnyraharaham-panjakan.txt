DIPLAOMA HOSOKA : MAHAZO VAHANA AMIN’NY RAHARAHAM-PANJAKANA MARO

Accueil > Gazetin'ny nosy > Diplaoma hosoka : Mahazo vahana amin’ny raharaham-panjakana maro 

Publié le 04 avril 2019 



Ialana tsiny aminareo ao anivon’ny fianakaviamben’ny pôlisim-pirenena aloha fa raha resahina 
rafitra ny pôlisim-pirenena dia tsy ianareo rehetra ao aloha no voafatotr’izany fa ampahany vitsy 
ary ny sasany aza dia tena madio, tsy manana olana, fa ny sasany ao amin’ny rafitra vovonana ao no 
tompon’andraikitra aminy ka iandrandrana fifanomezan-tanana avy amin’ireo marobe tsara sitra-po 
anivon’ny ministeran’ny Filaminam-bahoaka ao. 

Manao izany fanamarihana izany izahay satria isaka ny miresaka ny tsy ara-dalàna sy ny tsikombakomba 
fampanjakana ny gaboraraka ao izahay dia kinga sy mailaka ery ny mpitondra ambony ao, ao amin’ny 
ny kabinetran’ny ministra ao, ohatra, manao angoan-tenda hoe “zinona izay lahan-tsoratra an-gazety”. 
dia ny mpanao gazety indray no fokafokaina. 

Tsy mampaninona na halikaina sy fokafokaina ny mpanao gazety. Asan’ny mpanao gazety ny mamoaka 
vaovao. Adidin’ny mpanao gazety amin’ny tanindrazana ny manaitra ny tompon’andraikitra, ny 
ny tsy mety sy ny tokony harenina. Noho izany, alikao sy fokafokay foana izahay mpanao gazety fa 
iray isika vizana eto. Tsy ampahafirin’izay tompon’andraiki-panjakana ambony maro nanenjika 
gazety teto izay tompon’andraikitra ambony vitsy ao amin’ny kabinetran’ny minisitra ny Filaminam-bahoaka 
Koa mba hanohizana ny andraikitra efa niantsorohana àry dia manipika sy mitaky valin-teny hentitra 
ao amin’ny kabinetran’ny minisitra ny Filaminam-bahoaka ao izahay hoe “aiza ho aiza moa izao, 
ny tohin’ireo voarohirohy sy hita taratra na hita fototra tamin’ny fampiasana mari-pahaizana 
“diplaoma” hosoka tamin’ireny fifaninanana nandraisana mpianatra ho kaomiseran’ny pôlisy 
Moa ve tsy heloka sazian’ny fehezan-dalàna famaizana ny nahavanona izany sy ny niray tsikombakomba 
Toa misy mantsy no naverina fotsiny ho “agent de police” ny sasany izay tratra nefa tokony ho nandraisana 
hentitra ho anatra ny ho avy. 

Ao amin’ny ministeran’ny Vola ao koa dia tena kianja ilalaovan’ny mpanao diplaoma hosoka. Nandritra 
fitondrana Rajaonarimampianina dia avo lenta sy manara-penitra ny firaisana tsikombakomba 
anatin’ny tambajotra goavana amin’ny fampiasana diplaoma hosoka. Ireo miandrandra fisondrotana 
amin’ny asany no tena nampanjaka an’izany, ary ireo tale isan-tokony tao dia nitsikombakomba 
Soa fa saika efa eny ampelan-tanan’ny Bianco ny maro amin’izy ireny, hoy ny loharanom-baovao. 
an-kilany, ny mpampiditra olona tamin’ny alalan’ny kolikoly koa tao amin’ny ministeran’ny Vola 
dia nampirisika ny olona fantany mba hampiakatra ny haavon’ny mari-pahaizany ka tsy vitsy ireo 
nanao hosoka izany. Anontanio ange ny Tale jeneraly tamin’izany dia i Hanta Razafintsalama raha 
ho fantany toy ny paosiny io raharaha maloto io e ! 

Hatramin’izao moa dia mody manao vazaha mody miady ny samy tompon’andraikitra ambony ao amin’ny 
Vola, ka amin’ny lafiny iray ry zareo toa mifampiandry fa hoe “hiroso amin’ny fanadiovana”, ka 
hifafa izay tsy voatendry fa hiharan’ny fanadiovana, saingy amin’ny lafiny ilany indray ry zareo 
toa manao talapetraky ny mpiaotra. Izany hoe izay mbola nahazo fitokisana amin’ny lehibe na nafindra 
(direction) nosahanina dia miaro ny namany hafa tsy voatendry. Dia mety hitohy hatrany izany ny 
diplaoma hosoka ao e! 

Hatrany amin’ny ministeran’ny Asam-panjakana no mifandray tendro ny samy tompon’andraikitra 
ara-panjakana manome vahana amin’ny fampiasana an’ity diplaoma hosoka ity e ! 

Dia manara-maso aloha isika fa raha ny vaovao dia isan’andro toy ny fanafodin’ny dokotera no ahazoana 
any anivon’ny rafi-pitantanan-draharaham-panjakana isan-tokony rehetra any. 







