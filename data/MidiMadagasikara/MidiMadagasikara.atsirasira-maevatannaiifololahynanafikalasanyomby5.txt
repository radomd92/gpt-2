ATSIRASIRA-MAEVATANÀNA II : FOLOLAHY NANAFIKA, LASA NY OMBY 50. – MIDI MADAGASIKARA

Fololahy nanafika tanàna, tao amin’ny fokontany Atsirasira, Kaominina Maevatanàna faharoa, 
Asabotsy 21 Oktobra lasa teo, tokony ho tamin’ny 09 ora alina. Lasan’ireo olon-dratsy ny omby 50, 
voaraba ihany koa ny vola tao an-trano sy ny entana rehetra. Araka ny fantatra, vao niditra ny tanàna 
jiolahy dia nanapoaka basy, ary nitsoka kiriorioka, norahonany tamin’ny « Kalacknikov» sy « basim-borona,» 
olona tany an-toerana. Ary noterena hamoaka ny omby sy ny vola niaraka tamin’ireo entana rehetra 
an-trano. Tonga tany an-toerana ny mpitandro ny filaminana, saingy efa tsy nahatratra ireo jiolahy 
izy ireo. Matahotra ary ao anatin’ny horohoro tanteraka ny mponina, noho ity asan-jiolahy izay 
ato amin’ny disitrikan’i Maevatanàna ity. Efa eo am-pikarohana ireo jiolahy nanafika ny Zandary 
eto Maevatnàna, niaraka amin’ny fokonolona. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

