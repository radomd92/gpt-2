SAKARAHA : TOVOLAHY TRA-TEHAKA NANGALATRA DOKOTRA, NIHARAN’NY FITSARAM-BAHOAKA – MIDI MADAGASIKARA

Tranga hafa kely tsy fahita firy izay nahavalalanina ny maro nahita no niseho tany Sakaraha, omaly 
andro, tokony ho tamin’ny 10 ora latsaka folo teo. Tovolahy iray sahabo 20 taona eo, tratra nangalatra 
no niharan’ny fitsaram-bahoaka. Rehefa avy nodarohina sy niharan’ny vono ity mpangalatra, dia 
nohaniny manta teo ho eo ilay vorona efa maty. Tsy navelan’ny olona raha tsy lany tanteraka hatramin’ny 
ilay dokotra. Taorian’izay vao nalefa nandeha ity tovolahy, ary nihoaka nandoa eraky ny lalana 
nolalovany. Farany, nalemilemy tsy tafatsangana intsony. Raha ny vaovao voaray, dia efa malaza 
amin’ny hala-botry sy fainga tanana ity tovolahy mpidoroka rongony izay voalaza fa avy any Ilakaka, 
ao Sakaraha, ity, ary matetika izy no mamerin-keloka, ka nofaizin’ny olona mafy tamin’ity indray 
ity. Tanora matanjaka io ve, hoy ny olona, dia mangalatra no atao fototr’asa. « Maninona no tsy mamboly 
mikarama miarak’andro raha te-hanam-bola hividianana jamala ». 




















