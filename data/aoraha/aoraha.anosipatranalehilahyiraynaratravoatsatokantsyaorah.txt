ANOSIPATRANA :: LEHILAHY IRAY NARATRA VOATSATOK'ANTSY • AORAHA

Manaraka fitsaboana eny amin’ny hopitaly ity lehilahy naratra mafy sady voatsindrona no voafira 
teny Anosipatrana, tamin’ny alahady antoandro lasa teo. Efa voatazona eny amin’ny polisy ny lehilahy 
ahiana ho tompon’antoka tamin’izany. 

Nisy fifamaliana teo amin’ny lehilahy telo niaraka nisotrosotro teny amin’iny faritra Anosipatrana 
rehefa tsy hita ny findain’ny iray tamin’izy ireo. Noahiahian’ny roa lahy ho nangalatra ny finday 
naman’izy ireo fanintelony, izay lehilahy, valo amby roapolo taona. 

Tezitra noho izany ity farany ka lasa nody. «Niverina tampoka ilay lehilahy nody. Nitondra antsy 
Notsatohany tamin’ny antsy ny ilan-tratra havian’ilay very finday. Mbola nofirainy ihany koa 
lohany. Nahita an’ireo fihetsika rehetra ireo ny olona teo amin’ny manodidina. Nampandrenesina 
ny mpitandro ny filaminana », araka ny fanazavana avy amin’ny polisy nanao ny fanadihadiana. Mbola tratran’ny polisy teo ilay voarohirohy. 









Enregistrer mon nom, mon e-mail et mon site web dans le navigateur pour mon prochain commentaire. 



