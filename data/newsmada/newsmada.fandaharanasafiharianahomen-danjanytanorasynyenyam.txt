FANDAHARANASA FIHARIANA: HOMEN-DANJA NY TANORA SY NY ENY AMBANIVOHITRA | NEWSMADA

Par Taratra sur 26/09/2019 

Natao sonia, omaly, ny fifanarahana fiaraha-miasa mikasika ny Fandaharanasa Fihariana. Nanatanteraka 
ny Orinasam-pirenena ho an’ny fandraisana anjara, na Société nationale de participations (Sonapar), 
banky BNI Madagasikara, ny fikambanana Fitahiry sy ny fiadidiana ny Repoblika. 

Nilaza ny tale jeneralin’ny Sonapar, i Woel Lala Herilaza, fa mitentina 200 miliara Ar ny vola avy 
amin’ny Sonapar hamatsiana ireo tetikasa ao anatin’ity fandaharanasa ity. Manome ny antoka ilaina 
izany ny fanjakana. Miara-miombon’antoka amin’ny banky kosa ity orinasa ity amin’ny famatsiam-bola 
tetikasa. 

Nambaran’ny tale jeneralin’ny BNI, i Alexandre Mey, fa mahatratra 80 miliara Ar ny famatsiam-bola 
amin’ny Sonapar apetraka ao amin’ny BNI hamatsiana ny Fihariana. 

Hanombohana azy ny tetikasa mifantoka amin’ny fampiroboroboana ny tanora sy ny tontolo ambanivohitra. 
hatry ny ela ny fidinana ifotony nanohanana ny tanora ary manamafy izany amin’ny alalan’ity fandaharanasa 
ity. 

Rafitra iraisam-pirenena 

Nilaza ny sekretera jeneralin’ny prezidansa, Ramonjavelo Valéry, fa niasa andro aman’alina 
anatin’ny enim-bolana ny ekipan’ny Fihariana, ny fiadidiana ny Repoblika, ny minisitera isan-tsokajiny 
ireo mpiara-miombon’antoka samihafa. 

Vonona hanohana ity fandaharanasa ity koa ireo rantsa-mangaikan’ny Firenena mikambana momba 
sakafo (Pam) sy ny Vondrona iraisam-pirenena momba ny asa (OIT) sy ny hafa. 

Tsiahivina fa manodidina ny 80 000 ny tetikasa voaray avy any amin’ny faritra 22 eto Madagasikara. 
tafapetraka any amin’ny banky ny 3 200 amin’ireo, mialoha ny hanatanterahana ny tetikasa. 



Les commentaires sont fermées. 

