FAMPIANARANA: HAMPIANATRA MAIMAIMPOANA NY APELM | NEWSMADA

Par Taratra sur 14/07/2018 

Tonga saina ireo mpampianatra. Hanambatra hery hampianatra ny zana-bahoaka ny Apelm. Tsy ekena 
taona fotsy sy ny fanemorana ny datim-panadinana. Maimaimpoana ny “cours accéléré” 

Nandray fanapahan-kevitra ny fikambanan’ny mpampianatra avy amin’ny sekoly tsy miankina (Apelm) 
ny mpianatry ny oniversite fa hampianatra maimaimpoana ireo ankizy hanala fanadinana, mpianatry 
sekolim-panjakana, ka tsy nianatra nandritra ny roa volana. 

Nilaza ireto mpampianatra ireto fa handrafitra ny paikady hahafahana manao izany fampianarana 
izany ary haparitaka manerana ny Nosy, iarahana amin’ireo mpampianatra namana vonona hifanome 
ny hetsika. 

“Cours accéléré” ny hatao hanarenana haingana ny roa volana tsy nianarana ary hamohazana indray 
sain’ireo mpianatra hifantoka amin’ny fanadinana izay tsy maintsy hatrehina, raha ny fanazavana. 

Hojerena avokoa ireo mpanala CEPE, BEPC ary bakalorea ary efa misy ny fandaminana ataon’ny mpampianatra 
ireo famerenana hatao hanamorana ny fomba fiasa sy hifanaraka amin’ny fahaizan’ny mpianatra. 

17%-n’ny mpianatra manerana ny Nosy no tratran’ny fampikatsoana ny fampianarana, raha ny filazan’ireto 
ireto. 

Hanomboka ny 18 jolay izao izany fampianarana izany ka manao antso amin’ireo malala-tanana izy 
amin’ny tolo-tanana toy ny trano malalaka azo hampianarana, fitaovana… 

“Tsy tokony hihemotra ny datin’ny fanadinana ary tsy tokony hisy ny taona fotsy mba tsy hahafaty 
ireo mpianatra tsy manan-tsiny”, hoy hatrany ireo mpampianatra tonga saina sy manahy mafy ny hoavin’ireo 
zanaky ny Malagasy tsimandadiharona. 

Nanamafy ny Praiminisitra Ntsay Christian fa tsy ekena intsony ny fanaovana takalonaina ny mpianatra 
eo aza ny fitakiana sendikaly”. Efa nanome toky ihany koa ny minisiteran’ny Fanabeazam-pirenena 
tsy hihemotra ny fanadinam-panjakana rehetra ary efa nisy novalina ireo ampahany tamin’ny fangatahan’ny 




Les commentaires sont fermées. 

