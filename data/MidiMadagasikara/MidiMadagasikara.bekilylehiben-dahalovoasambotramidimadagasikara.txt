BEKILY : LEHIBEN-DAHALO VOASAMBOTRA – MIDI MADAGASIKARA

Rehefa nokarohana sy natao hazalambo nandritra ny andro maromaro, voasambotry ny Zandary tany 
Faritra Androy, ny lehilahy iray, izay lehiben-dahalo mitam-basy nampihorohoro tany amin’ny 
Sava. Taorian’izay, naverina avy hatrany tany Sambava nofotorana lalina ity lehiben-dahalo 
nitam-piadiana ity, ary omaly izy no natolotra ny Fampanoavana tao Antalaha. Raha ny vaovao voaray, 
lehiben-dahalo azo sambo-belona ity no atidoha nikotrika fanafihana mpivarotra tany Andranomifototra, 
ambanivohitra Maroambihy, Distrikan’i Sambava, ny 14 desambra lasa teo ; izay nahaverezana vola 
tapitrisa Ariary eo. Naratra mafy vokatry ny fifandonana tamin’ireo olon-dratsy kosa ny mpivady 
Tamin’io andro io ihany, vokatry ny fanarahan-dia nataon’ny Fokonolona, dahalo telo no tratra, 
matin’ny fitsaram-bahoaka. Ny efatra kosa voasambotry ny Zandary Sambava, ary ny iray izay nitondra 
niaraka tamin’ny volabe nitsoaka, izay lehiben’izy ireo, izao tratra farany tany Bekily io. Raha 
fantatra, mody nivarotra akoho avy any Ambilobe nankany amin’ny Faritra Sava ireto andian-dahalo 
ka rehefa misy ireo tompon-tanàna nanaiky niara-niasa tamin’izy ireo, dia roso avy hatrany ny 
fandrobana sy fampihorohoroana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

