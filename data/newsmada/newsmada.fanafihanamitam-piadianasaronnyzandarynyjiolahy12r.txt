FANAFIHANA MITAM-PIADIANA  : SARON’NY ZANDARY NY JIOLAHY 12 RAINDAHINY NOKAROHINA HATRY NY ELA | NEWSMADA

Par Taratra sur 12/08/2017 

Saron’ny zandary ireo jiolahy mpanao fanafihana mitam-piadiana amin’iny faritra Ankadindramamy, 
Soamanandrariny sy ny manodidina iny. 12 lahy efa raindahiny, tarik’i Kaisara ireo, nokarohina 
taona 2012. 

Nandritra ny fanafihana nitranga teny Soamanandrariny, ny 2 aogositra tokony ho tamin’ny 11 ora 
voasambotra ny telo lahy tamin’ireo. Tamin’ny alalan’ireo telo lahy no nahafantarana fa misy 
efa any Tsiafahy naman-dry zareo. “Fantatra fa andian-jiolahy mpanao fanafihana amin’iny faritra 
sy ny manodidina iny zalahy ireo. Anisan’ny nanafika tany Ankerana, ny 22 febroary teo”, hoy ny 
faritra Analamanga, Andrianjarafara Andry Sedera. 

Rehefa nitohy ny famotorana, tafakatra 12 ny isan’ny olona voasambotra. Jiolahy efa raindahiny 
ireo, ary voalaza fa tarik’i Kaisara, izay efa nokarohina hatramin’ny taona 2012. 

Araka ny fanazavan’ny zandary ihany, mpanafika fiara ihany koa izy ireto. “Ireo fiarabe mandeha 
amin’iny RN2 iny no tena lasibatr’izy ireo. Mianika fiara sy mamaky ny entana ny ataon’ireo jiolahy 
Efa maromaro ny lasibatra tamin’izany”, hoy ny fanazavana. 

Arahi-maso ny taxi-be 

Araka ny fanazavan’ny mpitandro filaminana ihany, misy ny hetsika iarahan’ny zandary sy ny polisy 
ny tafika ankehitriny amin’ny ady amin’ny asan-jiolahy. Mandeha amin’ireo faritra mafana ireo 
indrindra, amin’izay tena be asan-jiolahy. Efa misy ihany koa ny fanaraha-maso ireo taxi-be lasibatry 
jiolahy tato ho ato. “Efa misy ny paikady atao ary misy ireo mpitandro filaminana miasa manao fanamiana 
amin’izao eny amin’ny taxi-be eny”, hoy ny fanazavana. Miantso fiaraha-miasa amin’ny olona hatrany 
ireo amin’ny fanomezana vaovao raha misy ny tranga. 





Les commentaires sont fermées. 

