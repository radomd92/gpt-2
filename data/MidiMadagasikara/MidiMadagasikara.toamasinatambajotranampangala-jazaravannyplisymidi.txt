TOAMASINA : TAMBAJOTRANA MPANGALA-JAZA, RAVAN’NY PÔLISY – MIDI MADAGASIKARA

Ity tranga niseho teto Toamasina ity no tonga amin’ny fitenin’ny olona hoe “manandevo ny vola raha 
be loatra”, satria amin’ny fitiavana te-hanam-bola be loatra, dia efa mivarotra olona ny sasany, 
ireo zaza, indrindra ireo vavikely no tena lasibatra amin’izany. Tamin’ny fiandohan’ity volana 
ity dia naharay loharanom-baovao tamina olona tsara sitrapo avy any Andilamena ; izay naharay 
fa mitady mpividy zaza ny mpandefa izany, ka manodidina ny 3 taona hatramin’ny 16 taona ka ny zazavavy 
tena tadiaviany. Hatramin’ny naharaisan’ny polisy misahana ny heloka bevava sy ny zaza tsy ampy 
eto Toamasina, tarihin’ny Kaomisera Raelison Gerverain, ny vaovao fisian’ity mpivarotra sy 
zaza eto Toamasina ity, dia nandeha ny fikarohana sy ny vela-pandrika. Nisy ny vokatra azon’izy 
ny sabotsy 3 martsa teo, satria saron’ireto polisy misahana ny heloka bevava sy ny zaza tsy ampy 
tao Androranga sy Bazary be Toamasina ireto olona enina mianadahy izay roa ny vehivavy ao anatin’izao 
mpangalatra sy mpivarotra zaza izao. Araka ny fanazavana nomen’ny Kaomisera Raelison Gerverain 
niantso mpanao gazety tao amin’ny biraony, dia amidin’ireto olona ireto 3 hatramin’ny 10 tapitrisa 
ny zaza iray, ka arakaraka ny taona sy amin’ny maha-vavy na maha-lahy ny halafony. Ny fanazavana 
no nahalalana, fa tsy mitazona zaza ireto andian’olona ireto, rehefa misy mpividy izy ireo vao 
zaza angalarina na vidina izay amidin’izy ireo aorian’izay. Voalaza ihany koa, fa tsy miditra 
amin’izay anaovan’ireo mpividy ny zaza amidin’izy ireo izy ireto mandritra izany, fa raha azo 
vola dia samy miala ny mpividy sy ny mpivarotra ao anatin’ny raharaha. Heloka bevava izao tratra 
hoy ny Kaomiresa Raelison na heverina aza fa mbola fikasana ny raharaha manenjika azy enina mianadahy, 
tsy nahatrarana zaza tany amin’izy ireo nandritra ny fisavana. Tsy naharay fitarainana na fitoriana 
very ihany koa ny polisy misahana ny zaza tsy ampy taona hatramin’izao. Omaly tolakandro no niakatra 
sy mpitsara mpanao famotorana izy enina mianadahy, ka nahazo didy mamonja azy ireo vonjimaika 




Raha ny amiko dia manampy ny voalazanao ihany aho satria resaka olombelona io ary mafy noho n mamono 
tsy fantatra izay hiafarany, maninona moa raha ny zanany na ny anabaviny na ny vadiny mihintsy n 
fa tsy ny naharary n olona no angalarina 

Tokony averina sy ampiharina ara-bakiteny eto amitsika mihitsy ny fanamelohana ho faty @ alalan’ny 
avoakan’ny fahefana mahefa ho an’ireo olon-dratsy manao kidnaping, mpangala-jaza, mpangalatra 
mpamaky fasana sy manimbazimba ny razana, mpandroba nahafaty olona, mpangalatra omby, etc. 


















