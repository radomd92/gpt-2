NALEMILEMY VAO NAVELAN’IREO DIMY LAHY ILAY TOVOVAVY…  : VOAJONO TAMIN’NY ”FACEBOOK”, TRATRAN’NY FANOLANANA TAMBABE | NEWSMADA

Par Taratra sur 19/04/2016 

Dimy lahy be izao no indray nifandimby nanolana ity tovovavy iray, voajonon’izy ireo tamin’ny 
”facebook”, tany Toamasina, ny zoma alina teo. Tafaporitsaka ny roalahy, raha voasambotry ny 
kosa ireo telo lahy (eo amin’ny sary). 

Nidoboka avy hatrany ao amin’ny fonjaben’Ambalatavoahangy Toamasina, omaly ny telo tamin’ireo 
miisa dimy izay voarohirohy ho tompon’antoka tamin’ny fanolanana tambabe tamina tovovavy iray 
taona. Araka ny fanazavan’ilay tovovavy niharan’ny herisetra ara-nofo, nifankahalala tamin’ny 
tambajotram-pifandraisana ara-tsosialy “facebook” izy sy ny tovolahy iray antsoina hoe Ricardo 
taona. Voalaza fa efa elaela ihany ny fifandraisan’izy ireo tamin’ny alalan’ny facebook, saingy 
mbola nifankahita mihitsy raha tsy ny zoma alina teo. Nomen’i Ricardo fotoana tao amin’ny trano 
iray ao Morafeno Toamasina, araka izany, ilay tovovavy ny zoma tamin’ny 9 ora alina. Tonga namonjy 
fotoana tokoa ilay tovovavy izay tsy nanampo na inona na inona. Nifankahita tamin’i Ricardo izy, 
nisy resaka fa nasainy niakatra ambony môtô ary lasa namonjy toerana iray hiarahana izay tsy lavitra 
amin’ilay toerana nifampiandrasan’izy ireo. Nilaza ilay niharam-boina fa tranom-panjakana 
nitondran’ilay tovolahy azy. Nandondona sady niantso ny mpiambina i Ricardo. Fotoana fohy taorian’izay 
mpiambina ny vavahady. Nony tonga tao an-trano anefa, nobedain’ilay tovolahy ka notereny nisotro 
efa voaomana tanaty tavoahangy ilay tovovavy. Tsy vitan’izay fa mbola nofatoran’izy ireo ihany 
ny tanany. Samy nifandimby nanampatra sy nanala ny filan-dratsiny tamin’ity tovovavy ity ilay 
sy ny namany. Vokany, tsy namelan’izy ireo raha tsy nalemy tsy nahahetsika intsony ilay tovovavy. 

Mbà mailo amin’ireny “facebook” ireny… 

Raha ny fitantaran’ilay niharam-boina, nasian’ireo nahavanon-doza zava-mahadomelina tao 
tavoahangy nampisotroana azy. “Tsy nieritreritra hiaraka tamin’io tovolahy io aho fa noheveriko 
amin’ny maha mpinamana anay tao anaty facebook no nanekeko ny fihaonana tamin’io fotoana io”, 
izy. Nilaza izy fa efa saika hitsambikina avy eny ambony môtô, saingy tsy afaka nanao izany. 

Naterin’ilay mpiambina teo amin’ny arabe kosa izy rehefa vitan’izy ireo ny filan-dratsiny. Tamin’izay 
anefa no nifanehatra tamin’ny zandary nanao fisafoana ilay mpiambina ka noraisim-potsiny. Izy 
nanoro ireo namany niaraka taminy nanao ny fanolanana, saingy tafaporitsaka ny roa lahy. 

Mahazo vahana amin’izao fotoana izao ireny tambajotram-pifandraisana amin’ny alalan’ny “facebook” 
Tsy anavahana olona fa samy mikirakira azy itony ny ankamaroan’ny olona. Na olon-dehibe na tanora 
manjono amin’izy itony avokoa. Misy aza ireo mivaro-tena ankolaka ary ny tanora no maro an’isa 
Aoka ho mailo, araka izany amin’ny fikirakirana azy itony satria fitaka sy fisandohana miharo 
matetika ny ataon’ireo mpikirakira sasany. Na lehilahy na vehivavy samy manao izany avokoa. Manginy 
ny toy ity nahazo ilay tovovavy tany Toamasina ity. 



Hotranolo tsy misy anabavy. MBA naterabevavy ihany.manao toetranbiby 

Les commentaires sont fermées. 

