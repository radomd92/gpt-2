LALAM-PIRENENA FAHADIMY : OLONA 24 NAVADIBADIKY NY FIARA TANATY HANTSANA | NEWSMADA

Par Taratra sur 30/03/2016 

Tsy tratra ny tanjon’ny zandarimariam-pirenena amin’ny fanaraha-maso ny fifamoivoizana amin’iny 
fahadimy iny, ho an’ny Paska sy alatsinain’ ny Paska lasa teo. Ny alatsinainy teo, tokony ho 6 ora 
teo amin’ny kaominina ambanivohitra Mahambo, fianakaviana iray, miisa 24, anatina fiara tsy 
Toyota Forgolette no indray noentin’ilay fiara nivadibadika hatrany anaty hady. Vokany, naratra 
ny olona rehetra tao anatin’ny fiara, fa ny sivy kosa no tena ahiana tanteraka ny toe-pahasalamany. 

Nalefa any amin’ny hopitaliben’ i Toamasina manaraka fitsaboana, raha ao amin’ny hopitaly Fenoarivo 
kosa ny ambiny. 

Tapa-tongotra, vaky loha, tapa-tanana sy taolan-damosina ny fahavoazana tena mihatra tamin’ 
niharamboina ireto. Raha ny loharanom-baovao, avy nanatontosa fitsangantsanganana tao Mahambo 
hamonjy fodiana any Sahavary, ireto fianakaviana ireto. Ny mpamily somary efa nahazoazo zava-mahamamo 
nifanehatra tamin’ny môtô iray mitondra zaza. Niala an’ ity farany ny nahatonga azy nifatratra 
an-kady. Nandositra kosa ilay tovolahy nitondra ilay môtô. 





Les commentaires sont fermées. 

