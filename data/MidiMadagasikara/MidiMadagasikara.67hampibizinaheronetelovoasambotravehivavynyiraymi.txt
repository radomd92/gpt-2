67HA : MPIBIZINA « HEROÏNE » TELO VOASAMBOTRA, VEHIVAVY NY IRAY – MIDI MADAGASIKARA

Nisinisy ihany izay efa voasambotra teny amin’iny faritra 67ha iny, tamin’ity resaka fivarotana 
mahery vaika ity. Raha teratany vahiny foana no fantatra fa atidoha tao ambadik’izy ireny, dia 
izao fa nisy Malagasy roalahy voasambotra teny an-toerana, ny voalohandohan’ny herinandro teo. 
Heroïne » milanja eo amin’ny 4 grama sy sasany teo ho eo no mbola tratra teny amin’izy roalahy ireto, 
ny fidinana tampoka nataon’ireo pôlisy miady amin’ny zava-mahadomelina eny Anosy. Araka ny fampitam-baovao 
amin’ny pôlisim-pirenena dia nisy ny loharanom-baovao azon’izy ireo mahakasika ny fisian’ireto 
mibizina rongony mahery vaika eny amin’iny faritra 67ha Avaratra iny. Nanao bemidina avy hatrany 
izy ireo ka sarona tamin’izany ireto roalahy ireto, izay mbola teo am-pivarotana izany. « Rehefa 
teny an-toerana izy roalahy ireo dia nilaza fa mivarotra ihany izy ireo fa tsy tompony ary ao amin’ny 
fivarotan-taoka eny an-toerana ny fitoeran’ny entana », hoy ny vaovao. Nisy avy hatrany teo ny 
ny tompon’ilay fivarotana ka ramatoa iray no nentina nanato famotorana. Tamin’ny fanadihadiana, 
ny fampitam-baovao hatrany, dia fantatra fa zanak’ity ramatoa ity no mpamatsy iretsy roalahy 
tompon’ny entana. Ity farany moa dia mbola karohin’ny pôlisy fatratra amin’izao fotoana izao. 
ramatoa kosa dia voatery notazomina niaraka tamin’iretsy roalahy. Notondroin’izy ireo ho mpiray 
ihany koa mantsy ilay renim-pianakaviana. « Voalazan’ireto roalahy mpivarotra ireto fa fantatr’ilay 
tsara ny fisian’ny zava-mahadomelona ao an-tsenany ary fantany ihany koa fa ny zanany no tompony 
mpanakarama ireto roalahy mpivarotra ireto ka izany no itazomana azy amin’izao raharaha izao 
araka ny tati-baovao hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

