«RAHARAHA KIDNAPPING – AKIL CASSAM CHENAI» : MIKOROPAKA NY FANJAKANA, OLONA 8 NOSAMBORIN’NY “SAKA MAINTY” (USI) | NEWSMADA

Par Taratra sur 06/02/2018 

Toy ny tany miady any Toamasina amin’izao fotoana izao, taorin’ny raharaha kidnapping farany 
Rakotra mpitandro filaminana ahitana zandary sy polisy amin’ny fiara 4×4 sy kamiao mifamezivezy 
an-toerana. Savaina avokoa ny fiara, moto, olona mandeha an-tongotra, amin’ny toerana fisotroana 
andro na alina. Tonga tany an-toerana ny zoma teo, ny avy amin’ny “Saka mainty” ka olona valo avy 
no nosamborin’ireo. 

Anisan’ny voasambotra ihany koa ny sefom-pokontany tao Andranamadio. Ity farany izay nahitana 
fiara Fiat miloko fotsy. Ny loharanom-baovao hatrany nahenoana fa mpitandro filaminana no tompon’ 
fiara ity. 

Raha ny vaovao avy any an-toerana ihany, atahorana ny tondro molotra amin’ny fisamborana ataon’ny 
filaminana. Efa manana lisitra ny mpitandro filaminana ka izany no nahahaingana ny fisamborana 
olona valo. 

Amin’ity tranga any Toamasina ity, voalaza fa voatontonona amin’izao fakana an-keriny izao indray 
Roger Lala Stéphanie. Ity farany izay manefa sazy ao Antanimora. “Fomba entina hamiliviliana 
izany”, hoy ny manamboninahitra iray nanontaniana. 

Tsy mbola votsotra ilay Karana 

Na eo aza anefa izao hetsika ataon’ny mpitandro filaminana izao, tsy mbola hita ilay Karana nisy 
an-keriny. Efa dimy andro izay tsy nahitana azy io, ary tsy mbola nahazon’ny mpitandro filaminana 
momba azy. Ny teto an-dRenivohitra, efa votsotra ny tompon’ny Kaldas. Tsy nisy fihetsiketsehana 
kosa anefa teo anivon’ny mpitandro filaminana. Ny fantatra, nanome vola ireo mpaka an-keriny 
fianakaviany. Tsy fantara izay tompon’antoka sns, amin’ity fakana an-keriny teto an-dRenivohitra 




Les commentaires sont fermées. 

