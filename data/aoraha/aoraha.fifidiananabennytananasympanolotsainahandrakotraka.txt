FIFIDIANANA BEN’NY TANANA SY MPANOLOTSAINA :: HANDRAKOTRA KAOMININA ENINA AMBY FITOPOLO SY FITONJATO NY SAFIDY • AORAHA

Hanamafy ny fanaraha-maso ny fifidianana kaominaly, hatao amin’ny 27 novambra ho avy izao, ny 
Anarahamaso ny Fifidianana, Ivon’ny Demokrasia Iombonana na ny Safidy. Nampahafantarina tetsy 
foiben’ny sampana Safidy, tetsy Ambatonakanga omaly, fa handrakotra kaomi­nina enina amby fitopolo 
fitonjato, izay miparitaka any amin’ny distrika roa amby folo amby zato manerana an’ireo faritra 
eto Madagasikara izy ireo. 

Mpisehatra zato sy efatra arivo no hahetsika amin’izany ka hifantoka amin’ny fanaraha-maso ny 
mialoha sy mandritra ny fampielezan-kevitra, ny fizotran’ny fifidianana, ny fikirakirana sy 
fanambaràna ny vokatry ny fanaraha-maso, ny fifanolanana amin’ny fifidianana ary ny fanajana 
lalàm-pifidianana ny asa. “Havondrona ao anaty sampana telo samy hafa, hahitana ny sampana miandraikitra 
antso an-tariby sy ny fandefasana hafatra amin’ny finday, ny sampana hikirakira ny vokatra sy 
antontam-baovao voaray ary ny sampana mpanapa-kevitra ireo mpisehatra ireo. Hapetraka ny laharana 
azon’ny rehetra antsoina maimaim-poana raha misy mahatsikaritra tsy fahatomombanana. Ny ampahan’ny 
mitentina 520,000 Euros avy amin’ny Vondrona Eoropeana izay efa nampiasaina tamin’ny fifidianana 
natao farany teo ihany no hamatsiana ny asa amin’ity indray mitoraka ity”, hoy Razanamahefa Stella, 
sampana fanaraha-maso Safidy. 











Enregistrer mon nom, mon e-mail et mon site web dans le navigateur pour mon prochain commentaire. 



