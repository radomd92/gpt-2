FAHATAPAHAN’NY HISATRA : 3 MATY, 9 NARATRA NODONIN’NY FIARABE MPITONDRA FASIKA | NEWSMADA

Par Taratra sur 22/10/2019 

Nisesy ny loza noho ny fahatapahan’ny hisatra. Nahafaty olona telo sy naharatrana sivy hafa indray 
fiarabe mpitondra fasika tao Fianarantsoa, omaly. Vao tsy ela akory anefa izay ny niseho ny loza 
izao. Niharan-doza koa ny kristianian FJKM tany Ambilobe. 

Nandriaka indray ny ra, omaly tolakandro tamin’ny 2 ora. Tapaka hisatra ka namono nahafaty olona 
telo sy nandratra olona miisa sivy teo amin’ny fidinana an’Anjoma Foanarantsoa ny kamiaobe iray 
ireny vatokely sy fasika ireny. Nambaran’ny polisy nanao ny fanadihadiana fa tsy voafehin’ny 
intsony ny familiana ny fiarabe nitondra tany sy fasika milanja manodidina ny 3 taonina, tamin’io 
io noho ny fahasimbana ka nahatonga izao loza mahatsiraviana izao. Fantatra tamin’izany fa nivadika 
amin’ny arabe io fiara io vao tafajananona noho ny vesatra noentiny niampy ny tosiky ny hafainganam-pandeha 
fidinana ny lalana iny. 

Nalefa eny amin’ny hopitaly ireo maty ary nahazo fitsaboina kosa ireo naratra. Nohamafisin’ny 
fa ahina mafy ny ain’ireo roa naratra vokatry ny fahatapahan’ny taolan-tratra. Fantatra ihany 
fa voatery niditra an-tsehatra mihitsy ny mpamonjy voina ao amin’ny faritry Matsiatra Ambony 
fanalana io kamiaobe io, nampitohana ny fifamoivoizana ary nahavory olona maro. Nogiazana avy 
io fiara io tao afaran’ny loza ary nalefa eny amin’ny biraon’ny polisy kosa ny mpamily hatao fanadihadiana. 

Niharan-doza ireo kristianina FJKM 

Efa nitrangana loza nahatsiravina ihany koa tao Mangabe Talatamaty tapa-bolana lasa izay. Tapaka 
koa io kamiaobe nitondra simenitra amam-taonina io tamin’izany ka namono olona telo teo no ho eo 
nifaoka ary namotika fiarakodia maro nifanena taminy. 

Nahitana lozam-pifamoivoizana ihany koa teny amin’ny lalam-pirenena fahenina, teo anelanelan’Ambanja 
Ambilobe, ny alahady teo, 45 km tsy hidirana ny tanànan’Ambilobe. Fantatra tamin’izany fa fiara 
ireo mpino kristianina avy any amin’ny FJKM niainga avy tany Ambanja hihazo an’Ambilobe no niala 
ka nivarina tany an-tanimbolin’olona. 

Ahoana ny fitsirihana ny fiara ? 

Miisa 32 mahery ireo mpandeha tao amin’ity fiara mampitohy an’Ambanja sy Ambilobe ity raha tsy 
hihoatra ny 16 izany. Antony nahatonga ny loza izany. Voalaza fa misy amin’ireo mpandeha miampanga 
mpamily ho tsy za-draharaha. Fantatra fa tsy nisy ny aina nafoy fa misy kosa ny naratra mafy vokatry 
loza. Tonga ara-potoana ny mpitandro filaminana namonjy ireo tra-doza tamin’io fotoana io. 

Aiza ny tena olana, manoloana izao loza nifanesy izao ? Iza ny tompon’andrikitra ? Ahoana ny fitsirihana 
fiara ireny ? 





Les commentaires sont fermées. 

