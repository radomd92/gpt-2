KAONTERA JIRAMA-TOAMASINA  : HIVAHA ATO ANATIN’NY ENIM-BOLANA NY OLANA | NEWSMADA

Par Taratra sur 14/02/2018 

Maherin’ny 2.500 ny fangatahana hampiditra kaontera Jirama eto Toamasina, nanomboka ny taona 
no ho ny mankaty, efa nandoa ny sarany nefa fa tsy mbola nahazo. Lasa anisan’ny fototry ny kolikoly 
ka mandoa vola manokana raha te hahazo ny mpanjifa. Araka ny fanadihadiana, mandoa 420.000 Ar ny 
raha te hahazo kaontera ao anatin’ny fotoana fohy, miampy saran’ny fametrahana azy. 

Manoloana ireo, nanome toky ny talem-paritry ny Jirama Toamasina, Toto Jean Claude, ny 12 janoary 
fa ho foana ny kolikoly. Haato ny fandraisana fangatahana vaovao fa hampidirina ny kaonteran’ireo 
nangataka taloha miisa 2.500. Hovitaina ao anatin’ny enim-bolana ny asa. Aorian’izay ny fandraisana 
vaovao, ary tanjona ny hampidirana ny kaontera ao anatin’ny roa herinandro raha ela indrindra. 

Voalaza koa fa tsy miantoka ny tariby sy ny kojakoja intsony ny Jirama, afa-tsy ny kaontera sy ny 
azy, fa vidian’ny mpanjifa mitokana eny amin’ny tranombarotra. Nanome toky koa ny Jirama Toamasina 
hoezahina ny tsy hisian’ny herinaratra tapaka intsony atsy ho atsy. 



Les commentaires sont fermées. 

