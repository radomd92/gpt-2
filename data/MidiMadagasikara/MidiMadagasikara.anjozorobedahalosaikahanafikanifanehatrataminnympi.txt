ANJOZOROBE : DAHALO SAIKA HANAFIKA, NIFANEHATRA TAMIN’NY MPITANDRO FILAMINANA – MIDI MADAGASIKARA

Nitatatata indray ny basy tany amin’iny distrikan’Anjozorobe iny ny faran’ny herinandro lasa 
Fifandonana mahery vaika niseho teo amina andian-dahalo sy ny mpitandro filaminana. Vokany olona 
no namoy ny ainy. 

Ny sabotsy lasa teo no nitrangan’izany tao amin’ny kaominina Analaroa. Araka ny fampitam-baovao 
dia nifanehatra tampoka ny roa tonta. Ny iray, ireo andian-dahalo, dia voalaza fa saika handeha 
an’i Mahazina, tanana kely iray any amin’io kaominina eo ambony io. Tetsy andanin’izay koa ireo 
filaminana, izay nanao ny fisafoany ny tanana toy ny mahazatra isan-kariva sy isan’alina. Araka 
angom-baovao hatrany dia raha vao nahatazana fotsiny ny fiavin’ireo Tandroka aron’ny vozona 
malaso dia nanokatra avy hatrany tifitra no sady nanao tari-dositra nitsoaka. Nahita izany fihetsika 
kosa ny ankilany dia niaro-tena tamin’ny famaliana tifitra avy hatrany. Lavon’ny bala vokatr’izany 
iray tamin’ireo andian-dahalo, izay mbola nahitàna basy vita gasy moa teny aminy, niaraka tamin’ny 
gasy maromaro. Raha ny fampitam-baovao ihany koa dia nisy naratra tamin’izy ireo saingy mbola 
na nentin’ny namany nitsoaka izy io. Vetivety dia nafenin’ny bozaka aman’ahitra ireo malaso saika 
ny asa ratsiny ireto. Niezaka ny nanenjika ihany ireto mpitandro filaminana saingy tsy hita tany 
intsony izy ireo. Efa mandeha amin’izao fotoana izao ny fikarohana ireo namany, ataon’ireo mpitandro 
miandraikitra iny faritra iny, ary inoana fa tsy ho ela dia ho fantatra ihany izy ireo. Raha ny angom-baovao 
mantsy dia toa hoe mponina eny amin’ny faritra manodidina ihany ireto fanetriben’ny firenena 
Ilay iray maty aza moa dia fantatra fa mponina amina tanana tsy lavitra teo. 

Isan’ny mampikaikaika ny mponina any amin’ireo faritra ambanivohitr’Anjozorobe ny firongatr’ity 
ity tato ho ato izay. Tsy afaka mamokatra ara-dalàna intsony ny mponina noho ny tahotra ireto farany, 
tsy vitan’ny mangalatra omby intsony fa tena mamono amin’ny fomba feno habibiana tokoa. Ka izay 
no hanavaon’izy ireo antso avo amin’ireo tompon’andraikitra isan-tsokajiny avy. Ankoatra io 
io ihany koa mantsy dia anisan’ny mampitaraina ny lalana, izay tena ratsy dia ratsy tokoa, Ary raha 
hitarina aza dia mety ho izay no tena mampirongatra ity tsy fandriam-pahalemana ity. Fantatr’ireo 
tsara mantsy fa tsy ho tonga haingana ny amin’ny tanana izay tafihan’izy ireo ny mpitandro filaminana, 
indraindray dia mandeha an-tongotra amina kilaometatra maro. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

