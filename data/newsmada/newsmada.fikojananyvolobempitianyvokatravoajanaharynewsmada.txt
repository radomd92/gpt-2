FIKOJANA NY VOLO: BE MPITIA NY VOKATRA VOAJANAHARY | NEWSMADA

Par Taratra sur 05/09/2018 

Maro ny tanora mirotsaka amin’ny famoronana asa ho an’ny tenany. Anisan’izany Rajaonarisoa Ranaivo 
Tiana, mitrandraka ny akora voajanahary avadika ho vokatra. 

Tafiditra amin’ny fitrandrahana ataony ny hikoloana ny vatana, tarehy ary ny volo. Ny taona 2011 
nivoaka voalohany ary naparitaka eny amin’ny tsena anatiny ny vokatra Flore Aroma ahosotra amin’ny 
ny vatana hiarovana amin’ny kaikitry ny moka. “Efa nanao fangatahana “certification bio” momba 
vokatra io any amin’ny Ecocert izy satria miaro ny tontolo iainana ny vokatra ary akora voajanahary 
ny nanamboarana azy”, hoy ny nambaran’ny mpitantana ny Flore Aroma. 

Amin’izao fotoana izao, namoaka vokatra 13 vaovao ny orinasa tantaniny ary mbola akora voajanahary 
ny baobab, ny voanio, ny vahona, ny ravintsara no kirakirainy hamokatra vokatra samihafa hikojana 
tarehy sy ny volo. Nanao fikarohana sy andrana maro izy ireo vao namoaka ny vokatra ho an’ity taona 
haparitaka amin’ny tsena efa mahazatra ny mpanjifa. 

Miantoka ny fahatsaran’ny vokatra ny kalitaon’ny akora nosafidina ary miezaka mitady izany hatrany 
Efatra ny olona mampihodina ny orinasa. Nambarany fa manomboka mahasarika ny Malagasy ny manjifa 
vokatra vita amin’ny akora voajanahary satria zakan’ny vatana kokoa raha mitaha amin’ny vokatra 
singa simika. 



Les commentaires sont fermées. 

