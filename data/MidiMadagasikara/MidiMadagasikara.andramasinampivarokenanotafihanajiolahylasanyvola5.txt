ANDRAMASINA : MPIVAROKENA NOTAFIHANA JIOLAHY, LASA NY VOLA 5 TAPITRISA ARIARY – MIDI MADAGASIKARA

Ny alin’ny talata lasa teo, tokantrano iray tany amin’iny faritra Andramasina iny no notafihin’olona 
lahy mirongo kalaky. Lasa tamin’izany ny vola rehetra tao an-trano nitentina dimy tapitrisa ariary. 
dia nanapoaka basy aza ireto olon-dratsy, mba tsy nisy ny aina ny nafoy, na ny naratra tamin’io fanafihana 
io. Araka ny fampitam-baovao avy amin’ny zandarimariam-pirenena dia mpivarokena iray, monina 
Anjorobe, Alatsinainy Bakaro ity niharan’ny fanafihana ity. Tokony ho tamin’ny 9 ora sy sasany 
teo no tonga ireo olon-dratsy niaraka tamin’ny feom-basy nirefodrefotra. Ankeriny avy hatrany 
nidiran’izy ireo tamin’ity tokantrano iray ity; izay efa fantampatatr’ireto jiolahy fa misy 
Teo anatrehan’izany rehetra izany moa, nentin-tahotra ny mponina rehetra ka tsy nisy sahy nivoaka. 
ambany fandrahonana tamim-basy kosa dia nanaiky izay zavatra notakian’ireto olon-dratsy ny 
namela malalaka azy ireo hisava ny tao an-trano rehetra. Vokany vola an-tapitrisany, niampy entana 
maromaro no lasa. Marihana fa nitondra môtô ireto jiolahy ireto, ka raha vantany vao azo ireo zavatra 
dia nanjavona toy ny tsy teo izy rehetra. Toerana tsy lavitra loatra ny misy ny tobin’ny zandary 
ity toerana ity, ka tao anatin’ny fahefatr’adiny monja dia tonga ireto farany, saingy efa nadio 
ny toerana nitrangan’ny fanafihana. Tsy nisy afa-tsy taim-bala sisa navelan’ireo olon-dratsy 
Nanomboka teo avy hatrany ny fanarahan-dia sy savahao nataon’ireo mpitandro filaminana. Fantatra 
nianatsimo ny lalan’ireo mpanafika, nihazo an’Ambatolampy sy Antanifotsy iny. Tsy an-drenivohitra, 
ambanivohitra tokoa fa efa tsara fitaovana ny olon-dratsy. Ambonin’ny basy mahery vaika entin’izy 
mantsy, lasa lamaodin-dry zalahy indray ny mitondra môtô, hahafahana mitsoaka malaky kokoa. 




















