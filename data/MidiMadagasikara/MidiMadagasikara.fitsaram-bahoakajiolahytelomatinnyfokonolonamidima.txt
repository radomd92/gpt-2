FITSARAM-BAHOAKA : JIOLAHY TELO, MATIN’NY FOKONOLONA – MIDI MADAGASIKARA

Miverina indray. Na dia teo aza ny ezaka nataon’ireo mpitandro filaminana sy ny fanjakana hanafoanana 
fitsaram-bahoaka dia manomboka miverina indray izao tato ho ato izay. Nihanirongatra tokoa mantsy 
anatin’ny fotoana vitsy izay ny tsy fandriampahelamana manerana ny Nosy. Hany ka tsy miandry intsony 
mpitandro filaminana ny olona, fa avy hatrany dia misambotra, midaroka sy mamono aloha, alohan’ny 
azy ny tompon’andraikitra, raha tonga any. Ny vao haingana izao, dia ity nitranga tany Bealalana 
Jiolahy telo avy nanafika tanana tao Anjiameva, kaominina Ambatoriha-Atsinanana, no voasambotry 
fokonolona. Ary tsy namelan’ireto farany raha tsy maty namoy ny ainy mihitsy. Raha ny zava-nitranga, 
nisy trangam-panafihana mitam-piadiana tao amin’io tanana io, ny alin’ny talata lasa teo. Valo 
ireo jiolahy tamin’io fotoana io, no sady nirongo basy. Vola mitentina eo amin’ny 19 tapitrisa 
teo ho eo kosa no lasa. Nisy avy hatrany ny firaisan-kina teo amin’ireo fokonolona niezaka nikaroka 
olon-dratsy ireto. Ny iray tamin’izy ireo no fantatra fa tadidin’ireo voatafika ka avy hatrany 
nosamborina, rehefa tazana teny amin’ny manodidina ihany. Noteren’ny fokonolona hilaza ny namany 
farany, ary dia nanondro olona roa. Nosamborina ireto farany, saingy nisy iray tamin’izy ireo 
namaly ireo mpisambotra ka dia notaperin’izy ireo ny ainy. Nisy tamin’ireo fokonolona ihany koa 
tsy nahatana intsony hatezerany ka nanjera izany tamin’ireto roa lahy hafa mbola velona. Tsy namelan’izy 
ihany koa raha tsy tapitra tanteraka ny ain’ireto jiolahy ireto. Taorian’izay moa vao tonga tany 
ireo tompon’andraikitra. Na any amin’ny faritra na eto an-drenivohitra dia ahitana izay fitsaram-bahoaka 
Toy ny nitranga, tetsy 67ha vao andro vitsivitsy izay, raha nahatratra mpanendaka teo am-panaovana 
asa ratsiny ireo mponina. Niainga teo avokoa ny daroka sy ny vono, saingy soa ihany fa tsy tonga hatrany 
fanaperana ny ain’ity olon-dratsy ity izany. Nalaky nifompona moa ity farany ary nalefa tany amin’ny 
mpitandro filaminana nony avy teo. 




















