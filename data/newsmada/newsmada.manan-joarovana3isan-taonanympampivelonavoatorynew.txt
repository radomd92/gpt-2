MANAN-JO AROVANA: 3 ISAN-TAONA NY MPAMPIVELONA VOATORY | NEWSMADA

Par Taratra sur 03/12/2019 

Manodidina ny telo isan-taona eo ho eo ny mpampivelona misy mitory eo am-panatanterahana ny asany, 
ny fanazavan’ny sekretra jeneralin’ny Holafitra nasionalin’ny mpampivelona eto Madagasikara, 
Marie Bernadette, omaly teny Befelatanana. Tao anatin’ny telo taona farany no nahatsapa izany 
izany. Raha voasoratra ara-dalàna ao anatin’ny Holafitry ny mpampivelona ny mpampivelona ka 
mitory, manana zo arovan’ny mpisolovava atolotry ny Holafitra izy raha miakatra eny anivon’ny 
ny raharaha. Hatramin’izay, rehefa mitondra porofo ny mpisolovavan’ny voampanga, afaka madiodio 
ireo mpampivelona misy mitory. Tsy miaro ny mpampivelona voasaringotra amin’ny resaka kolikoly 
ny Holafitra. Mialoha ny handraisana mpikambana vaovao ao amin’ny Holafitra, misy ny fanadihadiana 
maintsy atao ny mpangataka. Tokony ho voamarina fa nahavita nampiteraka vehivavy 50 no ho mihoatra 
nandritra ny fianarany ary manana ny livret de stage ihany koa tao anatin’izay. Hamarinina tsara 
ivontoerana nianarany sy ny diplaoma azony. Homena ny « carte biométrique » izy avy eo rehefa vita 
rehetra ireo isorohana ny fisandohana andraikitra ho mpampivelona, indrindra any ambanivohitra 
Miantoka ny ara-moraly amin’ny fanatontosa ny asa maha mpampivelona azy ny Holafitra ary mametraka 
« etika ». 



11357 ny mpampivelona ao anatin’ny Holafitra 

Manerana ny Nosy, 11 357 ny mpampivelona miasa amin’ny sehatra tsy miankina sy eny amin’ny hopitalim-panjakana 
ao anatin’ny mpikamban’ny Holafitra nasionaly. Misy koa ireo misafidy ny tsy hiditra ho mpikambana. 
Androy no vitsy indrindra ny isan’ny mpampivelona am-perinasa raha bebe koa ireo miasa any Antsiranana 
Mahajanga ary ato anatin’ny faritra Analamanga, hoy ny filoha lefitry ny Holafitry ny mpampivelona, 
Tatavy Amélie. Mpampivelona iray misahana mponina 5 000 no fenitra napetraky ny Oms raha mbola 
olona 16 000 ny rasazy malagasy, hoy ny tale jeneralin’ny tolotra ara-pahasalamana, i Duval Solofomalala. 
omaly teny Befeletanana ny tranonkalam-pifandraisan’ny mpampivelona nasiana fanavaozana. 
no azo trandrahina ao anatiny toy ny fiofanana sy ny vaovao manodidina ny asan’ny mpampivelona. 
koa no ahitana ireo mpampivelona voasoratra ao amin’ny Holafitra. 



Votre adresse email ne sera pas rendue publique 















