BEHORIRIKA : MD IREO MADAMA EFATRA MPANGALATRA ANATY « BOUTIQUE » – MIDI MADAGASIKARA

Matetika no tsy dia misy manam-po ny mpivarotra any anatin’ireny « boutique » ireny hoe mpangalatra 
ramatoa. Voalohany amin’ny maha-ramatoa azy ireo ary manarak’izany, amin’ny maha-efa zokinjokiny 
ka raisina ho toy ny ray aman-dreny. Ao ambadik’izay anefa, ireto olona dia efa miasa anaty tambajotra 
samy manana ny anjara asany mba hanatontosana ny halatra. Ny roa mampiresaka ny mpivarotra ary 
roa ambiny maka tsimoramora ny entana izay haranty ao amin’ilay toerana. Efa lasa hatrany ireto 
vao mahatsikaritra ny fahabangan’ny entana ny mpivarotra. Tamin’ity indray mitoraka ity, toerana 
tetsy Behoririka no nataon’izy efa-bavy lasibatra. Efa vita ny halatra no nampandre ny polisy 
mpivarotra. Niezaka nanenjika ny mpivarotra ary sarona ny sasany tamin’ireo mpangalatra. Natao 
ny fanadihadiana ary niaiky ny telo voalohany izay voasambotra tamin’ny heloka vitan’izy ireo. 
izay misy ny namany fahefatra izay mpitazona ny entana halatra ireo farany. Voasambotra ihany 
io ramatoa io. Natolotra ny polisy misahana ny boriborin-tany fahatelo teny amin’ny fampanoavana 
dia samy nidoboka am-ponja izy ireo mandra-piandry ny fotoam-pitsarana. Efa ela ihany no nanavaon’ireto 
ireto ny asa ratsiny ary nisy fotoana aza dia efa niparitaka tamin’ny tambajotra sosialy ny horonan-tsary 
nahitana ny halatra nataon’izy ireo. Voarakitr’ireny « vidéosurveillance » ireny ka teo no nanomboka 
azy efa-bavy. Saingy fetsy izy ireo ary tsy miverina amin’ny toerana iray. Betsaka rahateo ny mpivarotra 
an-dRenivohitra ary dia vitan’izy ireo ny mitety izany ary miovaova fitafy sy endrika mba tsy hamantaran’ny 
azy. Misy farany ihany ny ratsy ary dia voasambotra ry madama isany, tamin’ity indray mitoraka. 



tsy voatery mangalatra sy mangotry ny mpiray tanindrazana izy ry beronono a 

Hataon’ny reny ahoana no fijery n’y zanany maty naona ?? Vokatrin’ny HVM izao. 


















