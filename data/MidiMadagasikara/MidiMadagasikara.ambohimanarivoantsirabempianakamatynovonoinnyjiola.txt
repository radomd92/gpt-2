AMBOHIMANARIVO – ANTSIRABE : MPIANAKA,  MATY NOVONOIN’NY JIOLAHY – MIDI MADAGASIKARA

Tsy nisalasala ireo jiolahy nanindrona antsy sy nitifitra azy mianaka, rehefa namaly ireto farany 
tsy nanaiky mora ny hakana ny fananany. Roa no maty, mpianaka izy ireo, ilay raim-pianakaviana 
ho 60 taona raha 30 taona eo kosa ilay zanany lahy. Maty voatsindrona antsy ilay rangahy, maty voatifitra 
basy kosa ilay zanany. Araka ny fanazavana, dia niezaka ny namaly izy mianaka ireo saingy be noho 
vitsy no basy sy lefona no teny an-tànan’ny jiolahy. Avy hatrany dia namono nahafaty ireo jiolahy 
nahita ny fihetsik’izy mianaka ireto. Noraofiny avokoa izay entana azo noraofina ankoatra ny 
lasan’ireo jiolahy rehefah itany fa tsy nisy aina intsony izy mianaka. Voalaza fa tokantrano roa 
nasesin’ireo jiolahy notafihana tamin’io fotoana io. Tao amin’ny tanana antsoina hoe Ambohimikambana 
Ambohimanarivo no nisehoan’ny fanafihana tamin’ny fiandohan’ity herinandro ity. Voalaza fa 
maro ireo jiolahy no nanao ny fanafihana ary tsy nisy nisaron-tava izy ireo. 




















