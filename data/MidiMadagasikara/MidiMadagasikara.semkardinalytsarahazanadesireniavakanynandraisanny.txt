SEM KARDINALY TSARAHAZANA DESIRE : NIAVAKA NY NANDRAISAN’NY VAHOAKA SY NY KRISTIANA AZY TETO TOAMASINA – MIDI MADAGASIKARA

Omaly alakamisy 12 jolay tamin’ny 10ora latsaka 10min , tamin’ny alàlan’ny fiaramanidina manokan’ny 
MTA no nigadona teto Toamasina ny SEM kardinaly Tsarahazana Désiré. Niaraka tonga taminy koa ny 
jeneralin’ny arsidiosezin’i Toamasina ; izay efa mpiara-miasa taminy tamin’ny naha-arsevekan’i 
azy. Nanomboka tamin’ny 7ora maraina anefa dia efa feno vahoaka sy kristiana ny tokotany ben’ny 
Ambalamanasy sy ny lalana rehetra efa voafaritra mialoha fa handalovany rehetra, dia : Antseranampasika 
Salazamay – Ambohijafy – Valpinson – Ankirihiry – Tanambao V – Bd Augagneur – Araben’ny fahaleovantena 
Bd Ratsimilaho – ary nipaka teo amin’ny katedraly katolika Ampasimazava ; izay toerana ipetrahany 
misy ny birao amin’ny maha-kardinaly azy. Taorian’ny lahateny fohy nataony ho an’ny vahoaka sy 
kristiana teny Ambalamanasy, dia niainga avy hatrany ny diabe niarahany tamin’ireo vahoaka sy 
kristiana izay naharitra adiny roa sy sasany nitety ireo làlana efa voasoritra handalovan’ny 
SEM Tsarahazana Désiré izao. Nandritra ny teny fohy nataony no nilazany, fa tao anatin’ny fanamasinana 
tanora nandray ny sakrametan’ny fanomezan-toky (confirmation) teo anivon’ny fiangonana Notre 
de Lourdes ny tenany no namoaka ny lisitr’ ireo kardinaly notendren’ ny papa ray masina ; nambarany 
sady taitra izy no tsy nanam-po ihany koa, saingy nanamarina izany ireo eveka namany sy ireo mpiara-miasa 
taorian’izay. Nomarihan’ny kardinaly SEM Tsarahazana Désiré anefa, fa soa lehibe ho an’i Madagasikara 
fahazoana kardinaly izao, satria efa taona maro no tsy nanana izany intsony i Madagasikara taorian’ny 
ny kardinaly teo aloha ; ary matoa tontosa izany dia ny valim-bavaka nataon’ny mpino sy ny kristiana 
ihany koa ka vonona amin’ny asa masina nampiandraiketina azy izy, ao anatin’ilay tanjona efa nosoritany 
dia ny hoe « aza manaiky ho resin’ny ratsy, reseo amin’ny soa ny ratsy ». Hisy ny fandraisana am-pomba 
hataon’ireo tompon’andraiki-panjakana azy anio .Ny alahady 15 jolay izao kosa dia hisy ny lamesa 
ao amin’ny kianjan’ny Stella Maris, hotarihan’ny kardinaly, izay hatrehan’ireo kristiana maro 
Madagasikara. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

