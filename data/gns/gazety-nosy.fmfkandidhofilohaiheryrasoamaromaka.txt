FMF : KANDIDÀ HO FILOHA I HERY RASOAMAROMAKA

Niandry ny andro farany mihitsy vao tonga nanatitra ny atontan-taratasy firotsahan-kofidiany 
ireo izay maniry ny ho filohan’ny Federasionina Malagasy ny Baolina kitra (FMF), hisolo ny toeran’i 
Ahmad izay voafidy ho filohan’ny Kaonfederasionina Afrikanina na ny CAF. Miisa 9 izy ireo no nilatsaka 
fidiana ka anisan’izany ingahy Hery Rasoamaromaka, filohan’ny klioba Tana FC. Tsara ny manamarika 
olom-baovao tanteraka, izany hoe tsy mbola mpikambana teo anivon’ny FMF mihitsy i Hery Rasoamaromaka, 
tsy olom-baovao intsony raha eo amin’izay sehatry ny taranja baolina kitra malagasy izay. Ankaotra 
fitantanana ny klioban’ny Tana FC, efa nanangana fotodrafitrasa ara-panatanjahantena maromaro 
kandidà ity, isan’izany ohatra ny kianja synthétique eny Andohalo sy Talatamaty. Efa niomana 
ho eo amin’io toeran’ny filohan’ny federasionina ny taranja baolina kitra io i Hery Rasoamaromaka 
manana vina sy tetikasa maro manerana ny faritra. Izy moa no voalohany nanatitra ny atontan-taratsy 
ny talata lasa teo. Nametraka ny atontan-taratasy maha kandidà azy kosa, tamin’ny andro farany 
i Doda Andriamiasasoa, Nepatraiky Rakotomamonjy, Briand Andrianirina, Raoul Rabekoto, Romeo 
i Alfred Andriamanampisoa. Marihana fa ny faha 27 oktobra ho avy izao no hanaovana ny fifidianana 
Antananarivo. 



