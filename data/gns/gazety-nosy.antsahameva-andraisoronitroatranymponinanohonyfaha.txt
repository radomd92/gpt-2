ANTSAHAMEVA-ANDRAISORO : NITROATRA NY MPONINA NOHO NY FAHATAPAHAN’NY RANO

Nihafy ihany ireo mponina saingy ela loatra ny fahatapahan’ny famatsiana rano ka nidina an-dalambe 
fihetsiketsehena izy ireo ny farany. Teny amin’ny fokontany Antsahameva-Andraisoro no nitrangan’izany, 
maraina. “Efa ho herinandro izao tapaka ny rano ety aminay. Nihafy ihany izahay tany amboalohany, 
ela loatra ny fahatapahany ka tsy zakanay intsony. Nitokona izahay tamin’ity androany ity mba 
hitan’ireo tompon’andraikitra isan-tsokajiny fa mijaly izahay mponina ety Antsahameva Andraisoro”, 
ny renim-pianakaviana iray nitokona, tamin’io fotoana io. Any amin’ny 1 kilometatra miala ny 
vao misy ny rano azo alaina ka voatery manakarama olona hatsaka rano izy ireo kanefa arivo ariary 
rano iray bidon. Nambaran’ireo mpanao fihetsiketsehana fa efa nanomboka tamin’ny volana febroary 
teo no nisy olana foana ny famatsian-drano ao Antsahameva Andraisoro, saingy tamin’ity volana 
ity vao nisy fahatapahan’ny rano maharitra andro maromaro tahaka izao. Raha toa moa ka tsy miverina 
laoniny ny famatsian-drano ao dia hihamafy ny hetsika ataon’izy ireo raha ny nambaran’ieo mpitokona. 
fa ora vitsy taorian’izay fitokonana izay dia tonga teny an-toerana ny tompon’andraikitra eo 
Jirama sy ny ministeran’ny Angovo. Ireto farany izay nampanantena fa tsy maintsy ho vahana haingana 
olana, mandrapahatonga izay anefa dia “camion citerne” no hamatsy rano eny an-toerana, tahaka 
niseho teny amin’iny faritra 67ha sy ny manodidina, tapa-bolana lasa teo izay. 

