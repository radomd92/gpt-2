TOLIARA : ROALAHY NANGALATRA MÔTÔ SY VOLA 6 HETSY ARIARY, MATIM-BONO SY TORANA NIHARAN’NY HATEZERAM-BAHOAKA – MIDI MADAGASIKARA

Roalahy vao herotrerony no saika matin’ny fitsaram-bahoaka tany Toliara, ny 2 aprily lasa teo, 
tra-tehaka niaraka tamin’ny môtô nangalariny sy lelavola enina hetsy ariary. Araka ny vaovao 
dia notontan’ny olona tamin’ny vato be ny iray tamin’ireo jiolahy ka goaka maso sady torana tsy 
tena. Vaky loha voavely vatan-kazo kosa ny jiolahy faharoa voasambotra raha saika handositra. 
nivoa-drà ny sofina sy ny orona izy ireo ary raparapa mihitsy ny tarehy ka nalemy tsy afa-nitsangana 
Mpiasa tao an-trano. Raha ny fanazavana azo, dia mpiasa ao an-tranon’ny voaroba ihany i F. iray 
jiolahy. Nanararaotra ny tsy naha tao an-trano ny tompon-trano izay namonjy lanonana izy ny asabotsy 
ka nanararaotra nanao ny asa ratsiny. Novakian’ity tovolahy 22 taona ity ny fitoeram-bolan’ny 
azy nakany ny vola 6 hetsy ariary tao, avy eo izy niantso an’i A. tovolahy 19 taona nokaramainy efatra 
ariary hanosika ilay môtô (tsy nisy fanalahidy tsy nety velona) avy nangalariny. 

Saika hatao “pieces detachés”. Voalaza araka ny vaovao azo hatrany, fa saika hafenina amina trano 
ao Mahavatse ity môtô ity, ary saika horavaina hatao “pieces detachés” ihany koa hitadiavana mpividy, 
teny an-dàlana no nifanehitra tampoka tamin’ny zanaky ny tompon-trano; izay gaga nahita ny fananan’izy 
natosika haingana nentina nitsoaka. Rehefa nofotorana i A. , dia nibaboka ary nanondro an’i F. 
saika hitsoaka nefa tratran’ny fokonolona teo an-tanàna ka niharan’ny hatezeram-bahoaka. 




















