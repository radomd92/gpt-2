MPITANTANA NY CUA : MIHARIHARY NY FITIAVAM-BOLA DISO TAFAHOATRA

Accueil > Gazetin'ny nosy > Mpitantana ny CUA : Miharihary ny fitiavam-bola diso tafahoatra 

Publié le 09 décembre 2019 



Tasy tako-nafenina intsony ny fitiavam-bola diso tafahoatra avy amin’ny ben’ny tanàna Lalao 
sy ny vadiny mpanolontsaina manokana. Tsy mbola ampy azy ireo angamba ny fananganana Kioska sy 
fivarotana eran’ny sisin-dalana, na koa ny fanomezana ny mpivarotra ny Parvis etsy Analakely 
ny efitrano lehibe vao miditra ao amin’ny lapan’ny tanàna mihintsy no navadika ho tsena ho an’ireo 
akanjo sy firavaka. Tohina sy sorena ny ankamaroan’ny olom-pirenena nahita izany trangan-javatra 
izay miparitaka any anaty tambazotran-tserasera sôsialy. Mazava ho azy fa fanitsakitsahana 
hasin’ny lapan’ny tanàna no nataon-dRamatoa ben’ny tanàna sy ny vadiny. Mety tsy tsapan’izy mivady 
angamba ny lanjan’ity lapan’ny tanàna ity satria tsy izy ireo no nanangana azy fa ny mpifanandrina 
aminy. Marihana fa na ireo lapan’ny tanàna amin’ireo renivohi-paritany dimy ankaotran’Antananarivo 
dia tsy mbola navadika ho tsena fivarotana akanjo friperie. Miharihary toy ny vay an-kandriny 
ny fitiavam-bola diso tafahoatra avy amin’ireto mpitantana ny kaominina Antananarivo-Renivohitra 
Tao anatin’izay efa-taona nitondran’ny TIM ny tanàna izay dia hitam-poko hitam-pirenena fa tsy 
afa-tsy toeram-pivarotana ho an’ny mpiravotra no natsangan’i Lalao Ravalomanana sy ny vadiny. 
mantsy no hahazoana vola bebe kokoa noho ny fananganana WC Public ho an’ny vahoaka ohatra, na fotodrafitrasa 
hanamaivana ny fahasahiranan’ny mponina eto Andrenivohitra. Rehefa mandeha amin’izay ny fifidianana 
tanàna ka resy ry Marc Ravalomanana sy ny firongony dia marary an-doha mafy izy ireo rehefa resy 
mihikiaka hala-bato kanefa izany no fomba hitantanana ny tanàna. Mihevitra angamba ny TIM fa maivan-doha 
ireo fanatikan’i Marc Ravalomanana daholo ny mponina eto Antananarivo ka ny na inona na inona ataon’izy 
dia hifidy azy ireo foana ny mponina eto Antananarivo. 





