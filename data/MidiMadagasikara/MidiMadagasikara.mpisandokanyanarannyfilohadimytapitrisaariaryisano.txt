MPISANDOKA NY ANARAN’NY FILOHA : DIMY TAPITRISA ARIARY ISAN’OLONA NO AZONY – MIDI MADAGASIKARA

Omaly no niakatra fampanoavana ireo olona izay tompon’andraikitra amin’ny fampiasana ny anaran’ny 
mivady, mba hentina hanatontosana asa fisolokiana. Milaza izy ireo, fa mpiara-miasa akaiky amin’izy 
ireo ary misy ny olona 1700 izay tadiavina mba halefa any Frantsa. Izany dia noho ny fifanaraham-piaraha-miasa 
amin’ny firenena roa tonta, amin’ny fanamboarana fotodrafitrasa mifandraika amin’ny fikarakarana 
lalao olympika; izay hotanterahina ao amin’io firenena io amin’ny taona 2024. Betsaka ny roboka, 
mbola nampanantenaina koa fa mipetraka any amin’ny hotely kintana telo ary iantohana sakafo mandritra 
fotoanan’ny asa rehetra. Vetivety ny olona dia nahita ny vola izay notakiana, efatra ka hatramin’ny 
tapitrisa ariary izany, raha araka ny fanazavan’ny zandarimaria izay nandray an-tànana ny fanadihadiana 
raharaha ity. Nisy ny fitoriana nipetraka rehefa nanomboka nahatsiaro tena ny olona fa voafitaka. 
nety lasa tamin’ny daty izay efa nifanarahana mantsy. Nanomboka teo no nisokatra ny fanadihadiana 
niafara tamin’ny fisamborana tamin’ny kartie maromaro teto an-dRenivohitra. Niainga teny Andranonahoatra 
izany ary nandalo teny Andoharanofotsy sy Anosy. Nandritra ny fisavana ny trano dia nahitana antontan-taratasy 
tao amin’ny trano sasantsasany. Isan’izany ny pasipaoro marobe sy ny CV misy sary; izay efa ho an-jatony. 
sary an-tsaina sahady ny vola izay mety efa azon’ity tambajotran’olon-dratsy ity. Raha ny tombana 
dia manodidina ny 250 ny olona izay voasoloky ary izany dia nahazoana efatra ka hatramin’ny dimy 
ariary isan’olona. Omaly no niakatra fampanoavana ny raharaha ka olona dimy no nohenoin’ny mpitsara. 
vehivavy roa tamin’ireo. Efa hariva vao vita ny fihainoan’ny mpitsara mpanao famotorana ary fantatra 
lehilahy iray no nidoboka am-ponja tamin’ity raharaha ity. Vao tsy ela akory izay no nampodiana 
olona avy any Koweït rehefa niharan’ny trafikan’olombelona sy ny tsy fanajana ny zon’olombelona; 
niseho tamin’ny endrika maro. Efa norarana ihany koa ny fandefasana olona any ivelany ary efa ela 
no nisy didin-dalàna mifandraika amin’izany mba hiadiana amin’ny fanondranana olona. Izao indray 
dia mbola betsaka ny mitady hevitra ny hitsoaka ny firenena ary mandrevy ny hipetraka any ivelany 
hahazo asa. Mahazo vahana ny mpisoloky izay mahafantatra tsara izany revirevin’ny olona izany. 
iray amin’izany ity tranga ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

