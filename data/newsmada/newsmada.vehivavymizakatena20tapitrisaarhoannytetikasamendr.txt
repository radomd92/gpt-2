VEHIVAVY MIZAKA TENA  : 20 TAPITRISA AR HO AN’NY TETIKASA MENDRIKA | NEWSMADA

Par Taratra sur 24/01/2017 

Manatanteraka fifaninanana ho an’ny fikambanam-behivavy manana tetikasa mendrika momba ny 
vehivavy ara-toekarena ny minisiteran’ny Mponina sy ny fiahiana ara-tsosialy hanamarihana 
Andron’ny vehivavy, ny volana marsa. 

Hanentanana ireo fikambanam-behivavy rehetra manerana ny Nosy ity fifaninanana ity. 18 ireo 
(telo isaky ny renivohi-paritany teo aloha) hofidin’ny mpitsara hisedra ny dingana famaranana. 
eto Antananarivo izany famaranana izany, mandritra ny fankalazana ny Andron’ny vehivavy. 

Mitentina 20 tapitrisa Ar ny lokan’ny fikambanana voalohany mendrika indrindra. Hahafahan’ilay 
manatanteraka ny tetikasa ho fampiroboroboana ny vehivavy izany. 

Efa azo alaina sy fenoina ary aterina eny amin’ny biraom-paritry ny minisiteran’ny Mponina manerana 
Nosy ny taratasy fandraisana anjara. Tsy hifarana raha tsy ny 8 febroary amin’ny 4 ora hariva kosa 
farafanaterana izany taratasy fandraisana anjara izany. 

Betsaka ny fikambanam-behivavy miasa eny anivon’ny fiarahamonina. Ao ireo efa tena matanjaka 
ny faritra maro, ny sasany miasa amina sehatra kelikely. 

Mikatsaka ny fampandrosoana ny vehivavy avokoa izy ireny. 

Mikasika manokana ny fizakantenan’ny vehivavy ara-toekarena kosa ity fifaninanana ity. Maro 
ny fikambanana manofana vehivavy momba ny asa hananany fahaleovantena ara-pivelomana. 



Les commentaires sont fermées. 

