LANONAM-PIANAKAVIANA NITERA-DOZA :: ZANDARY IRAY VOATSINDRON’ANTSY • AORAHA

Naratra mafy ka tsy nahatsiaro tena ny zandary iray namonjy fetim-pianakaviana, tany Soavimbazaha-Miarinarivo, 
alin’ny zoma lasa teo. Ny sabotsy tokony tamin’ny 3 ora sy sasany maraina izy no nisy nanatitra teny 
hôpitaly tany an-toerana sady efa tsy mahatsiaro tena. Nahatsiaro saina ihany ity mpitandro filaminana 
taorian’ny fandidiana maika natao taminy. 

Efa voasambotr’ireo zandary miasa any Miarinarivo, tamin’ny faran’ny herinandro teo, ihany 
olona voalaza fa nanindrona antsy an’io zandary io. Tsy fantatra izay antony fa ahiana ho nisy disadisa 
amin’ny roa tonta. Niafara tamin’ny tsindron’antsy izany. Misy ny famotorana ataon’ireo zandary 
io tranga io. Voatazona ao tobin’ny zandarimaria ilay lehilahy ahiana ho nahavanon-doza. 

Miasa any amin’ny tobim-paritry ny zandarimaria any Fenoarivobe ilay zandary naratra mafy. Nahazo 
folo andro taorian’ny tsy fahasalamana izy. Nanatrika lanonam-pamadihana kosa no fantatra fa 
tany Soavimbazaha. 









Enregistrer mon nom, mon e-mail et mon site web dans le navigateur pour mon prochain commentaire. 



