FANOSORAM-POTAKA :: HANDRAY FANAPAHAN-KEVITRA IREO MPAMPIVELONA • AORAHA

Hentitra. Milaza ny handray fanapahan-kevitra amin’ny fanosoram-potaka azy ireo ny mpampivelona 
zavatra nitranga tao amin’ny hôpitaly Manjakandriana. 

“Tsy afaka tonga dia ny handray fepetra mikasika iny tranga iny izahay fa mbola nivory tao an-toerana 
ny tompon’ andraikitra. Miandry ny tatitra avy any amin’ny lehibe aloha aho amin’izao fotoana 
vao miteny. Amin’ny ankapobeny dia fanendrikendrehana sy fanosoram-potaka ilay izy rehefa niresaka 
mpampivelona niasa tany an-toerana aho”, raha ny nambaran-dRanorolalao Oméga, filohan’ny Holafitry 
mpampivelona eto Madagasikara. 

Raha ny fanazavana noentin’ny lehiben’ny hôpitaly ao Manjakandriana, Rasoanaivo Elie, dia efa 
anaty fahasarotana ity vehivavy 19 taona ity vao tonga teo anivon’ny hôpitaly ka nahatonga azy 
handray fepetra ny hitondrana azy haingana aty an-drenivohitra saingy teraka soa aman-tsara 
izy rehefa nampian’ny fianakaviana sy ny mpiray efitra tamin’izy ireo. 

“Tsy hoe tsy nandray andraikitra izahay fa rehefa hita fa tery ny “bassin” ny vehivavy hiteraka 
tsy maintsy miroso amin’ny fandidiana. Efa tena reraka ity vehivavy ity no tonga teto aminay satria 
noentina tany amin’ny renin-jaza”, hoy hatrany izy. 









Enregistrer mon nom, mon e-mail et mon site web dans le navigateur pour mon prochain commentaire. 



