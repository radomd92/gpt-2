LALANA MIHAZO AN’AMBATONDRAZAKA : HANOMBOKA AMIN’NY HERIN’NY ANIO ALATSINAINY

Ady hevitra ampolon-taonany miharo hetaheta sy fahasahiranana no nitranga teto momba ny olana 
ny faharatsian’ny lalampirenena faha-44 mampitohy an’i Moramanga amin’Ambatondrazaka. Lasa 
enti-mambabo ny fon’ny mpifidy hatranty izy io rehefa fotoam-pifidianana. Izany hoe ampanantenaina 
ny vahoaka fa hatao ny fanamboarana an’iny lalampirenena iny, saingy rehefa vita ny fifidianana, 
azo ny safidin’ny vahoaka na tsia, dia vita hatreo koa ilay resaka fa tsy misy tohiny intsony. 

Omaly dia hentitra ny filohampirenena Rajoelina fa « hanomboka amin’ny alatsinainy amin’ny herinandro 
avy (herin’ny anio) ny fanamboarana an’iny lalana iny, ary ho afaka ao anatin’ny ampahany betsaka 
fahasahiranana mampijaly azy ny vahoaka any amin’iny faritra iny. 

Efa miresaka an’izay fanamboaran-dalana izay ihany dia navoitran’ny filoha Rajoelina omaly 
ny ezaka natao hahafahana manamboatra ny lalana manelanelana an’Ambilobe amin’i Vohemar. Zary 
isaky ny fotoam-pifidianana enti-mampanantena ny vahoaka hatrany koa iny ka ankehitriny dia 
amin’ny fanatanterahana an’izany fanamboaran-dalana any izany ny fitondram-panjakana, hoy 


Notsindrian’ny filohampirenena Andry Rajoelina omaly koa ny fanamboaran-dalana manaraka ny 
takian’ny toetrandro any amin’iny faritra Atsinanana sy Analanjirofo iny, dia ny lalampirenena 
mampitohy an’i Toamasina amin’i Foulpoint, Fenoarivo Atsinanana, Soanierana Ivongo ka hatrany 
Hatao simenitra matevina na « beton armée » izy iny ka 30 Taona ny faharetany, ary raha sanatriavin’ny 
ka misy fahavoazana izany dia miantoka ny fanarenana azy ny orin’asa nanao azy. Natao izany lalana 
simenitra matevina izany satria fantatsika, hoy i Andry Rajoelina, fa manorana lava iny faritra 
ka mba lalana hahatanty ny rotsakorana no atao. 



