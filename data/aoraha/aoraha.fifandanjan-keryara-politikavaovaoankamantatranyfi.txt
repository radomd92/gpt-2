FIFANDANJAN-KERY ARA-POLITIKA VAOVAO :: ANKAMANTATRA NY FISIAN'NY FANOVÀNA GOVERNEMANTA NA TSIA • AORAHA

Lojika saingy tsy terena. Hiankina manontolo amin’ izay ho fanapahan-kevitry ny Filohan’ny Repoblika, 
Andry ny mety hisian’ny fanovàna na fan­dra­vana ny governemanta am-perinasa, tarihin’ny Praiminisitra, 
Christian. Voalaza fa : “mety tsy mbola hisy io fanovàna na fandravana ny rafitra mpanatanteraka 
ato ho ato” na dia tokony manaraka ny lojikan’ny andininy faha-54 ao anatin’ny Lalàm-panorenana 
izany, amin’izao fijoroan’ny Ante­nimierampirenena vaovao sy ny fifandanjan-kery politika 
izao. Io ilay andininy mamaritra ny amin’ny tokony hanoloran’ireo depiote maro an’isa ny anarana 
izay hotendren’ny Filohan’ny Repoblika. 

“Lojika tokoa izany saingy tsy voatery satria tsy misy ny lalàna mamaritra fa tsy maintsy hirosoana 
fanovàna na fandravana ny governemanta. Miankina amin’ny zava-misy ihany ny mety hisian’izany”, 
ny loharanom-baovao iray. 



Mifanandrify amin’ny fijoroan’ny Antenimierampirenena kosa ny vanim-potoana fanaovana tomban’ezaka 
ny asa vitan’ireo mpikambana ao anatin’ny governemanta taorian’ny enim-bolana nandraisan’izy 
ny toe­rany niaraka tamin’ny Praiminisitra, Ntsay Christian. 

Re tsialian-tsofina tokoa fa mety ho tombon’ezaka fotsiny ihany no hisy ato ho ato, fa mety raha 
enim-bolana indray vao hisy ny fanovàna na fandravana governemanta. Herintaona no karazana fifanarahana 
Filoha Rajoelina Andry tamin’ ny governemanta ankehitriny. 

Tsara tsindriana ihany koa ny nidifian’ny Filoham-pirenena ny fanontaniana manodidina an’ny 
avin’ny governemanta nandritra ny fandraisany an’ireo fitaovana ho an’ireo mpitandro fila­minana, 
Ivato, tamin’ny herinandro lasa iny. “Hatao ny tomban’ezaka fa tsy izany aloha izao no mahamaika 
ny fanaingana ny rehetra hiray fo amin’ny fitiavan-tanindrazana”, hoy fotsiny izy. 

Na izany aza, tsy maintsy hanendry an’ireo minisitra roa niala an-dahahana noho ny firotsahany 
fifidianana solombavambahoaka farany teo ihany ny Filoha. 









Enregistrer mon nom, mon e-mail et mon site web dans le navigateur pour mon prochain commentaire. 



