AMBATONANKANGA : FIARA TAPAKA HISATRA, NIANTEFA TENY AMINA FIARANA MPITARIKA PÔLITIKA – MIDI MADAGASIKARA

Namoa-doza indray ny resaka olana ara-teknika tamina fiara teny amin’iny faritra Ambatonankanga 
omaly maraina. Irony karazana fiara matanjaka irony, marika “Hyundai” no sendra tapaka hisatra 
nidim-pidinana teny an-toerana. Nifatratra tamina fiara nentina mpitarika pôlitika iray avy 
Andohalo avy any ity fiara tapaka hisatra ity, taorian’ny nandonany tamboho. Vokany potika tanteraka 
fiara matanjaka ity. Tsy naninona kosa ny tao anatiny. Torak’izay ihany koa, raha ny vaovao azo 
ireo olona tao anatin’ilay fiara marika Renault voadona. Izy sy ny zanany no tao anatin’ity farany, 
ny vaovao voaray izany , samy tsy nisy naninona avokoa. Fa mbola lozam-pifamoivoizana hatrany, 
teny amin’iny faritra Ankadilalana iny, omaly maraina hatrany. Taxi-be mindrana an’iny lalana 
ihany koa no sendra tapaka hisatra ka niantefa teny amin’ny tamboho, raha iny hidina hankany Mahamasina 
Raha ny loharanom-baovao azo, dia ny mpamily no naratra ka nentina haingana tany amin’ny toeram-pitsaboana. 
madinidinika kosa no nahazo ireo mpandeha. 




















