TSENA SOAMANATOMBO :: LEHILAHY VOALAZA FA NANAPAKA NY TAOVAM-PANANAHANY • AORAHA

Tranga hafa kely no niseho tao amin’ny tsenan’i Soamanatombo Anosy, afak’omaly maraina. Naratra 
ny lehilahy iray, dimy amby roapolo taona. Voalaza fa notapahiny ny taovam-pananahany. 

Nikoropaka ny mpivarotra sy ny olona tao an-tsena. Mbola avotra ny fahasalamany, omaly. Nolazain’ireo 
ao amin’ny tsena kosa fa tsy dia salama saina loatra io lehilahy io. «Ilay lehilahy efa maratra no 
nitsitra tao ambanin’ny latabatra fivarotana», hoy ny mpivarotra iray. 

Nantsoina ny mpitandro filaminana teo akaiky teo. Nampandrenesina ihany koa ny sampana mpamonjy 
«Nisy niantso izahay tokony ho tamin’ny sivy ora maraina fa misy olona maratra mafy ao an-tsena. 
teny haingana ny fiara mpitondra marary. Mbola nahatsiaro tena ilay lehilahy maratra. Tapaka 
teo kosa ny taovam-pananahany», araka ny fanampim-baovao avy amin’ny sampana mpamonjy voina. 

Mahafantatra an’ity niharam-boina ity ny ankamaroan’ny mpivarotra ao amin’ny tsenan’i Soamanantombo. 
ireo no nahalalana fa tsy dia salama saina ilay lehilahy. Izany no heverina ho antony nanaovany 
fihetsika izao. 

«Nofonosina dia nampiarahana aminy nankeny amin’ny hopitaly Joseph Ravoahangy Andrianavalona 
tapaky ny taovam-pananahany. Tsy nahitana ratra hafa ny vatany», hoy ihany ny mpamonjy voina. 









Enregistrer mon nom, mon e-mail et mon site web dans le navigateur pour mon prochain commentaire. 



