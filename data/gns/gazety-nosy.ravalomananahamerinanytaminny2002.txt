RAVALOMANANA : HAMERINA NY TAMIN’NY 2002?

Manasa ny vahoaka hihaona aminy eny amin’ny kianjan’Ambohijatovo ny kandida Ravalomanana rahampitso 
tolakandro. Fihaonana hanehoany ny fankasitrahana tamin’ny nifidianana azy, hoy ny fanentanana 
nivoaka hatramin’ny omaly alakamisy. 

Raha ampifandraisina amin’ny hiaka efa ataon’ireo haino aman-jery miara-dia amin-dRavalomanana 
alin’ny alarobia ny resaka, izay efa maneho fandresena ary hoe “hibata ambongadiny ny fandresena 
fihodinana voalohany izao”, dia tsinjo fa mitetika hamerina ny nataony tamin’ny 2002 izy. Efa 
ny sain’ny mpiara-dia aminy sahady Ravalomanana ho amin’ilay fakana fahefana fihodinana voalohany, 
na tsy izany aza ny voka-pifidianana. 

Tsy tokony hampitoviana koa anefa ny toe-draharaha satria tamin’ny 2002 dia olana nateraka ny 
ny fampitahana ny voka-pifidianana isaka ny birao fandatsaham-bato araka ny fitanana an-tsoratra 
akon’ny fifidianana no nisy, ary nanana ny rariny kokoa ny hetsi-bahoaka nitaky fampitaham-bokatra 
des procès verbaux), ary ny kandida nifaninana taminy sy ny mpomba azy moa tamin’izany (Ny Amiraly 
dia niziriziry tamin’ny hoe “tsy voalazan’ny Lalàmpanorenana ny fahafahana mampitaha ny voka-pifidianana”. 
na efa nahasarika vahoaka an’hetsiny teto Antananarivo aza ny hetsi-bahoaka, dia zary nampiseho 
nanambany sy nanamavo an’izany ny mpitondra tamin’izany. 

Tamin’izany fotoana dia nitarika tamin’ny vokatra ankapobeny ny kandida Ravalomanana fa amin’izao 
izao kosa dia any amin’ny laharana faharoa izy, ka tokony ho lojika ve raha olona mitana ny laharana 
no hanao hiakam-pandresena fihodinana voalohany? 

