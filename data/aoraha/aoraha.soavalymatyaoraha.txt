SOAVALY MATY • AORAHA

Manomboka miseho lany indray ny fivadihana palitao ataon’ireo mpanao pôlitika. Tsy tahotra tsy 
fa vao niala tamin’ny sezany ny Filoha teo aloha, Rajaonarimampianina Hery, avy amin’ny antoko 
vaovao ho an’i Madagasikara, dia efa nampiseho ampahibemaso ny fanohanany kandidà hafa loko sahady 
mpiray petsapetsa fahiny. Midika izany fa mbola manjaka ny tsy fahamatorana pôlitika eto Madagasikara 
dia ny havako raha misy patsa hatrany no manjaka. Tsy misy azo itokisana na iray akory aza! “Tsy mitaingina 
maty” rahateo ny mpanao pôlitika, araka ny fiteny mahazatra. 

Miharihary toy ny vay an-kandrina fa tsy tena fampandrosoana no foto-kevitra ijoroan’ny mpanao 
sasany fa fitadiavan-tseza fotsiny ihany. Ataon-dry zareo tahaka ny “fitia siligaoma” ny fanohanana 
iray, ka raha mbola mamy dia tazonina ao am-bava. Rehefa manomboka matsatso kosa dia arora avy hatrany. 

Dia amin’ny fomba ahoana tokoa moa izany no hampandrosoana ny firenena amin’ity fivadibadihana 
misy fiafarany ity. Ireo olona pôlitika efa niray donak’afo tany aloha ihany no mbola hita ao an’ny 
anio sy rahampitso ary angamba, ho mandrakizay. Ho lany andro amin’ny fanaovana tanalahy eto isika 
Tsy efa fotoana kosa ve izao mba hanovana ny famindra e? 









Enregistrer mon nom, mon e-mail et mon site web dans le navigateur pour mon prochain commentaire. 



