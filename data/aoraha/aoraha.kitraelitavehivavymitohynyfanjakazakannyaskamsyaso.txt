KITRA – ELITA VEHIVAVY :: MITOHY NY FANJAKAZAKAN' NY ASKAM SY ASOT • AORAHA

Tao anatin’ny lalao efatra efa vita tamin’ny fihodinana faharoa, ho an’ny fiadiana ny ho tompondakan’i 
taranja baolina kitra sokajy elita vehivavy, dia mbola mitohy hatrany ny fandresena azon’ny Asot 
sy ny Askam Itasy. Manana isa roa ambin’ny folo izy ireo, ankehitriny, taorian’ny fandresena fahefatra 
avy teo anatrehan’ny mpifanandrina taminy. Tamin’ny isa 3 noho 0 no nandavoan’ny Asot ny Ascuf 
any Matsiatra Ambony, raha tamin’ny isa 5 noho 0 kosa no nanamon­tsanan’ny Askam ny ekipan’ ny AS 
avy any Atsimo Andrefana. Tombony eo amin’ ny «goal average» no mahatonga ny ekipan’ Analamanga 
vonjimaika, ankehitriny. 

Ho an’ireo vokatra hafa indray dia nibata ny fandre­sena fahatelo ho azy, taorian’ ny nandresen’ny 
Itasy azy ireo, ny ekipan’ny AC SabNam, izay mitana ny laharana fahatelo vonjimaika (9 isa). Niondrika 
anatrehan’ity ekipan’i Sabotsy Namehana ity, tamin’ny isa 1 noho 0 ny Mifa, samy avy eto Analamanga. 
Prescoi, avy any Vakinankaratra ihany koa dia mba nibata fandre­sena, tamin’ny isa 1 noho 0, nanoloana 
Som Boeny. Ny Ascuf Matsiatra Ambony sy ny AS Comato Atsimo Andrefana kosa no eo amin’ny fahefatra mitovy, 
manana isa efatra, saingy sarahin’ny «Goal average». Milahatra ao aorian’ izy ireo kosa ny Prescoi 
3) sy Mifa (isa 2) ary ny Som (isa 0). Mbola hisy lalao telo hotanterahina vao fantatra izay hitarika 
filaharana eo amin’ity fifaninanam-pirenena elita vehivavy ity. 









Enregistrer mon nom, mon e-mail et mon site web dans le navigateur pour mon prochain commentaire. 



