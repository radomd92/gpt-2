FAKO SIMIKA: HAMONO OLONA FAOBE NY GOVERNEMANTA NTSAY SY RAJAO

Accueil > Gazetin'ny nosy > Fako simika: Hamono olona faobe ny governemanta Ntsay sy Rajao 

Publié le 20 août 2018 



Famonoana olona faobe no ataon’ny fitondrana Ntsay Christian sy ny fanjakana Hery Rajaonarimampianina 
Izany no azo amintinana ny vokatra ny filankevitra ny minisitra izay nataon’izy ireo ny talata 
14 aogositra 2018 tamin’ny 4 ora tolakandro teny amin’ny lapam-panjakana Iavoloha. 

Taitra avokoa ny olom-pirenena rehetra izay mpanaraka ny raharaham-pirenena raha nahita tao 
tranokalan’ny fiadidiana ny repoblika milaza fa hametraka toerana iray hanangonana ny fako simika 
radioactifs) eto Madagasikara ity governemanta tarihin’ingahy Ntsay Christian ity. 

Araka ny voalazan’ny andininy faha roa amin’ny fampitam-baovao ao anatin’ity fanambaran’ny 
ny minisitra ity dia ny minisitra ny Foloalindahy, ny minisitra ny Fanajariana ny tany, ny minisitra 
Harena ankibon’ny tany sy ny solika, ny minisitra ny Indostria sy ny fampiroboroboana ny sehatra 
miankina, ny ministra ny Fahasalamana, ny ministra ny Angovo sy ny akoranafo, ny ministra ny Fampianarana 
sy ny fikarohana siantifika, no niara-nanao ny fanambarana fa hametraka foibe hanangonana vonjy 
ny fako simika “déchets radioactifs” eto Madagasikara amin’ny toerana iray. 

Io ilay famonoana ny Malagasy sy ny zava-manan’aina rehetra ao anatin’io faritra izay hasiana 
tetikasa maloto hataon’ingahy Ntsay Christian praiminisitra sy ingahy Hery Rajaonarimampianina 
sy ny governemanta tarihiny izao. Ny faritra manodidina ity toerana ity rehetra dia tsy maintsy 
tratran’ny fahasimbana avokoa. Fanapotehana ny tontolo iainana tanteraka sy ny taranaka Malagasy 
azo andikana izao tetikadin’ny fanjakana izao ka tsy azo atao ny mangina sy ny mipetra-potsiny 
anatrehan’ity raharaha ity. Milaza ihany koa ity fanambarana ity fa mangataka ny firaisan-kinan’ny 
hono ny filoham-pirenena Hery Rajaonarimampianina sy Ntsay Christian. Ny hamono ny Malagasy 
izao ve no hiraisana hina? Mieritrereta ihany fa hisy fahataperany avokoa ny zava-drehetra. 

Ny tsara ho fantatra ny Malagasy dia ny maha zava-doza ny fako simika na ny “déchets radioactifs”. 
fako simika dia vokatra ny orinasa lehibe mpanodina herinaratra ara-tsimika misy ny antsoina 
“radioactifs” izay miteraka ny aretina maro toa ny homamiadana, ny aretin-koditra, ny lefan-kozatra 
ny fahasemporana sy ny fahasembanana avy any ankibon-dreniny . Ohatra vitsy ireo izay mitarika 
fahafatesana sy ny fijaliana mandritra ny fotoana maro. 

Potehin’ity fako simika ity koa ny tontolo iainana rehetra manodidina azy. Tsy levona mandritra 
zato taona ity fako ity ary zava-doza tanteraka no vokany. Ohatra amin’izany ny mahazo ny toerana 
any Japon izay nialan’ny mponina ka tsy misy mahazo andehanan’ny zava-mananaina intsony efa ho 
maro izao. Toa izany koa ny any Rosia amin’ny faritr’i Ukraine (Tchernobyl) iny izay tsy azo onenana 
hatramin’ny taona 1986. 

Ny firenena lehibe no mitady firenena hametrahany ity fako simika ity. Ny tany mahantra no lasibatr’izy 
amin’izany ka isan’izany i Madagasikara. Tamin’ny fitondran’ingahy Zafy albert dia nisy ny fikasan’ity 
ity niaraka tamin’ingahy Andriamanjato Richard izay mpanao pôlitika niaraka taminy tamin’ny 
1993-1996, saika hampiditra ity fako simika ity teto Madagasikara, nefa niara-nitroatra ny vahoaka 
sy ny mpanao pôlitika tamin’izay, ka najanona io tetikasa io. Volabe tsy toko tsy forohana no saika 
ho an’ireo mpitondra ireo. Ary tany amin’ny faritra atsimo iny no saika hasiana azy. 

Volabe no tambin’izao ho an’i Ntsay Christian sy Hery Rajaonarimampianina ary ny mpikambana ao 
governemanta tarihiny raha toa ka tanteraka ity tetikasa ity. Izay midika fa natakalon’ireo mpitondra 
vola ny ain’ny vahoaka Malagasy sy ny firenena. 

Izao ve ny governemanta ny marimaritra iraisana nasaina notarihin’ingahy Ntsay Christian? Io 
no fifanarahana miafina nataon’ny Mapar sy ny Hvm ary ny Tim? Tena tsy fitondram-panjakana intsony 
ataon’ireo fa famonoana olona ary fanapotehana ny firenena Malagasy tanteraka. 









