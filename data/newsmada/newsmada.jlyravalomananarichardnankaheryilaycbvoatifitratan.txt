JLY RAVALOMANANA RICHARD: NANKAHERY ILAY CB VOATIFITRA TANY BEFANDRIANA AVARATRA | NEWSMADA

Par Taratra sur 31/07/2019 

Tonga nitsidika sy nankahery ilay kaomandin’ny tobim-paritry ny zandarimaria (CB) Befandriana 
omaly teny amin’ny Hopitaly miaramila Soavinandriana, ny eo anivon’ny fianakaviamben’ny zandarimariam-pirenena, 
Sekreteram-panjakana eo anivon’ny fiarovam-pirenena miadidy ny zandarimariam-pirenena (Seg), 
Jly Ravalomanana Richard, sy ireo mpiara-miasa aminy. Nandritra izany no nanolorana ity maherifon’ny 
ity ny taratasy fankasitrahana sy ny lelavola 2 tapitrisa Ar avy amin’ny Seg sy ny kaomandin’ny 
(ComGN) ho mariky ny herim-po nananany. Marihina fa notolorana, toy izany, koa ilay zandary niaraka 
na tsy naratra aza mba ho fampirisihana azy amin’ny ezaka nataony. Nanambara ireo tompon’andraikitra 
ao amin’ny zandarimaria ireto fa manao ny ainy tsy ho zavatra ny olon’ny zandarimaria miady amin’ireo 
ratsy sy hiarovana ny vahoaka sy ny fananany manerana ny Nosy, koa rariny raha ankasitrahina izy 
Efa niatrika fandidiana ity zandary naratra ity vao vantany tonga teto Antananarivo ka avotra 
aman-tsara ny ainy ary iantohan’ny fanjakana avokoa ny lany rehetra amin’ny fitsaboana azy. Nankasitraka 
ezaka nataon’ny fitondram-panjakana ny Seg tamin’ny fanavotana tamin’ny alalan’ny helikoptera 
ireto maherifon’ny zandary ireto. 



Les commentaires sont fermées. 

