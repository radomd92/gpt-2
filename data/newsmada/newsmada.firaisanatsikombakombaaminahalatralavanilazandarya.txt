FIRAISANA TSIKOMBAKOMBA AMINA HALATRA LAVANILA: ZANDARY AM-PERINASA IRAY NAIDITRA AM-PONJA | NEWSMADA

Par Taratra sur 30/04/2019 

Nidoboka am-ponja, omaly, rehefa avy natolotra ny fampanoavana ilay zandary “chef de poste” sy 
iray voarohirohy ho niray tsikombakomba tamina halatra lavanila tao Andekaleka… 

Raim-pianakaviana iray antsoina hoe Rakotoniaina Bruno, monina ao Antsampanana RN 2, no saron’ny 
miasa ao Andekaleka Andasibe nitondra vokatra lavanila maitso mbola tsy matoy tanaty kitapo, 
faran’ny herinandro teo. Taorian’ny nahatrarana azy, nosavaina ny tranony ka mbola nahitana 
hafa ihany koa izay mitotaly teo amin’ny 70 kg ny lavanila tsy matoy tao aminy. Nentina nanaovana 
teny amin’ny borigadin’ny zandarimariam-pirenena ao Brickaville izy ka fantatra fa efa fanaony 
mividy lavanila halatra toy izao amin’ireo kaominina maromaro, toy ny ao Andasibe, ny ao Andekaleka, 
ao Beforona, ny ao Antsampanana ary hatrany Brickaville izay efa tanàna mamboly lavanila avokoa 
fotoana izao. Vokany, fantatry ny mpanao famotorana nandritra ny fanadihadiana hatrany fa misy 
tsikombakomba amin’ity raim-pianakaviana ity sy ny zandary “chef de poste” ao Andekaleka ka natolotra 
kaompanian’ny zandary ao Toamasina ny famotorana ilay zandary. “Miady amin’ny kolikoly ny zandarimariam-pirenena 
fotoana izao ka tsy handefitra manoloana ny endrika kolikoly ataon’ny zandary”, hoy ny kaomandin’ny 
zandary ao Toamasina, ny chef d’escadron, Andrianatrehana Hando Dina. Naiditra vonjimaika am-ponja, 
rehefa avy natolotra ny fampanoavana fitsarana ambaratonga voalohany izy roa lahy (ilay zandary 
Rakotonirina Bruno). Nohamafisin’ny filohan’ny vovonan’ny mpanondrana vokatra lavanila, 
Menarivo Félix, fa tsy ekena mihitsy ny fiotazana lavanila mialoha ny fotoana mbola tsy hisokafan’ny 
ka samy tokony hiandry izany ny rehetra. 



Les commentaires sont fermées. 

