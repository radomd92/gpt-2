FAHATRARANA RONGONY 140 KILAO :: HIHATRA AMIN’IREO MAORISIANINA ENY AM-PONJA NY LALÀNA ETO MADAGASIKARA • AORAHA

Tsy manaiky lembenana ny eo anivon’ny Fampanoavana tamin’ny raharaha nahatrarana ravin-drongony 
milanja 100 kg mahery sy ny zava-mahadomelina “héroïne” milanja 25.5 kg. “Voampanga amin’ny raharaha 
bevava ireo Maorisianina ireo ka avy hatrany naiditra am-ponja vonjimaika eny Tsiafahy. Ampiharina 
ireo ny lalàna eto Madagasikara”, hoy Razafimelisoa Odette Balisama, lehiben’ny Fampanoavana 
amin’ny Fitsarana ambaratonga voalohany eto Antananarivo. 

Taorian’ny nahatrarana ireto teratany Maorisianina ireto tamin’ny alin’ny alarobia 6 jona lasa 
tany Manjakandriana dia nandefa polisy ry zareo Maorisianina hijery akaiky ity raharaha ity eto 
Hatramin’ny omaly dia mbola nisy ny fifampidinihana nataon’izy ireo tamin’ireo mpitsara teo 
Fampanoavana etsy Anosy. “Tena zava-doza io raharaha zava-mahadomelina io. Nilaza ireo polisy 
tonga tato aminay fa betsaka no olona tra-tehaka momba izany any amin’izy ireo saingy tsy mety tratra 
ny tena atidoha. Noho izay antony izay dia nangataka izy ireo ny hisian’ny fiaraha-miasa eo amin’ny 
roa tonta. Nangataka ny hampiharana ny lalàna maorisiana amin’ireto voampanga ireto ihany koa 
ireo saingy tsy nanaiky ny Fitsarana fa lalàna malagasy no hitsarana azy ireo”, hoy ihany ny lehiben’ny 


Momba ny fakàna ireo Maorisianina voampanga hotsaraina any Maorisy dia nanazava ity lehiben’ny 
ity fa “tsy misy fangatahana fandefasana teratany vahiny iray voarohirohy amin’ny raharaha ety 
Fitsarana handefasana azy mankany amin’ny firenena niaviany raha tsy voatsara ny raharaha maha 
azy”, hoy izy. 

“Ny zavatra nifampiresahanay farany ary mety hatao dia ny hanomezana fahefana hanohy ny famotorana 
polisy malagasy ahafahan’izy ireo miara-miasa amin’ny polisy maorisianina amin’ny famotorana 
ny fikarohana izay atidoha na ny mety ho fiavian’ireto zava-mahadomelina ireto”, hoy ihany Razafimelisoa 
Balisama. 









Enregistrer mon nom, mon e-mail et mon site web dans le navigateur pour mon prochain commentaire. 



