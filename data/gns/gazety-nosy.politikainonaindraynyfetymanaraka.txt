POLITIKA : INONA INDRAY NY FETY MANARAKA?

Nahazo tombony tamin’ny fanaovana fety sy lanonana ny Malagasy tao anatin’ny enim-bolana voalohany 
taona 2019 ity. Isan’ny nanamarika ny fety teto Madagasikara voalohany indrindra ny fametrahana 
filoham-pirenena vaovao tamin’ny faha 19 janoray 2019. Lanonana nandrasan’ny Malagasy rehetra 
satria samy niandrandra filoham-pirenena vaovao ny rehetra. Mitaky fanovana tanteraka ny Malagasy 
maika te-hiova amin’ny fanjakan’ingahy Hery Rajaonarimampianina izay nanjakan’ny kolikoly 
ny halatra ary ny kiantrano an-trano tanteraka. Tsy hay tenenina intsony ny famonoan’olona noho 
asan-jiolahy sy ny asan-dahalo tamin’ireny fotoana ireny. Izany no antony nahafaly ny Malagasy 
amin’ny fialan’ingahy Hery Rajaonarimampianina sy ny fanjakany. 

Ny fety manaraka an’iny indray dia ny fisian’ny propagandy tamin’ny fifidianana izay ho depiote 
ny volana may 2019 manontolo. Fety be hoan’ny Malagasy iny satria niraradraraka izay tsy izy ny 
natao fafikatrana avy tamin’ny kandidà izay te ho solombavambahoaka iny. Raha nanontaniana ny 
iray dia milaza fa 1 miliara ariary(1 000 000 000 ar) no laniny tamin’ny fanaovana propagandy vao 
azy ho depiote raha kely indrindra. Fanasana isan-karazany, fanomezana voninahitra ireo raiamandreny 
fanolorana fanampiana hoan’ny fikambanana maro, ary tonga hatrany amin’ny fividianana ireo 
Ankoatran’ireny dia ny fanaovana fampisehoana rindrankira sy lanonana tsy andoavam-bola samy 
izay nandaniana volabe isakin’ny mihetsika. 

Tena hafalian’ny fety tanteraka no nitranga tamin’ireny fotoana ireny. 

Ny volana jona 2019 indray dia fety ny fanatrehana ny lalao nataon’ny Barea izay mpilalao baolina 
Malagasy, ka nanao ny fifaninana tamin’ny fiadiana ny CAN-2019 tany Egypta ka nahatafakatra ity 
Malagasy ity tamin’ny fiadiana ny ampahefa-dàlana. Fety moa izany! Mbola tsy nisy toa izany ny 
Malagasy nampiseho ny hambopom-pirenena sy ny fitiavan-tanindrazana. Hatramin’ny filohan’ny 
Andry Nirina Rajoelina mihitsy no nitarika delegasionina Malagasy marobe hanohana ny Barea tany 
ka olona 500 mahery indroa miatoana no tonga nanatrika ny lalao nataon’ny ekipam-pirenena ity. 

Hadinon’ny Malagasy rehetra ny fiainam-pirenena tamin’ireny fotoana ireny ka toa Malagasy manankarena 
tia tanindrazana no sary niseho tamin’iny lalao baolina kitra fiadiana ny amboaran’ny ekipam-pirenena 
iny. Mbola tsy nisy koa fientanam-po be dia be nataon’ny Malagasy rehetra mitovy tamin’iny fotoana 
Saingy lefy sahady izany ankehitriny satria tototrin’ny adim-piainana indray ny vahoaka Malagasy 
izao. 

Ny fety manaraka indray dia ny fiandrasana ny fahatongavan’ingahy filohan’ny Eglizy katolika 
eto Madagasikara amin’ny herinandro voalohan’ny volana septambra 2019 izao. Handray ny Papa 
Voalohany ny firenena sy ny vahoaka Malagasy. Zava-dehibe tokoa izy ity ka amin’izao fotoana izao 
miandrandra izany avokoa ny Malagasy rehetra. Hatramin’ny finoana silamo eto Madagasikara dia 
nanao fanambarana fa tonga hitsena azy. Ny fanjakana Malagasy moa dia ingahy Andry Nirina Rajoelina 
filoham-pirenena mihitsy no manaramaso akaiky ny fikarakarana ity lanonana ity. 

Azo lazaina fa taonan’ny fety no nisy teto Madagasikara amin’izao taona voalohan’ny fanjakana 
Andry Nirina Rajoelina izao. Maro no lesona azo sintonina tamin’izany satria nahitana seho maro 
tsy fahita loatra teto Madagasiklara izany. 

Azo lazaina fa lasa nivadika politika tanteraka ireny fety sy lanonana rehetra ireny sy izay hoavy 


Rehefa vita ary ireo fety ireo dia tsy maintsy hitodika be dia be amin’ny fiainam-pirenena amin’izay 
Malagasy. Hitodika any amin’ny fampanantenana izay nanomezana toky azy izy ireo dia ny fanantaterahana 
IEM(initiative pour l’emergence de Madagascar) sy ny Veloranom-pampandrosoana. Hatraiza no 
efa vita ary inona no fanantenana azo andrandraina amin’izany? 

Tsy maintsy hitodika any amin’ny mpitondra firenena ny vahoaka tsy ho ela intsony. Hibanjina ny 
sy ny fandrosoana izay nampanatenana azy izy ireo. Ny volana oktobra 2019 dia azo antoka fa hisy 
fomba fijery vaovao izay hataon’ny Malagasy. Tsy resaka fety intsony na lanonana no hotakian’izy 
amin’ny mpitondra fa ny dingana vitan’izy ireo tamin’ny fampanantenana ny fiovana ny firenena. 

Ho azo itokisana ve ny IEM? Ho tanteraka ve ny velirano izay nampanantenana? Ary ho azo hametrahana 
ve ny fitondrana misy ankehitriny? 

Ity taona 2019 ity no tsy maintsy hilazan’ny vahoaka Malagasy ireo fanontaniana ireo ka hitsarany 
ny fanjakana vaovao ity. 



