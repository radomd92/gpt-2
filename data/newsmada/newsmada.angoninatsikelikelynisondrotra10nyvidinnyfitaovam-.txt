ANGONINA TSIKELIKELY  : NISONDROTRA 10 % NY VIDIN’NY FITAOVAM-PIANARANA | NEWSMADA

Par Taratra sur 08/08/2017 

Manangona tsikelikely ny fitaovam-pianarana ny ray aman-dreny amin’izao fotoam-pialan-tsasatra 
Vidiana mialoha ny tena mavesatra sy lafo, toy ny kahie sy ny boky ho an’ireo efa nahazo ny lisitry 
boky hampiasaina mandritra ny taom-pianarana vaovao. Nahitana fiakarany 500 Ar ka hatramin’ny 
000 Ar ny kahie amidy eny an-tsena na any amin’ny magazay mpivarotra fitaovam-pianarana. Ny kilasy 
ème hanala fanadinana CEPE mampiasa kahie tsy latsaky ny 15. Ny kahie 200 pejy mahatratra hatramin’ny 
000 Ar ny iray arakaraka ny kalitao sy ny hatevin’ny fonony. Tsy ny kahie ihany fa nisondro-bidy 
koa ireo kojakoja hafa toy ny fandokoana, ny fanipika, fonon’ny kahie. 

Mitaky fitaovana tsara kalitao ny sekoly ary mametraka ny marika ilaina. Ambarany fa raha tiana 
hatramin’ny faran’ny taona ny kojakoja, tsy mety ny mividy ireo vita sinoa tsy mateza akory. Ho 
mpianatra iray, manomana 120 000 Ar ny ray aman-dreny hatokana ho an’ny fitaovam-pianarana fotsiny. 
mbola tafiditra ao ny boky samihafa. 

Ho an’ny ivontoeram-pampianarana sasany, ho fanampiana ny ray aman-dreny, nifampirahraha tamin’ny 
mpanafatra fitaovana izy ireo. Amidy any an-tsekoly ireo kojakoja ilaina amin’ny vidiny latsaka 
kokoa raha mitaha amin’ny any an-tsena. 

Rehefa mandia taom-pianarana vaovao, betsaka ny ray aman-dreny manana fahazarana mividy akanjo, 
kitapo vaovao koa hiatrehana ny taona. Manoloana ny fahasahiranana anefa, ny fitaovana aloha 
tena mahamaika fa afaka mandefitra ny ambiny, hoy ny renim-pianakaviana iray. 



Les commentaires sont fermées. 

