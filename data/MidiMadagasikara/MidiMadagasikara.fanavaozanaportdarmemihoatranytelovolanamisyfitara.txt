FANAVAOZANA « PORT D’ARME » : MIHOATRA  NY TELO VOLANA, MISY FITARAINANA – MIDI MADAGASIKARA

Olona maromaro no nandefa taratasy fitarainana taty amin’ny gazety mahakasika ny fitavozavozan’ny 
taratasy momba ny fanavaozana ny fahazoan-dàlana hitazona sy hampiasa fitaovam-piadiana sokajy 
sy fahatelo. “Gaga sy talanjona izahay noho ny fitavozavozan’ireo tompon’andraikitra isan’ambaratongany 
amin’ny fanatanterahana ny fanomezana ny taratasy, satria feran’ny lalàna ny fitazoana sy fampiasana 
fitaovana ireny (…) eo amin’ny telo volana ihany matetika ny faharetan’ny fikarakarana ny taratasy, 
ankehitriny dia efa mitatra tanteraka izany (…) mitaraina araka izany izahay, satria betsaka 
taratasy tokony nohavaozina, nefa mbola tsy nankatoavin’ny tompon’andraikitra ihany hatramin’izao”, 
araka ny sombiny tao anatin’ilay taratasy fitarainana. Ny vokatr’izany dia lasa tsy ara-dalàna 
ny fitazomana basy ho an’ireo izay mbola tsy vita fanavaozana taratasy, izay marihina fa isan-taona 
hatao izany. Raha sendra misy fanafihan’olon-dratsy izany ka mba niaro tena ny tompon’ny basy 
io farany indray no mety henjehin’ny lalàna manan-kery, satria tsy vaovao ny taratasy fahazoan-dàlana 
Raha ny tokony ho izy, raha araka ny fanazavana hita tao amin’ilay fitarainana, dia ny faran’ny 
martsa farafahatarany no mivoaka io fanavaozana, izay hatao isan-taona, io ary azo ampiasaina 
ny taona iray. Hatreto anefa, ny amin’ity taona 2017 ity, dia mbola tsy nivoaka izany ka lasa mampihorohoro 
olona tokony hitazona basy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

