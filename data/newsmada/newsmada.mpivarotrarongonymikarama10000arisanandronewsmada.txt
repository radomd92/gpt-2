MPIVAROTRA RONGONY  : MIKARAMA 10 000 AR ISAN’ANDRO | NEWSMADA

Par Taratra sur 12/04/2018 

Nisy ny hetsika manokana nataon’ny polisy misahana ny ady amin’ny zava-mahadomelina niaraka 
tompon’andraikitry ny fokontany eny Andohatapenaka, ny herinandro lasa teo. Nahitam-bokany 
satria taorian’ny fihaonana tamin’ireo mponina, nahazo loharanom-baovao ny polisy nilaza fa 
olona mivarotra rongony eny an-toerana ary maro ireo tanora manjifa sy mifoka ao amin’ilay olona 
fa manaparitaka rongony. Nanao vela-pandrika ny polisy ka tratra tamin’izany ny raim-pianakaviana 
mpivarotra rongony niaraka tamin’ireo lehilahy roa mpanjifany. Mbola nahitana fonosan-drongony 
47 sy rarany 700 grama tao aminy. Nilaza izy nandritra ny fanadihadiana nataon’ny polisy fa efa 
teny Antanimora ity mpivarotra rongony ity kanjo niverina nanohy ny asany indray taorian’ny fivoahana 
fonja. 

Tratra teny Beravina Itaosy sy Ambanidia koa ireo lehilahy roa mpanao trafikana zava-mahadomelina. 
ilay lehilahy tratra teny Ambanidia fa mikarama 10 000 Ar isan’andro mivarotra rongony. Mahalany 
miisa 25 isan’andro izy. Nilaza kosa ilay tratra teny Beravina Itaosy fa olona avy any Androy no 
entana azy. 



Les commentaires sont fermées. 

