ANKAZOABO ATSIMO : KAMIÔ VOATAFIKA, OLONA IRAY MATY VOATIFITRA, 44 TAPITRISA ARIARY LASA – MIDI MADAGASIKARA

Fiarabe roa, nitondra entana sy olona, handeha hizotra ho any Toliara no lasibatry ny asan-jiolahy 
amin’ny sampanan’i Berenty, distrika Ankazoabo Atsimo ny faran’ny herinandro lasa teo. Vokany 
iray maty voatifitr’ireo malaso ary vola mitentina eo amin’ny 40 tapitrisa ariary eo ho eo no lasan’ireo 
Tokony ho tamin’ny folo ora sy sasany alina tany ho any no nitrangan’ity fanafihana ity. Nirongo 
ireo andian-jiolahy tamin’io fotoana io ary efa nitampify sy niandry izay fandalovan’ireto kamiô 
fotsiny. Vantany vao nipoitra ny iray, avy hatrany dia norarafan’izy ireo ny bala. Na teo aza anefa 
dia niezaka ny niala ity fandrika ity ilay mpamily ary dia tafatsoaka ihany. Saingy nisy olona iray 
anatiny no niantefan’ny bala ary maty tsy tra-drano. Sendra ny sampoka ara-teknika kosa ny mpamilin’ilay 
faharoa satria dia « calé » teo am-pitsoahana izy ary dia noraisin’ireo jiolahy mora foana. Tapitra 
avokoa ireo mpandeha rehetra tao anatiny, izay nampidinin’izy ireo tsirairay. Ary saika lasa 
ireo entana sarobidy rehetra, niampy vola 44 tapitrisa ariary. Ny somary nahavariana tamin’ny 
malaso dia vehivavy iray nitaiza sy nilaza fa tsy nanam-bola no mbola manana zanaka marary no nomen’izy 
vola 20.000 ariary. Taorian’ity fanafihana ity dia zandary maro avy Ankazoabo Atsimo, niaraka 
zandary avy any Toliara sy Sakaraha no nalefa any an-toerana hanao ny fanadihadiana sy hikaroka 
olon-dratsy ireto. 




















