FIPARITAHAN’NY ZAVA-MAHADOMELINA : NANAO BEMIDINA NY POLISY, OLONA MIISA 22 VOASAMBOTRA | NEWSMADA

Par Taratra sur 09/11/2016 

Nanao bemidina tampoka tamin’ny faritra maro manodidina ny renivohitra ny polisy misahana ny 
amin’ny zava-mahadomelina, ny alatsinainy teo. Miisa 22 mianadahy ireo olona voasambotra nandritra 
fidinana nataon’ny polisy… 



Nidoboka am-ponja rehefa avy natolotra ny fampanoavana, omaly ireo olona miisa 22 voarohirohy 
tompon’antoka tamin’ilay raharaha fivarotana rongony. Araka ny fampitam-baovao voaray avy 
polisy, nahazo loharanom-baovao ny polisy fa misy olona mivarotra sy mifoka rongony eny amin’ny 
Ambohimangakely, Ambohimanarina, Ankadindramamy, Marais Masay, Ambodivona, Ampasika, Ivandry 
Morarano Alarobia. Nilatsaka tampoka teny amin’ireo toerana ireo avy hatrany ny polisy taorian’izay 
tratra teo am-pivarotana sy fifohana ireto olona ireto. Voalazan’ny polisy fa vehivavy efara 
voasambotra teny Ambohimangakely teo am-pivarotana rongony. Mbola nahitana fonosan-drongony 
amin’izy ireo nandritra ny fisavana nataon’ny polisy. Ramatoa iray mipetraka eny Ambohimanarina 
natoron’izy ireo ny polisy fa fividianan’izy ireo rongony. Hita tao an-tranony nandritra ny fisavana 
rongony milanja 20 kg. Niaiky izy ireo nandritra ny fanadihadian’ny polisy ary nilaza fa avy any 
ireto rongony ireto ka aparitaka aty an-drenivohitra. Nisy tamin’ireo lehilahy ireo kosa, voasambotra 
am-pifohana rongony teny Morarano Alarobia sy Ankadindramamy sy Ambodivona ary Marais Masay. 

Tsy mety fongana mihitsy ity trafikana zava-mahadomelina ity. Tokony hojeren’ny fanjakana akaiky 
momba izany satria marobe ireo tanora efa roboka amin’izy ity. 



Les commentaires sont fermées. 

