HOY IZY IREO... • AORAHA

Christine Razanamahasoa (mpandrindra nasionalin’ny Mapar) Amin’ny maha mpikambana ny tenako ao anatin’ny depiote ho an’ny fanovàna dia tsy afa-po tamin’iny 
iny ny tenako. Satria ny fialan’i Hery Rajaonarimampianina no takian’ny vahoaka ary izy ireo no 
faran-tampony eto amin’ny firenena. Tsy maintsy hisy ny fanazavana hoentinay amin’izy ireo eny 
dia ho hita eo ny tohin’ny raharaha. Amin’ny maha mpikambana ny tenako ao anatin’ny vovonana politika 
kosa anefa dia misy ny fahafaham-po ao anatin’io didy navoakan’ny Hcc io. Isan’izany ny fampiharana 
andininy faha- 54 ao anatin’ny Lalàm-panorenana mikasika ny fanendrena praiminisitra izay efa 
hatrany am-boalohany. Eo ihany koa ny fanatanterahana ny fifidianana mialoha ny fotoana. 

Harijaona Randriarimalala (Filohan’ny vondrona parlemantera Hvm) Ankasitrahanay io didy navoakan’ny Hcc io satria manaja ny Lalàm-panorenana. Efa ela ihany koa 
no nilaza fa tokony hisy ny fifampiresahana mikasika ny fananganana governemanta iraisana. Efa 
ao amin’io andininy faha- 54 ao amin’ny Lalàm-panorenana io fa ireo maro an’isa miainga ao amin’ny 
no manolotra ny Praiminisitra ka efa vonona amin’izany izahay. Ny fanahiana fotsiny anefa dia 
hisy indray ny ady seza ataon’ireo antoko sasany. Izahay rahateo efa nisafidy ny hanaja ny Lalàm-panorenana 
am-pahendrena sy amim-pahamendrehana no handraisanay io didy io. Ny fanehoanay maro an’isa manohana 
Filoham-pirenena Hery Rajaonarimampianina dia ataonay am-pahendrena ihany koa. 









Enregistrer mon nom, mon e-mail et mon site web dans le navigateur pour mon prochain commentaire. 



