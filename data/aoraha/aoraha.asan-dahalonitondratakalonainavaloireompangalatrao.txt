ASAN-DAHALO :: NITONDRA TAKALON'AINA VALO IREO MPANGALATRA OMBY TANY MANJA • AORAHA

Nisehoana fanafihan-dahalo tany Manja, ny alin’ny alatsinainy lasa teo. Ankoatra ny omby norobaina 
nitondra olona natao takalon’aina ihany koa ireo malaso. Votsotra avokoa izy valo ireo, nony efa 
lavidavitra ny tanàna. 

Ny omby sisa no mbola any am-pelantanan’ny dahalo. Fanaon’ireo olon-dratsy avy nangalatra omby 
ambanivohitra ny mitondra olona ho fampitahorana ny mpanara-dia mba tsy hanao izany fanarahan-dia 
Mazàna tsy sahy manenjika ny fokonolona rehefa misy tranga toy izany. Tamin’ity tany Manja ity 
izay olona hitan’ireo dahalo no noteren’izy ireo noentina, tamin’io alina nisehoan’ny fanafihana 
Omby manodidina ny roapolo no very. Tsy nanakana ny fokonolona sy ny mpitandro filaminana hanao 
fanarahan-dia anefa izany. Voalaza fa tany amin’ny roa kilaometatra miala ny tanàna no navotsotra 
natao takalon’aina. Nieren-doza, tsy nisy naratra na namoy ny ainy fa tafaverina tamin’ny fianakaviany 
izy valo. 











Enregistrer mon nom, mon e-mail et mon site web dans le navigateur pour mon prochain commentaire. 



