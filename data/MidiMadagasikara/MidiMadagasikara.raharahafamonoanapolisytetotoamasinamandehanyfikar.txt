RAHARAHA FAMONOANA POLISY TETO TOAMASINA : MANDEHA NY FIKAROHANA, TSY MBOLA MISY VOASAMBOTRA HATRETO – MIDI MADAGASIKARA

Mbola tena mitana ny sain’ny maro eto Toamasina ny nahafaty an-dRasolonanahary Jacques 30 taona, 
miasa eo anivon’ny Unité d’Intervention Rapide (UIR) Toamasina, maty voatifitry ny basy kalaky 
am-podiana tao Tanamborizano, ny maraim-ben’ny alahady teo raha nifanehitra tamin’ireo andian-jiolahy 
ny fanazavana azo. Taorian’ny fahafatesan’ity polisy ity, dia namoaka fanambarana ny polisim-pirenena 
Toamasina, ka tamin’izany no nilazan’izy ireo fa tamin’io fotoana nitrangan’ny fahafatesan’ity 
ity izao, dia maro ny zavatra nifamahofaho nitranga ny alina ny sabotsy sy ny alahady io; voalaza 
fa tamin’ny 01ora marainan’ ny alahady dia nisy trangm-panafihana niseho nilana vonjin’ny polisy 
Tsarahonenana Betainomby, tamin’ny 02ora ihany koa dia nisy fanafihana niseho tao amin’ny Cité 
izay netsehina avokoa ny polisy teto Toamasina nanao ny fanenjehana azy ireo sy nanao ny fanaraha-maso 
manodidina sy ny Tanana, saingy tafatsoaka hatrany ireto andian-jiolahy ireto araka ny fampitam-baovao 
avy tamin’ny polisy. Heverina hoy ny polisy, fa ireo andian-jiolahy nifanenjehana ity nifanehitra 
polisy voatifitra hamonjy fodiana ity, satria nanao fanamiana maha-polisy azy izy tamin’ny fotoana 
azy io. Efa tonga an-tanindrazany any Tanambe Ambatondrazaka ny razana izao araka ny fampitam-baovao 
hatrany. Ny polisy misahana ny heloka be vava no misahana ny raharaha ary miangavy fiaraha-miasa 
rehetra ny polisy mba hanome vaovao azy ireo tamin’ireto andian-jiolahy mamaky ady amin’ny polisy 
Ankoatra izay raha ny fampitam-baovao azo ihany, fa ny talata 8 janoary 2019 dia mpandraharaha 
no nisy nanafika tamin’ny andro antoandro be nanahary tamin’ny lalam-baovao Relax, akaikin’ny 
antsoina hoe : « be menaka », ka vola 40 tapitrisa ariary no very tamin’izany araka ny vaovao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

