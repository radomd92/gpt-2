POLISIM-PIRENENA : NISOKATRA NY FANKALAZANA NY FAHA-55 TAONA | NEWSMADA

Par Taratra sur 05/03/2016 

Fotoam-pivavahana iraisam-pinoana notarihin’ny FFKM Antananarivo Renivohitra natao teny 
Katedraly katolika Andohalo izay notanterahina, omaly maraina no nanokatra tamin’ny fomba ofisialy 
fotoam-pankalazana ny faha-55 taona nijoroan’ny polisim-pirenena Malagasy. Tenin’ny Soratra 
nalaina tao amin’ny Matio 5 : 13-14 « Ianareo no fanasin’ny tany, ianareo no fahazavan’izao tontolo 
» ny lohahevitra niompanan’ity fotoam-pankalazana ity. Vory lanona nanome voninahitra ny fotoana 
fianakaviamben’ny polisim-pirenena notarihin’ny minisitry ny Filaminam-bahoaka, ny inspecteur 
de police, Randimbisoa Blaise Richard. Tsikaritra teny an-toerana avokoa ireo polisy mbola am-perinasa 
ireo efa misotro ronono. Tonga niara-niombom-bavaka nandritra ity fotoana ity ireo minisitra 
efa nitantana ny polisim-pirenena hatramin’ny taona niforonan’ny polisim-pirenena. 

Tonga teny an-toerana niara-nitondra am-bavaka ity fotoam-pankalazana ity ny Sekretera jeneralin’ny 
ny filohan’ny Repoblika, ny Jly Ralala Roger notronin’ireo olona manan-kanja maro sivily sy miaramila. 

Nandravaka ity fotoana, omaly ity ny feomangan’ny chorale Trompetran’ny polisim-pirenena. 
komitin’ny fankalazana kosa fa hitohy hatramin’ny 30 septambra 2016 izay ivon’ny fankalazana 
fanamarihana ity jobily ity izany. Hetsika maro rahateo no entina manamarika izany. Ny 25 marsa 
hisy ny fotoam-pivavahana hatao eny amin’ny Mosqué Musulman 67 ha ho an’ireo polisy manaraka ny 
silamo. 



Les commentaires sont fermées. 

