RUGBY – «MONDIAL 2019» :: LAVON’I PAYS DE GALLES TAMIN’ NY KELY FOANA I AOSTRALIA • AORAHA

Lalao tena nandrasan’ny maro. Niondrika teo anatrehan’ny Pays de Galles, tompondakan’ny « Tournoi 
6 nations », tamin’ny isa 29 noho 25, ny ekipan’i Aostralia teo amin’ny andro faharoan’ny vondrona 
nandritra ny fiadiana ny amboara eran-tany na ny Mondial 2019 tanterahina any Japana. 

Nanantombo teo amin’ny isan’ny baolina naterin-tanana ny Wallabies (Aostralia) tamin’ity lalao 
(telo) saingy nampiavaka ny Xv du Poireau (Pays de Galles) ny «Drop» sy fitsarana fahadisoana natetika 
farany. Baolina noentin-tanana roa samy voatsara avokoa no nahafahan’izy ireo nandresy ny aostraliana 
lalao io. 

Mitana ny laharana voalohany vonjimaika ny Pays de Galles, taorian’ireo lalao roa nahitany fandresena 
Mbola hihaona amin’i Fidji sy Uruguay izy ireo amin’ny tohin’ny fifaninanana ka raha mbola mibata 
hatrany dia hihaona amin’ny laharana faharoa eo amin’ny vondrona C amin’ny ampahefa-dalana (mety 
i Frantsa). Raha voatazony ihany koa io laharana voalohany io dia azo heverina ny tsy hifandonany 
Nouvelle –Zélande eo amin’ny manasa-dalana. 









Enregistrer mon nom, mon e-mail et mon site web dans le navigateur pour mon prochain commentaire. 



