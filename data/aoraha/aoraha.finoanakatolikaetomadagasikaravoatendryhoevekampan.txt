FINOANA KATOLIKA ETO MADAGASIKARA :: VOATENDRY HO EVEKA MPANAMPY NY MOMPERA ANDRIANTSOAVINA • AORAHA

Voatendry, omaly, ho Eveka mpa­na­mpy, eto amin’ny arsi­dio­sezin’Anta­­na­narivo, ny mompera 
Jean Pascal, mpisorona eny amin’ny fiangonana katolika Imerinafovoany. Nahazo Eveka vaovao 
koa, niaraka tamin’io fanendrena io, ny Diosezin’i Moramanga izay hosahanin’ny monsenera Rosario 
Vella, Evekan’ Ambanja teo aloha. 

Valo taona aty aoriana vao nahazo Eveka mpanampy ny fiangonana katolika eto Antananarivo. Taorian’ny 
monsenera Randriamanana Jean Paul, tamin’ny 2011, dia ny Eveka vaovao monsenera Andrian­tsoavina 
Pascal no hisahana indray an’io andraikitra io manomboka izao. 50 taona tamin’ny 24 marsa lasa 
ity Eveka mpanampy vaovao ity. Izy no hanampy ny Arsevekan’Antananarivo, ny monsenera Razanakolona 
Marie Arsène amin’ny fitantanana ny Arsidiosezy ato anatin’ny faritanin’Antananarivo. 



Nohamasinina ho pretra tamin’ny 5 aogositra 2000 ny monsenera Andriantsoavina. Nianatra manokana 
soratra masina, tany Vatican, izy tamin’ ny taona 2003 ka hatra­min’ny 2007. Mampiavaka azy ny 
ny Baiboly tany Jerosalema amin’ny Teny malagasy. Efa pretra niandrai­kitra ny tanora tato amin’ny 
izy, ankoatra ny naha tompon’ andraikitra azy teny amin’ireo sekoly fanomanana ho pretra any Antsirabe. 

Volana vitsy mialoha ny hahatongavan’ny Papa François eto Madagasikara izao fanendrena Eveka 
izao. Nandritra ny taona maro no tsy nisy fanendrena evekan’ny fiangonana katolika teto Madagasi­kara. 
anefa ireo nisotro ronono, teo ihany koa ireo namoy ny ainy. Na eo aza ireto Eveka vaovao ireto dia 
misy ireo diosezy vitsivitsy tsy misy eveka. 

Isan’ireo ny any Mahajanga, izay ny Evekan’i Maintirano no misahana diosezy roa. Banga koa ny toeran’ny 
Tsiroanomandidy sy Ambanja, izay vao lasa any Moramanga izao. Ankoatra ireo dia tsy misy mpanampy 
Kardinaly Tsarahazana Desiré, any Toamasina. Ankoatra ny maha Kardinaly azy, izay mpanolotsain’ny 
ihany koa, dia sady Arsevekan’i Toamasina izy no miandraikitra ny Diosezy any an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



