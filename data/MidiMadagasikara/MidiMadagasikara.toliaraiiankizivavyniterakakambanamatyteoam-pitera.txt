TOLIARA II : ANKIZIVAVY NITERAKA KAMBANA, MATY TEO AM-PITERAHANA – MIDI MADAGASIKARA

Tovovavy kely vao 14 taona monja niteraka kambana mianadahy no nindaosin’ny fahafatesana teo 
ny alarobia lasa teo, tany amin’ny kaominina Ankililoaka Toliara II. Noho ny fahaverezan-drà 
loatra no nahafaty an’ity zazavavy ity izay nampiterahan’ny renin-jaza. Efa safotra tsy nahatsiaro 
izy no noezahin’ny havany haingana nentina tamin’ny sarety hamonjy tobim-pahasalamana, izay 
teo ho eo miala ny tanànany, nefa teny an-dalana dia tapitra ny ainy. Avotra kosa ny zanany lahikely 
izay mbola manaraka fitsaboana sy fanaraha-maso manonkana amin’izao, hoy ny vaovao voaray. Noho 
fomban-tany any amin’ny faritra Atsimon’ny nosy iny dia manambady na ampanambadiana aloha ny 
tokony mbola ho any an-tsekoly, izay mbola tsy vory na harifomba ny taova rehetra amin’ny maha vehivavy 
nefa efa reny sahady. Vokatr’izany, mirongatra ny vohoka tsy irina sy aretina azo amin’ny firaisana 
tsy voaaro, ka tsy vitsy ny maty eo am-piterahana, ary mitombo isa ihany koa ny tahan’ireo ankizivavy 
zaza, raha ny angom-baovao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

