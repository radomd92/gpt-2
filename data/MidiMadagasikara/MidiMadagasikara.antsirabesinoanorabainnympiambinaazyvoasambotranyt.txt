ANTSIRABE : SINOA NORABAIN’NY MPIAMBINA AZY, VOASAMBOTRA NY TELO, KAROHINA NY ROA AMBINY – MIDI MADAGASIKARA

Tsy niandry ela akory fa andro vitsy monja taorian’ny namonoana sy nandroban’ireo mpiambina ilay 
sinoa mpampiasa azy dia voasambotry ny polisy ny telo mianadahy tamin’ireo jiolahy. Marihina 
fa ilay vehivahy, vadin’ilay mpiambina azy dia voasambotra tamin’ny andron’ny fanafihana ihany, 
teny an-dalana nibata ilay fahitalavitra raitra izy io ary noraisim-potsiny. Ny roa lahy kosa 
nifanaraka ny andro nisamborana azy rehefa fantatra ny toerana nisy azy. Ny iray tamin’izy roa 
ireo dia mbola mpianakatra, kilasy fahatelo amina fianarana ambaratonga ambony tsy miankina 
Antsirabe. Mbola karohina fatratra kosa ny vadin’ilay ramatoa voalaza etsy ambony sy mpiambina 
hafa, efa fantatra ny toerana nandehanany ary eo andalam-pikarohana azy ny polisy amin’izao. 
tsiahivina fohy moa ny zava nitranga dia mpiambina natao hiaro ilay teratany Sinoa ihany no namono 
nandroba ity farany. Niantso namana roa hafa ireo mpiambina roa lahy niampy ny andefimandrin’ny 
hananatanteraka ny fandrobana. Novelesina maritoa ilay Sinoa, nafatotra tongotra aman-tanana 
napetraka tao amina trano fidiovana. Tafaporitsaka anefa ilay Sinoa, nanatona polisy izy ary 
tratra io ireo nahavanon-doza. Natolotra ny fampanovana omaly moa izy telo mianadahy. 




















