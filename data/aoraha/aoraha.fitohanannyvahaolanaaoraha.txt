FITOHANAN’NY VAHAOLANA • AORAHA

Ankoatra ny efa fahazarana miaina ny fitohanan’ny fifamoivoizana eto an-drenivohitra, saika 
dia mbola manampoka sady manelingelina tanteraka fahatapahan-dalana, amin’ny fotoana tsy ampoizina 
amin’ny toerana tsy naharaisana fampandrenesana. 

Mangidy tsy maintsy atelina ho an’ny ankamaroan’ny mpampiasa arabe eto Iarivo ny fitohanana lavareny. 
re eto sahady ny fofom-bavan’ireo miventy ny hoe : « tsy hita ihany izay hanaovana ny olona : manamboatra 
tsy manamboatra voakiana » ! Mba misy teboka vitsivitsy ireto, izay anamafisana fa vahaolana tsy mahomby sady mandeha ila raha 
ireo antanan-toha-pahefana eto an-drenivohitra hoe hamaha tanteraka ny olan’ny fitohanan’ny 
izao asa fanamboarana arabe, izay « iasan’ny Fanjakana ho antsika » izao : aleo hanohy hanjaka hatrany 
posy sy sarety ; avelao handika ny lalànan’ny fifamoivoizana foana ireo taksibe ; aza atao mampihetsi-bolomaso 
ny fidongian’ny mpivarotra an’ireo sisin-dalana natokana ho an’ny mpandeha an-tongotra … 

Toa tsy sarotra ny mandray fanapahan-kevitra manoloana an’ireo tranga manome vahana ny gaboraraka 
ny baranahiny ireo. Hevitra kely fotsiny, ohatra, raha mba ametrahana polisy sy zandary iray isaky 
fiantsonana eny antenantenan-dalana (arrêt minute) natokana ho an’ireo taksibe eto an-drenivohitra 
mivoaka ny renivohitra. 

Averimberina ihany moa na dia efa natao dridrangilo aza. Mitohana, angamba, ny fandraisana fanapahan-kevitra, 
efa dila anie ny vanim-potoanan’ny fifidianana e! Manitsaka ny volana desambra isika izao. Efa 
eto sahady ny famelana malalaka an’ireo mpivarotra mba hitady vola kely, satria tsy isika no mamelona 
ankohonan’izy ireny, amin’ity faran’ny taona ity… 









Enregistrer mon nom, mon e-mail et mon site web dans le navigateur pour mon prochain commentaire. 



