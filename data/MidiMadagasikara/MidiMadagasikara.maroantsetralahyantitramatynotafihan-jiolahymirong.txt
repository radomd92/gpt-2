MAROANTSETRA  : LAHY ANTITRA MATY NOTAFIHAN-JIOLAHY MIRONGO « KALACH » – MIDI MADAGASIKARA

Ny alarobia teo dia tranga tsy mbola fiseho tao amin’ny kaominin’Anjahana distrikan’i Maroantsetra 
nitranga tao amin’ireto mpivady mpamboly sy mpanangom-bokatra lavanilina sy jirofo irery tao 
ireto. Andian-jiolahy niisa 12 mitondra basy “kalaky” no nanafika azy mivady efa antitra ireto, 
ny voalaza fa fisian’ny vola be tao amin’izy ireo noho ny varotra jirofo sy lavanilina fanaon’izy 
Raikitra ny sakoroka tao an-trano nandritra izany noho ny fiarovan’ilay rangahy be ny fananany 
ny ramatoa vadiny; maty voatifitr’ireto andian-jiolahy bala telo teo amin’ny fony sy ny lohany 
ny tenany ka maty tsy tra-drano, ilay ramatoa be vadiny kosa mbola afaka nentin’ny fokonolona namonjy 
tao Maroantsetra taorian’ny fialan’ireto andian-jiolahy ny zavatra notadiaviny izay tsy fantatra 
ny sandan’ny vola lasan’izy ireo nandritra izany hatreto na voan’ny bala teo amin’ny tratrany 
voadaroka mafy tamin’ny lohany aza, ary mbola mitsabo tena hatramin’izao noho ny fahavoazana 
azy. Raha tsy afa-nanohitra ny olona noho ireto andian-jiolahy ireto nitondra basy sy nanapoapoaka 
tao an-tanana nandritra izao fanafihana izao, taty aoriana dia nanao fanarahan-dia izy ireo, 
ireo rehetra henon’izy ireo fa mifaningotra tamin’ity fanafihana tao Anjahana ity rehetra dia 
fitsaram-bahoaka avokoa ka efa tafakatra 05 no maty hatramin’izao. Norahonan’ireto fokonolona 
koa ny mpitandro ny filaminana sy ny fitsarana ary ireo olom-panjakana ao Maroantsetra tsy hiditra 
hanakana izao raharaha izao, fa izy ireo ihany koa no hiaran’ny fitsaram-bahoaka raha manao izany, 
samy mitazam-potsiny tsy hiverenan’ireo sakoroka efa nisy tany an-toerana ny taona lasa. Mbola 
ny fikarohana ireto andian-jiolahy nanao fanafihana ka nahafaty lahy antitra sy nandratra mafy 
ireto fokonolona ireto hatramin’izay, ary milaza ny tsy hijanona raha tsy ringana ireto andian-jiolahy 
sy ireo mety ho mpiray tsikombakomba rehetra. 




















