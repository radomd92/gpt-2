FIVORIANA TYS ARA-POTOANA :: HANDINIKA VOLAVOLAN-DALÀNA ROA IREO DEPIOTE ENY TSIMBAZAZA • AORAHA

Hiverina hiaka-dapa farany. Volavolan-dalàna miisa roa, dia ny fanomezana fahefana ny Filoham-pirenena, 
Andry, hamoaka didy hitsivolana hanan-kery eto amin’ny firenena noho ny fahabangan’ny fahefana 
lalàna, sy ny volavolan-dalàna fanavaozana ny lalàna mifehy ny fifidianana amin’ny ankapobeny 
ny fifidianana solombavambahoaka ary ny fitsapan-kevi-bahoaka no hodinihin’ireo depiote eny 
Antenimieram- pirenena eny Tsimbazaza, manomboka rahampitso. 

Mikasika an’io fanomezana fahefana vonjimaika ny Filohan’ny Repoblika hisolo toerana ny rafitra 
lalàna io dia fankatoavana avy amin’ny roa ampahatelon’ ireo depiote no ilaina hahafahana manome 
an’izany fahefana manokana voalazan’ny andininy faha-104 ao amin’ny Lalàm-panorenana izany. 
iraika amby zato eo ho eo izany no tokony hankatò an’io volavolan-dalàna io. Raha lany ilay volavolan-dalàna 
amin’ ny alalan’ny didy hitsivolana avokoa no handidiana an’ireo fanapahan-kevitra samihafa 
amin’ny firenena mandra-pahavitan’ny fifidianana solombavambahoaka sy handraisan’ ireo depiote 
toerana eny Tsimbazaza. Mety ho isan’izany, ohatra, ny momba ny fanitsiana ny andininy sasany 
amin’ ny Tetibolam-panjakana 2019. 



Momba ny lalàna mikasika ny fifidianana indray, fantatra fa nisy ny fanitsiana ny andininy mamaritra 
fepetra samihafa manodidina ny fisoloan-tenan’ireo depiote eo anivon’ny fari-pifidianana 
ho kandidà. Fanovàna maromaro no voalaza fa noentin’ny governemanta amin’ny lalàna mifehy ny 
depiote. « Tanjona ny fampiharana araka ny tokony ho izy ny demôkrasia », araka ny fanampim-panazavana 
mpikambana iray ao anatin’ny governemanta, izay mbola tsy nety nanome ny antsipiriany mikasika 
fanovàna ireo. 

Raha ny tokony ho izy dia haharitra roa ambin’ ny folo andro ny fivoriana tsy ara-potoana nodidian’ 
governemanta hatao eny Tsimbazaza. Mihoatra ny fe-potoam-piasan’ireo depiote anefa izany ka 
hisy ny fampihenana ny faharetany ho enina na dimy andro. 











Enregistrer mon nom, mon e-mail et mon site web dans le navigateur pour mon prochain commentaire. 



