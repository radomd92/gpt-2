BAKALOREA - AHIAHINA HOSOKA :: MPIADINA IRAY TRATRA SAIKA HAMPIASA FITAOVANA VOARARA • AORAHA

Nandamòka. Mpiadina iray miatrika Baka­lôrea etsy amin’ny Lisea maoderina Ampefiloha (LMA) 
hitan’ireo mpi­ambina fa saika hampiasana fitaovana fampiasa amin’ny kajy hahafahana mamaha 
lazaolana amin’ny fanadinana na “machine à calculer programmable”, omaly maraina. Nialoha ny 
adina kajy indrindra no nahatratraran’ ireo mpiambina azy. 

“Nampanantsoina avy hatrany tany amin’ny birao nisy ireo mpiambina, noho izany, io mpianatra 
amin’ny sokajy A io vantany vao nisy nahatsikaritra ilay fitaovana”, hoy Rakotobary Tsinjo Niavoniaina, 
ny foibem-panadinana ao amin’ny LMA. 

Notsindriany fa naverina nanao ny fanadinana ihany io mpianatra io avy eo. “Nampahafantarina 
fa karazany hafa no tokony hoampiasaina aty amin’ny fanadinana toy izao”, hoy ny fanampim-panazavany. 

Nanazava kosa ny avy ao amin’ny Ofisin’ny Bakalô­rea fa: “tsy fikasana hanao hosoka tamin’ny fanadinana 
nataon’io mpiadina io fa fikirakirana fitaovana tsy tokony ho nampiasaina fotsiny ihany”. 

Fanamafisana ny fiambenana 

Nanamafy ny fiambenana rehetra ny tao amin’io foibem-panadinana io taorian’io fikasana hanao 
nataon’io mpiadina io. “ Nampitomboina ny fisavana an’ireo mpiadina alohan’ny hidirana amin’ny 
fanaovana fanadinana . Toy izany ihany koa ny fandehanana any amin’ny trano fivoahana. Voasava 
ireo mpiadina mialoha sy aorian’izay”, hoy hatrany iry loharanom-baovao iry. Marihina fa sazy 
taona tsy mahazo miatrika fanadinam-panjakana no homen’ny minisiteran’ny Fampianarana ambony 
mpanao hosoka amin’ny tranga toy izao. Hafa indray kosa ny mety hitambesatra amin’izy ireo avy 
Fitsarana. 











Enregistrer mon nom, mon e-mail et mon site web dans le navigateur pour mon prochain commentaire. 



