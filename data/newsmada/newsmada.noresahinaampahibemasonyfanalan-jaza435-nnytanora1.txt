NORESAHINA AMPAHIBEMASO NY FANALAN-JAZA  : 43,5% -N’NY TANORA 15-24 TAONA NANALA ZAZA | NEWSMADA

Par Taratra sur 16/02/2018 

« Fanalan-jaza, andao horesahina », io ny lohahevitra nifampizarana teo amin’ny olona efatra 
sy ny mpanatrika izay vehivavy ny ankamaroany teo Behoririka, omaly. Zava-misy eo anivon’ny fiarahamonina 
ny fanalan-jaza. “Na voararan’ny lalàna manan-kery eo amintsika aza ny fanaovana azy, tsy vitsy 
tovovavy, vehivavy misafidy ny hanala zaza noho ny antony marobe. Mbola nohamafisin’ny loholona 
Anosikely farany teo, fa tsy azo atao velively ny fanalan-jaza na noho ny antony ara-pitsaboana 
Indroa miantoana no nisy fanitsiana tolo-dalana nalefa teny amin’ny mpanao lalàna roa tonta fa 
nahazo fankatoavana mihitsy”, araka ny fanazavan’ny mpahay lalàna sady mpisolovava, Rajerison 
Araka ny fanadihadiana nataon’ny “interne en médecine”, Andriamboavonjy Lovatiana tao amin’ny 
fiterahana Befelatanana, nandritra ny fito volana, ny taona 2012-2013, nahatratra 360 ny vehivavy 
niditra hopitaly vokatry ny fahasarotana taorian’ny fanalan-jaza, maty ny 15 tamin’ireo. Voalazan’ireo 
fa olana momba ny vola entina mamelona ny zaza ny antony nanesoran’ireo vehivavy ny zanany. Tsy 
taona sy sokajy ny fanalan-jaza fa voakasika avokoa rehefa vehivavy. Eo koa ny henatra ny fiarahamonina 
an’ny tovovavy tsy mbola ao anaty tokantrano nefa mitondra vohoka. 

Teo amin’ny salan-taona 15-24 taona, 43,5% ireo nanala zaza raha 17% izany ho an’ny vehivavy maherin’ny 
taona, taorian’ny fanadihadiana ny taona 2011-2012. Ny fihinanana fanafody ny fomba voalohany 
47,44% amin’ireo manala zaza. Fahasarotana mpitranga matetika ny fahaverezan-dra eo amin’ny 
tranga. Ny 7,69% mitarika ny fahafatesan’ny reny vokatry ny fanalan-jaza avokoa. 

Famonjana hatramin’ny 10 taona ny sazy 

Anisan’ny firenena manana ny lalàna henjana i Madagasikara momba ny fanalan-jaza raha mitaha 
firenen-kafa maro. Mbola voasokajy ho heloka ny fanalan-jaza ary mitarika famonjana hatrany 
10 taona ho an’ny nanao azy sy ny olon-kafa nanampy tamin’ny fanatanterahana. Hatramin’izao anefa, 
misy raharaha miakatra fitsarana noho ny fanalan-jaza. 



Les commentaires sont fermées. 

