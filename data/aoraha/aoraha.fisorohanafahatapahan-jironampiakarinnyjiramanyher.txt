FISOROHANA FAHATAPAHAN-JIRO :: NAMPIAKARIN’NY JIRAMA NY HERINARATRA AMIN’NY FARITRA MARO • AORAHA

Nandray fepetra mano­kana ny orinasa Jirama noho ny antony ara-teknika, indrindra mandritra 
fiatrehan’i Madagasikara ny fiadiana ny amboaran’i Afrika, amin’ny lalao baolina kitra na ny 
2019 izao. Nampiakarin’izy ireo ny tanjaky ny herinaratra amin’ ny faritra maro eto Antananarivo 
ny manodidina mba hisorohana ny fahata­pahan-jiro. 

Taorian’ny teny Ambodivona mankeny Ambohima­nandray, Ambohimanarina dia isany nampiakarina 
koa ny eny Sabotsy Namehana, Anosibe, Namontana, Ambohibao, Faralaza, Analamahitsy, Antanetibe 
ary Ambatolampy, nanomboka omaly. « Mitombo ny filàn’ny mponina ka miteraka fahatapahan-jiro matetika izany. Betsaka noho izany 
mpitsinjara herinaratra no tsy mahazaka intsony ka nisy nirehitra ireo andrin-jiro », raha ny 
avy eo anivon’ny Jirama. 

Manoloana ity tsy faha­zakan’ny herinaratra ity anefa dia mangataka fiaraha-miasa amin’ny mpanjifa 
Jirama mba tsy hampiasa fitaovana mandeha amin’ny herinaratra mahery be ary mba tsy miaraka alefa 
ny fitaovana mandeha amin’ny herinaratra rehetra. 

Mahakasika ny fahatapahan-jiro tamin’ny faritra Atsimon’Antananarivo toy ny teny Anosizato, 
Tsimbazaza, Andohan’ i Mandroseza, Anosipatrana, Andavamamba, Anosy, 67Ha hatrany Andohantapenaka kosa dia nisy 
fahatapahana taribin-jiro teo amin’ny tambajotra mitondra herinaratra mahery vaika avy eny 
izay mamatsy ireo faritra ireo. Efa miverina amin’ny laoniny ny famatsiana herinaratra amin’ 
faritra ireo ankehitriny. 









Enregistrer mon nom, mon e-mail et mon site web dans le navigateur pour mon prochain commentaire. 



