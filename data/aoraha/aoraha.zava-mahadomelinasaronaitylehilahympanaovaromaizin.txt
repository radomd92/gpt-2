ZAVA-MAHADOMELINA :: SARONA ITY LEHILAHY MPANAO VAROMAIZINA «HÉROÏNE» • AORAHA

Fantatra fa sady manafatra any ivelany no mivarotra vovoka rongony « héroïne » eto an-drenivohitra 
lehilahy iray, telo amby efapolo taona, voasambotry ny mpitandro filaminana teny Isoraka, tamin’ny 
lasa teo, tokony ho tamin’ny efatra ora hariva. Sarona teny aminy ny « héroïne » milanja 12,30 grama 
amin’ny fitaovana fikirakirana izany. 

Taorian’ny vela-pandrika nataon’ny pôlisy avy ao amin’ny sampandraharaha misahana ny ady amin’ny 
(Stup) no nahatrarana an’ity lehilahy ity. Itsy farany izay voatondro ho malaza amin’ny fivarotana 
mahery vaika eny amin’iny faritra 67 Ha sy Isoraka iny. 

Nambaran’ny mpanao fanadihadiana fa niaiky io lehilahy io, nandritra ny famotorana natao azy, 
efa an-taonany maro no nanaovany an’izao fandikan-dalàna izao, manjifa sy mivarotra vovoka rongony. 
Afrika Atsimo no hanafarany an’ireo zava-mahadomelina ireo ka roapolo grama farafahakeliny 
azony hafarana. Dimy alina ariary no ividianany ny iray grama amin’izany. 









Enregistrer mon nom, mon e-mail et mon site web dans le navigateur pour mon prochain commentaire. 



