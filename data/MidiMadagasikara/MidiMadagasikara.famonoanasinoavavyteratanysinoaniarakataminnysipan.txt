FAMONOANA SINOA VAVY : TERATANY SINOA NIARAKA TAMIN’NY SIPANY NAIDITRA AM-PONJA – MIDI MADAGASIKARA

Mbola tsy tapitra akory fa mitohy hatrany ny fanadihadiana mikasika ilay famonoana sinoa vavy, 
ny andron’ny 17 jolay lasa teo, tetsy Soamanandrariny. Fantatra ary, araka ny loharanom-baovao 
fa nanao fanadihadiana lalina ny teny anivon’ny Fitsaràna Anosy. Lehilahy iray, teratany sinoa, 
voalaza fa nifankatia tamin’ilay sinoavavy fony fahavelony, niaraka tamin’ny vehivavy iray, 
lehilahy ity amin’izao fotoana, no nampanantsoina teny ny alarobia lasa teo. Taorian’ny fanadihadiana 
natao azy ireo dia fantatra fa nalefa eny Antanimora avy hatrany izy ireo, miandry ny fotoam-pitsaràna 
Araka ny loharanom-baovao hatrany dia toa hoe tsy tonga niatrika io fotoam-panadihadiana azy 
ilay sinoa lahy fa tsy maintsy nalaina tany an-tranony. Ilay vehivavy voarohirohy fotsiny, araka 
no tonga teny amin’ny Fitsaràna. Raha ny fantatra dia ny 27 aogositra lasa teo no nandefasana ny 
teny anivon’ny Fampanoavana. Lehilahy malagasy roa, voalaza ho tompon’antoka tamin’ilay famonoana, 
nalefa eny Tsiafahy avy hatrany, miandry ny fotoam-pitsarana azy, nahazo fahafahana vonjimaika 
ireo olona am-polony ambiny, ka anisany ireto mpifakantia roa ireto. Voalaza tamin’izany fotoana 
fa mbola misy ny olona karohina, izay atidoha nikotrika iny famonoana iny. Tsiahivina fa ny 17 jolay 
teo no hita faty, voarasarasana sabatra, tao anatin’ny fiara tsy mahataho-dalana ny sinoa vavy 
Nisy volabe nentin’ity ramatoa ity ny andro talohan’ny nahitana ny razana kanefa hatramin’izao 
mbola tsy fantatra izay nanjavonany. Nanomboka teo ny fanadihadiana natao tamin’ity raharaha 
ka nahafahana nisambotra ireo roalahy voalaza etsy ambony. Mbola mitohy foana araka izany ny fikarohana 
marina rehetra momba iny tranga iny. Ny tompon’antoka hatreto dia mbola miriaria any anaty natiora 
any, angamba mety miaraka amin’ireo volabe. 



