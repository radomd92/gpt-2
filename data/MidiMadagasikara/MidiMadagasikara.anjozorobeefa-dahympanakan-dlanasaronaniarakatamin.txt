ANJOZOROBE : EFA-DAHY MPANAKAN-DÀLANA, SARONA NIARAKA TAMIN’NY BASY  ANKIROA – MIDI MADAGASIKARA

Ny herinandro lasa teo, olona efatra izay fantatra amin’ny fanaovana fanafihana mitam-piadiana, 
fiara ary fanakan-dàlana no tratry ny zandary tao Fierenanana, kaominina Ambatomanoina, any 
distrikan’ Anjozorobe iny. Sarona niaraka tamin’ny basim-borona iray sy basy vita gasy iray ireto 
ireto raha ny fampitam-baovao azo. Raha ny zava-nitranga : « Nisy halatr’omby mantsy niseho tao 
distrikan’Anjozorobe, ny 29 aprily 2017 tamin’ny 4 ora hariva. Dahalo 15 no nangalatra omby 19 
sady naka an-keriny zazavavikely 13 taona nataony takalonaina. Ny 05 mey 2017 dia nifankatratra 
dahalo tao Andriamena kaominina Antakavana, ny zandarin’Ankazobe izay nanao fanarahan-dia 
nisy ny fifandonana ary tafaverina manontolo ny omby, ary votsotra ilay zaza. Tafaporitsaka kosa 
ireo jiolahy teo ». Andro vitsivitsy taorian’izay, dia nisy angom-baovao azon’ny zandary fa misy 
mampiantrano ireto andian-dahalo sasantsany ao Anjanabato. Tonga avy hatrany tany an-toerana 
mpitandro filaminana ireto, ary nanao ny fisavana ny tranon’ity olona ity. Tamin’izany no nahatrarana 
efa-dahy, niaraka tamin’ireto fitaovam-piadiana ireto. Tamin’ny fanadihadiana natao azy no 
fa « efa nampiasain’izy ireo nanaovana fanafihana fiara tamin’ny fanakanan-dàlana ireo fitaovam-piadiana 
ankoatra ny nampiasany azy tamin’ny halatr’omby ». Natolotra ny teny anivon’ny Fampanoavana 
ireto olon-dratsy ireto. Ny zandary dia manamafy hatrany, fa « andro aman’alina ary mandavan-taona 
iasan’ny Zandarimariam-pirenena manampy ny olona amin’ny fiarovana azy ireo sy ny fananany koa 
hatrany ny vahoaka mba hifanome tànana hanome vaovao mba hisian’ny fandriampahalemana » 




















