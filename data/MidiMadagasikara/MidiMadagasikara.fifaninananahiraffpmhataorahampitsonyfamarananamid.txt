FIFANINANANA HIRA FFPM : HATAO RAHAMPITSO NY FAMARANANA – MIDI MADAGASIKARA

Etsy amin’ny Fjkm Betafo Fanavaozana Ambohimanarina no hatao rahampitso alahady 3 aogositra 
manomboka amin’ny 2 ora sy sasany ny famaranana amin’ny fifaninanana mihira ny hira ao anatin’ny 
FFPM nokarakarain’ny Synodamparitany Fjkm Antananarivo Andrefana (SPAA 10). Enina ireo mpandray 
hiatrika izany : Orima sy Tomima (Fjkm Ambatolampy Antehiroka), Antoko Mpihira Fjkm Amboninampamarinana, 
Marovatana (Fjkm Ambohidratrimo Marovatana Fanavaozana), Antoko Mpihira Ambohitrinibe Fahazavana, 
Famonjena sy ny Sampana Fifohazana Fjkm Mahitsy Famonjena. Amin’io fotoana io ihany koa no hiangalian’ny 
Kanto antema vitsivitsy. « Hihira ho an’i Jehovah aho raha mbola velona koa » (Salamo 104/33) 



