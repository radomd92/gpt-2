ANOSIMANJAKA : ANDIAN-JIOLAHY SARONA TEO AM-PIFOHANA RONGONY – MIDI MADAGASIKARA

Mpamaky trano sy mpanendaka, … ary misy tamin’izy ireo no efa ela nikarohana azy, ny sasany mbola 
namita sazy tany am-ponja. Valolahy izy ireo no voasambotry ny zandary teny Anosimanjaka Ambohidratrimo 
voalohandohan’ny herinandro teo. 

Mbola tafiditra ao anatin’ny hetsika « Mandio » ataon’ny eo anivon’ny zandary hatrany ny fahatratrarana 
andian-jiolahy sarona ireto. Raha fisafoana mahazatra tamin’ny alalan’ny loharanom-baovao 
nokasaina natao, kanefa tafatambatra tao anaty harato avokoa ireo olon-dratsy isan’ny mpanakorontana 
amin’iny faritra Ambohitrimanjaka, Ampangabe ary Anosimanjaka iny. Ny angom-baovao azon’ny 
anivon’ny zandary mantsy dia hoe misy andian’olona maromaro mifoka rongony teo amin’ny toerana 
hoe Ambany Atsimo. Nidina avy hatrany teny an-toerana ireo zandary ka indreo eo tokoa eny ry zalahy, 
tafatsoaka intsony satria efa voahodidina. 

Indray nikapoka ! Rehefa nosavaina ireto mpidoroka ireto dia fantatra tamin’izay fa misy tamin’izy 
no efa ela nokarohana noho ny asan-jiolahy nataony. « Nisy moa iray tamin’izy ireo no vao avy tratra 
tokantrano, iray volana lasa izay, saingy nahazo fahafahana vonjimaika taorian’ny fanolorana 
teny amin’ny fitsarana. Ny iray, isan’ny lehiben’izy ireo izay tratra teo koa dia vao avy nahavita 
tamin’ny faran’ny taona 2017, raha nigadra 5 taona an-tranomaizina noho ny fanafihana mitam-piadiana, 
efa nokarohina taorian’izany noho ny famerenan-keloka ary izao tratra izao », hoy ny fampitam-baovao. 
ampitson’io dia nisy iray tamin’izy ireo ihany koa voasambotra. Inoana, hoy ny vaovao, fa hampihena 
ny asa ratsy manjaka eny an-toerana ny fahatratrarana azy ireto. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

