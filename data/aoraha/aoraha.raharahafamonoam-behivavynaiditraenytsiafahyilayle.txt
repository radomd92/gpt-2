RAHARAHA FAMONOAM-BEHIVAVY :: NAIDITRA ENY TSIAFAHY ILAY LEHILAHY VOALAZA FA NAMONO NY VADINY • AORAHA

Vita, omaly, tany Ambatolampy ny fanolorana ny Fitsarana ny raharaha nahavoampanga ny lehilahy 
ho namono nahafaty ny vadiny tany Behenjy, tamin’iny herinandro lasa iny. Namoaka didy famonjana 
eny Tsiafahy an’ilay lehilahy, vadin’ny maty, ny mpitsara nandray ny raharaha. Fiarovan-tenan’ity 
ny hoe tsy nahatsiaro saina izy tamin’ny zava-nitranga, araka ny tatitra avy amin’ny loharanom-baovao 
ny mpanao famotorana. 

Nampitombo ny vesatra niampangana an’ity lehilahy ity, ny fahitana ny maritoa mbola nihosin-drà 
anatin’ ny môtô notaingenan’izy mivady, nialoha ilay vono olona. Voavely mafy teo amin’ny lohany 
voalaza fa nahafaty an’ilay vehivavy, araka ny fanamarihan’ny mpitsabo nijery ny razana. 

Ankoatra ireo dia nisy koa ny fijoroana vavolombelona nataon’ireo mponina teny amin’ny manodidina 
toerana nitrangan’ny loza, izay nilaza ho tsy nahita jiolahy na olon-dratsy nanafika azy mivady 
araka izay notantarain’ny voampanga tamin’ny fiarovan-tenany. 









Enregistrer mon nom, mon e-mail et mon site web dans le navigateur pour mon prochain commentaire. 



