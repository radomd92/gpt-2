MAHAJANGA : TANTSAMBO HITA FATY TAO ANATY SAMBO – MIDI MADAGASIKARA

Tatsambo mbola tanora vao erotrerony, 20 taona raha araka ny vaovao azo avy any Mahajanga, no hita 
tao anaty…sambo, ny alahady lasa teo. Avy any Maintirano ilay sambo izay nitondra hazo voamboana 
nigadona tao Mahajanga tamin’io andro voalaza etsy ambony io, niaraka tamin’ny mpanamory sy ny 
rehetra anaty sambo. Nisy olon-kafa ihany koa nentin’ity sambo ity. Efa teny ambony ranomasina 
no somary efa niteny fa tsy metimety loatra. Toe-javatra izay efa mpahazo ny tatsambo ihany izany, 
antsoin’ny vahiny hoe “mal de mer” irony, hany ka tsy dia nanaitra loatra ny olona niaraka taminy. 
fianakaviany indray dia nilaza fa efa mpahazo azy matetika ihany ny aretina, izany hoe efa taizan’aretina 
tatsambo ity. Ireo mpiara-miasa aminy dia nanazava fa nandoa matetika izy nandritra ny dia. Nahatalanjona 
fa rehefa tonga ny sambo dia nisy hafa ihany koa voatery naiditra tao amin’ny hopitalin’Androva 
efa tsy dia misy ahiana intsony ny amin’ny ain’izy ireo. Inona ny nahazo ireto tatsambo ireto? 




















