AMBOHIMANGAKELY : ANKIZIKELY HITA FATY, NAOLANA SY NOVONOINA TAMIN’NY FOMBA MAHATSIRAVINA – MIDI MADAGASIKARA

Habibiana tsy roa aman-tany no nitranga tetsy Ambohimangakely, omaly. Vatana mangatsiaka ana 
kely vao 4 taona monja mantsy no hitan’ny olona tao anaty lavaka nisy fako teny an-toerana. Rehefa 
tompon’andraikitra ny razana, dia fantatra fa naolana ity ankizivavy ity. Novonoin’ireo na ilay 
mataho-tody avy eo ary nariany tao anatin’io lavaka teny an-toerana io ny fatiny nony avy teo. Raha 
vaovao azo, dia zavatra hafahafa miendrika tongotra zazakely notaritarihin’ny alika teo akaiky 
no nanintona avy hatrany ny mason’ny olona. Rehefa nisava ny manodidina ny rehetra, dia taitra 
koditra raha nahita ny ambin’ilay tongotra, efa nitangoronan’ny lalitra. Niboridana tanteraka 
ankizivavy kely ity, ary nahitana faritra naratra avokoa ny tenany manontolo. Indrindra fa teo 
lohany sy teo amin’ny fivaviany, antony nahafahana niteny avy hatrany taorian’ny fitiliana fa 
ity ankizikely tsy manan-tsiny ity, ary novonoina ho faty avy eo. Omaly tokony ho tamin’ny 12 ora 
teo, no nisehoan’ity tranga mampirohoron-koditra ity. Vetivety foana dia nitangorona ny olona. 
teny an-toerana ihany koa ireo tompon’andraikitra isan-tsokajiny avy. Raha ny fantatra hatrany, 
toa hoe efa ho herinandro no tsy hita ity ankizy kely ity, ary izay hita faty nisy nanolana izao. Araka 
fanazavana nomen’ny teo anivon’ny zandary, dia efa fanta-pantatra ihany ny olona mety nahavita 
heloka bevava izao, saingy tsy hita teo an-toerana izy io. Efa misokatra araka izany ny fanadihadiana 
mandeha ihany koa ny fikarohana ity olona mety ahiahiana ity. Mandeha ny feo eny an-toerana, fa 
ho ny raibeny izay nitondra azy ity ankizikely ity farany, talohan’ny tsy nahitana azy no ao ambadik’izao 
mampihoron-koditra izao. 




















