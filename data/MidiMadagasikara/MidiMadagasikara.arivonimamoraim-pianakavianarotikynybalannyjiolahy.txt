ARIVONIMAMO : RAIM-PIANAKAVIANA ROTIKY NY BALAN’NY JIOLAHY – MIDI MADAGASIKARA

Ambonin’ny lozam-pifamoivoizana mateti-pitranga eny amin’ireny lalam-pirenena ireny, manjaka 
koa ny asan-jiolahy sy dahalo, manafika sy mamono olona. Ny alarobia hariva lasa teo dia raim-pianakaviana 
no naratra mafy, rotiky ny balan’ireo jiolahy, tao Soafohy, ao amin’ny kaominina Soamahamanina, 
amin’ny distrikan’Arivonimamo. Araka ny fampitam-baovao azo avy amin’ny zandary avy an-toerana 
jiolahy enin-dahy teo, nirongo basy kalach telo, no nanafika tokantrano iray tao an-toerana. 
tafiditra ireto olon-dratsy, tsy nisy resaka fa avy hatrany dia ity basy mahery vaika ity no niresaka. 
ny bala tamin’izany ny kibon’ilay raim-pianakaviana tompon-trano. Nanao izay danin’ny kibony 
eo ireto jiolahy rehefa voafehin’izy ireo izay mety ho nanelingelina azy tamin’ny asa ratsiny. 
teo amin’ny dimy alina ariary teo no lasan’izy ireo, niampy finday sy firavaka volamena maromaro. 
naheno ny feom-basy ny mpiray tanàna dia tsy nisy sahy nivoaka. Efa lasa ireto jiolahy ireto vao 
niantso mpitandro filaminana ireo mponina. Tamin’izay ihany koa vao afaka namonjy ny naratra 
tao an-trano. Nentina avy hatrany tany amin’ny hôpitaly tao Miarinarivo moa ity raim-pianakaviana 
Tamin’ny fidinan’ireo mpitandro filaminana teny an-toerana kosa, tsy nisy afa-tsy taim-balana 
sisa no hitan’izy ireo. Efa mandeha amin’izao fotoana izao ny fikarohana ireo olon-dratsy ka ireo 
avy ao amin’ny borigadin’i Miarinarivo no misahana ny raharaha. 




















