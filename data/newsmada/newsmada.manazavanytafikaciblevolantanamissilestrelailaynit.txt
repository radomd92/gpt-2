MANAZAVA NY TAFIKA  : “CIBLE VOLANT” ANA MISSILE «STRELA» ILAY NITONTONA TETSY TSIADANA | NEWSMADA

Par Taratra sur 24/03/2017 

Nitondra fanazavana, mikasika ilay baomba nitontona tetsy tsiadana afakomaly, ny Sampandraharaha 
ny fifandraisana eo anivon’ny Tafika malagasy, omaly. Voalaza tao anatin’ny fanambarana fa mpandefa 
fanazarana fitifirana ana habakabaka na « Cible volant » ho an’ny « missile Strella » teny Betongolo 
amin’ny rezimantan’ny tafondro ana habakabaka, ka io ilay niantefa tany amin’ny tranon’olona 
Tsiadana. Nandratra vehivavy iray, izay marihina efa niantohan’ny miaramila ny momba azy. Nandoro 
iray ihany koa ary manaraka fitsaboana eny amin’ny Homi. 

Araka ny fanambarana, tsy misy vanja mipoaka na atahorana hisy fipoahana io fitaovana io, izay 
hanidina fotsiny ihany. 

Tsy nipoaka tokoa ilay “missile” kanefa kosa nandrava fananana sy nandratra olona. Loza mitatao 
an’ny mpiara-monina hatrany ny tsy fahafehezana fitaovana tahaka izao. Voalaza fa nandritra 
fisafoana ireo fitaovam-piadiana no nipoahan’izy ity. Tsy nohazavaina kosa anefa izay tena antony 
azy na voakitika na hafanana na inona na inona? Mandeha ny famotorana, hoy ireo mpanao fandihadiana. 



Les commentaires sont fermées. 

