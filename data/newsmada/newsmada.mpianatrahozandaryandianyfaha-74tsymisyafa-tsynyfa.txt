MPIANATRA HO ZANDARY – ANDIANY FAHA-74  : “TSY MISY AFA-TSY NY FAHAIZANA IHANY NO AHAFAHANA…”, HOY  NY KLY HARILAZA | NEWSMADA

Par Taratra sur 03/05/2018 

“Tsy misy na iza na iza, na inona galonany na inona andraikiny ka afaka hampiditra olona ho mpianatra 
zandary, ankoatra ny fahafahany tamin’ny fifaninanana…”, hoy ny talen’ny fitantanana ny olona 
anivon’ny zandarimariam-pirenena, ny Kly Ranaivonampoizina Harilaza nandritra ny valandresaka 
an’ny mpanao gazety, omaly… 

Nahitsy avy hatrany ity manamboninahitra eo anivon’ny zandarimariam-pirenena ity fa raha sanatria 
milaza na misy manandranandrana manao izany sy/na milaza fa mahavita manafaka ka maka vola amin’ireo 
dia aoka isika hitandrina fa mpamitaka na mpisoloky izy ireny. Manoloana izany, nanao antso avo 
an’ny rehetra nandray anjara tamin’ny fifaninanana handraisana mpianatra ho zandary andiany 
ity momba ny fisolokiana na fikasana hanao fisolokiana momba izany ny eo anivon’ny zandarimariam-pirenana. 
nanao ezaka ny zandarimariam-pirenena amin’ny fanadiovana ny fifaninanana hidirana ho mpianatra 
zandary ary efa niara-niaiky izany ny rehetra. Tamin’ity indray mitoraka ity, nohatsaraina kokoa 
izay efa natao teo aloha ny fikarakarana ny fanadinana. Miisa 12 ny laza adina amin’ny taranja iray, 
miisa 12 samy hafa no namorona izany ary nanaovana antsapaka ka ny iray amin’ireo ihany no nanadinana 
andron’ny fifaninanana”, hoy hatrany ny fanazavan’ny Kly Harilaza. 

Tontosa ny 28 sy 29 avrily 2018 lasa teo ny fifaninanana hidirana ho mpianatra ho zandary andiany 
taona 2017 – 2018. Tsiahivina fa mpifaninana 8 000 mahery ny nisoratra anarana manerana ny Nosy 
nisy sasantsasany tamin’ireo nisoratra anarana no tsy afaka nanatrika ny fifaninanana noho ny 
fahafenoana ny fepetra notakina tamin’izany. 

Afaka miantso ny sampana miady amin’ny kolikoly eo anivon’ny zandarimaria amin’ireto laharana 
ireto 034 14 013 88 sy 034 14 006 85 na koa ny laharana 034 14 014 53 izay mahita trangana kolikoly amin’ity 
ity. 



Les commentaires sont fermées. 

