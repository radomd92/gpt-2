ANOSIBE  : RAMATOABE TRATRA NIVAROTRA RONGONY | NEWSMADA

Par Taratra sur 23/06/2017 

Saron’ny polisy miady amin’ny zava-mahadomelina, teny Anosibe Tsena, ny alarobia teo ny ramatoabe 
mpivarotra rongony. Tratra teny aminy ny fonosan-drongony marobe. Nilaza izy nandritra ny famotorana 
polisy fa izany antsoina hoe Ndaty izany no mpamatsy rongony azy ka 30 000 Ar ny hividianany ny iray 
eny Ambohimanarina. 

Efa ho telo taona izay no nanaovany ity asa ratsy ity, saingy izao vao tratra, araka ny fanazavany 
polisy. 

Voasambotry ny polisy ihany koa ny rangahibe iray 47 taona mipetraka eny Ambohitrimanjaka. Noraisim-potsiny 
am-pifohana rongony. Nilaza izy fa sady mivarotra no mifoka rongony. Eny Ambohimanarina koa no 
rongony ka tsinjaraina anaty fonosana vitsivitsy mialoha ny hamarotana azy. Ireo mpanao biriky 
Ambohitrimanjaka no tena mpanjifa ny entany, raha ny filazany. 

Efa fantatra izany fa eny Ambohimanarina ny misy ireo mpamongady rongony ka tokony hojeren’ny 
akaiky ny momba ireo mpanao trafikana rongony ireo. Tsy mbola hita na tratra anefa ny tena atidoha 
izany fa ireo mpividy hatrany no tratra hatreto. 



Les commentaires sont fermées. 

