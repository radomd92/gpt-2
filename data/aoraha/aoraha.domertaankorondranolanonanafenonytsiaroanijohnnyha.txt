DOME RTA ANKORONDRANO :: LANONANA FENO NY TSIARO AN’I JOHNNY HALLIDAY, ELVIS PRESLEY ARY I CHARLES AZNAVOUR • AORAHA

Korana sy fety tsy fahita firy. Anisan’ny fiarahana takariva niavaka sady nanamarika ny faran’ny 
lasa teo ny “Fair-Play entre 2 tours”, fampisehoana nitondrana tsiaro sy namerenana indray an’ireo 
tena nampalaza sy nanamarika an’i Johnny Halliday sy Elvis Presley ary i Charles Aznavour, notontosaina 
amin’ny efitrano malalaky ny Dôme RTA Ankorondrano, tamin’ny alin’ny zoma lasa teo. Voa­lohany 
farany, nampilendalenda hatrany ny seho. 

Namaky lay ny lanonana i Stenny. Niakatra nanaraka izany avy hatrany ny maripana teny amin’ireo 
marobe teny am-pitoe­rana. Tsy nidina intsony izany satria nanao tohivakana ny fiantsana teny 
Nifandimby nikalo tao ireo mpanakanto marolafy samy manana ny hanitra ho azy. Nahafinaritra ny 
niangalian’i Lumène sy Rolly. Nampientanentana ny rehetra ihany koa ny kalo an-gitara noentin’i 
tamin’ny endriny akaostika. Tsy latsa-danja tamin’ireo ny seho naroson’ny orkesitra Diap. Nahazo 
nirefodrefotra avy amin’ny mpijery koa ny namoahan’ireo andriambavilanitra efatra avy amin’ny 
ny soradihy miavaka izay nanome tsiro hafa ny fiarahana. 



Hita taratra, tamin’ny zoma lasa teo, ny maha matihanina ny RTA na teo amin’ny lafiny fandrindrana 
hetsika izany na teo amin’ny fikarakarana ara-teknika. Nahasarika ny maso avy hatrany ny haingo 
ny jiro nandravaka ny sehatra. Niara-dalana tamin’ny hira natosak’ ireo mpanakanto izany, ka 
tafiditra tao anatin’ny “ambiansa zoma manifika” na ny teny an-tseha­tra na ireo mpijery. Nokatsa­hina 
raitra ka nolaroina hetsika samihafa ny fampisehoana. Nisy ny fampirantiana môtô “Harley Davidson” 
teny an-toerana. Nahasarika olona maro ny toerana natokana hakàna sary miaraka amin’ny môtô sy 
tovovavy maha­fatifaty eo akaikiny. Nanoma­na toeram-pivarotana karazan-tsakafo sy zava-pisotro 
ny mpikarakara, ka nanarampo araka izay filàny ny rehetra. Tonga rahateo ny hanomezana fahafaham-po 
mpijery. 

Nitondra hafanana ho an’ny fiarahana ihany koa ny fidonan’ny fanamafisam-peon’ny Natural Sound, 
raitra tokoa. Raha fintinina, sady voarotsirotrsy tamin’ny mozika ny sofina no afa-po ny mason’ireo 
Marihina fa ora iray taorian’ny fanombohana, dia mbola nitanjozotra hamonjy ny Dôme RTA ny mpijery. 
Malagasy ihany, fa maro be koa ny teratany vahiny tonga nianoka ny fampisehoana. 









Enregistrer mon nom, mon e-mail et mon site web dans le navigateur pour mon prochain commentaire. 



