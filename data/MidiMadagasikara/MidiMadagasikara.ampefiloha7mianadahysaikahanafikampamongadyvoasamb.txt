AMPEFILOHA : 7 MIANADAHY SAIKA HANAFIKA MPAMONGADY VOASAMBOTRA – MIDI MADAGASIKARA

Mbola teo am-panaovana ny paikady rehetra hanafika mpamongady teny amin’ny faritr’i Namontana 
ny olona miisa fito no tra-tehaky ny polisy avy ao amin’ny BC tamin’ny faha-30 aprily lasa teo. Naharay 
ny mpitandro filaminana tamin’io fotoana io. Tsy niandry fa avy hatrany dia nandeha teny an’ilay 
voatondro eny Ampefiloha amin’ny manamorona ny an’Andriantany ny polisin’ny BC3, ny SAG ary ny 
avy eny Antanimora. Tao an-tranona vehivavy iray izy ireo no sarona niaraka tamina fitaovana maro 
mpandoba : basy vita gasy iray, sabatra, antsy, “barre à pince- burin”. Fantatra tamin’izany koa 
mbola hisy olona hafa ho avy hitondra kalach. Tsy mbola tonga anefa io ary karohina fatratra amin’izao 
izao. Nosamborina ireo olona fito tao ka anisan’izany ilay vehivavy izay voalaza fa mampiatrano 
jiolahy. Ny vaovao hatrany no nahafantarana fa olona efa nigadra noho ny resaka vaky trano avokoa 
ireo. Efa samy nahavita ny saziny nefa izao mikasa hamerin-keloka izao indray. Ilay vehivavy dia 
famatsiana fitaovam-piadiana no nampigadra azy tany aloha. Omaly no natolotra ny Fampanoavana 
rehetra ireo. 



