FAKANA ANKERINY :: LASAN’NY JIOLAHY NY VEHIVAVY IRAY SY NY ZANANY HERINTAONA • AORAHA

Lasibatry ny jiolahy manodidina ny valo ny vehivavy iray sy ny zanany kely iray, vao herintaona, 
an-tampon-tanànan’i Malaimbady, afak’omaly alina, tokony tamin’ny 11 ora sy sasany. Tsy mbola 
izy mianaka hatramin’ny omaly hariva. Efa tafiditra any amin’ ny kaominina Mandrosonoro-Ambatofinandrahana 
mpanara-dia ireo dahalo, omaly. 

“Tonga nanafika tao Tsinjorana, fokontany farany atsimo, ao Malaimbandy ireo jiolahy manodidina 
valo nitondra fitaovam-piadiana, tamin’io alina io. Rehefa tsy nahita vola izy ireo dia ny kojakoja 
an-trano sy valizy nisy ny akanjo tao amin’ny tokantrano iray no lasany. Nentin’izy ireo niaraka 
ihany koa ny vehivavy iray, manodidina ny 30 taona, sy ny zanany, herintaona”, hoy ny loharanom-baovao 
any an-toerana. 

Nohazavain’ny teo anivon’ ny Zandarimaria fa: “tonga haingana teny amin’io toerana io ireo zandary, 
efa tafaporitsaka ireo jiolahy niaraka tamin’izy mianaka. Araka ny vaovao farany dia efa any Jangina, 
anatin’ny kaominina Mandrosonoro-Ambatofinandrahana ireo mpanara-dia, androany hariva (Omaly). 
valizy iray feno akanjo nalatsak’ ireo jiolahy teny an-dalana”, hoy ny avy amin’ny Zandarimaria. 
ny fanarahan-dia. 









Enregistrer mon nom, mon e-mail et mon site web dans le navigateur pour mon prochain commentaire. 



