ANTSIRABE: TRATRA ILAY JIOLAHY NIHADY RINDRINA TOERAM-PIVAROTANA VOLAMENA    | NEWSMADA

Par Taratra sur 09/03/2019 



Noraisim-potsiny teo am-panaovana ny asa ratsiny raha nihady ny rindrana trano fivarotana firavaka 
iray ao Antsirabe ny jiolahy iray. Tratran’ny polisy tany amin’ity jiolahy ity ireo fitaovana 


Tratran’ny polisin’ny UIR tao Antsirabe, ny 2 marsa 2019 alina teo, ny jiolahy iray nikasa hamaky 
volamena iray ao an-toerana. Nanao fisafoana toy ny fanaony ny polisy ka nahita lehilahy iray nihady 
eo amin’ny trano fivarotana volamena. Vao nahita ny jiron’ny polisy anefa ity jiolahy ity, nirifatra 
avy hatrany. Raikitra ny fifanenjehana taorian’izay. Tsy lasa lavitra izy ka noraisim-potsiny. 
teny aminy nandritra ny fisavana nataon’ny polisy ny baramina, ny lamasy ary ny saron-tava natao 
kitapo. Niaiky ny heloka vitany izy nandritra ny famotorana nataon’ny polisy. Fantatra, araka 
fampitam-baovao voaray, fa tsy vao izao ity jiolahy ity no nanao ny asa ratsiny amin’ny famakiana 
toy izao fa efa ela, saingy izao kosa izy vao tratra. Natolotra ny fampanoavana avy hatrany kosa 
taorian’ny famotorana nataon’ny polisy. 



Les commentaires sont fermées. 

