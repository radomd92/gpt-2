FAKÀNA NY LAPAN’I MAHAZOARIVO : KAROHINA ILAY JENERALY TONGA TENY AMIN’NY LAPA – MIDI MADAGASIKARA

Nandeha ny feo ny faran’ny herinandro lasa teo fa hisy fikononkononana fanonganam-panjakana, 
tafiditra ao anatin’izany ny fakàna ny Lapan’ny Praiministra eny Mahazoarivo. Vokatr’izay dia 
niatrana am-bava-basy avokoa ireo hery vonjitaitra teo an-drenivohitra. Manjavozavo ihany 
dia efa hita misoritra ihany aza ny tao ambadik’ity fanelezana tsaho ity. Raha ny fantatra mantsy, 
ny voalazan’ny loharanom-baovao marim-pototra, dia ny zoma hifoha sabotsy lasa teo no nisy manamboninahitra 
am-perinasa, tonga teny an-toerana nilaza ny mety ho fisian’izay fanafihana ny Lapa izay. Mijanona 
tsaho ihany anefa na dia efa nahatonga sarovorovoro isan-karazany ihany aza. Raha ny voatatitra 
maro teto an-drenivohitra mantsy dia salama tsara ny Praiministra amin’izao fotoana izao, izay 
avy nitsidika ireo marary tetsy amin’ny hopitaly miaramila Soavinandriana ny alahady lasa teo. 
izany na tsy izany anefa dia voalaza fa tsy manao ambanin-javatra ny vaovao tonga eo am-pelatanany 
Fanjakana, indrindra fa ny momba ny raharaha goavana, izay mety hitarika fikorontanana tahaka 
Voalaza hatrany fa efa miatrana foana ireo mpitandro filaminana ary efa ela no nohamafisina ny 
ireo Lapam-panjakana sy ireo olona ambony. Tamin’iny faran’ny herinandro nivalona iny ihany 
dia fantatra fa « consigné » avokoa ireo toby miaramila rehetra teto an-drenivohitra. Ary mbola 
hatrany izany hatreto, ho an’ireo toby miaramila sasantsany, toy ny eny Soanierana, misy ireo 
Capsat sy ny etsy Fiadanana, misy ny tobin’ny Rts. Ilay olona voalaza ho tonga nanely izany tsaho 
teny amin’ity lapam-panjakana ity kosa hatreto dia tsy hita tany nanjavonana ary mbola tsy fantatra 
hoe aiza. 



