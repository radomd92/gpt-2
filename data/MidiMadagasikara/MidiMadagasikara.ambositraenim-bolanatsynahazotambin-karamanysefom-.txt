AMBOSITRA  : ENIM-BOLANA TSY NAHAZO TAMBIN-KARAMA NY SEFOM-POKONTANY SY NY LEFINY – MIDI MADAGASIKARA

Tsapa nandritra ny andro maromaro fa betsaka ireo olom-pirenena manatona ireo biraom-pokontany, 
haka ny kara-pifidianana. Manaprofo izany fa betsaka ny mpifidy no mieritreritra ny handeha handatsa-bato 
haneho ny safidiny amin’ny 07 novambra izao, raha ny eto Ambositra renivohitra no resahina. Matoa 
izao finiavana handeha hifidy izao, dia noho ny ezaka ataon’ny mpomba ny kandida tsirairay avy 
amin’ny aino aman-jary samihafa misy eto an-toerana amin’ny fanaovana fampielezan-kevitrra. 

Raha ny mikasika ny « société civile », dia mbola betsaka ny tsy mahalala ny adraikitra sy ny adidiny 
anivon’ny fiaraha-monina amin’izao fanomanana ny fifidianana izao, hoy ny ankamaroan’ny mponina 
anay ka nametrahanay ny fanontaniaina. Ny hoenti-manana, dia anisan’ny vato misakana tsy hahafahan’ireo 
manatanteraka ny asa ihany koa, nefa fantatr’ireo mpikambana fa misy ny vola natokana ho amin’izany 
tetikasa na fandaharanasa vatsin’ny mpamatsy vola ireny, fa tsy mipetraka loatra amin’ny fandavan-tena 
tsirairay. « Aoka hazava ! » hoy ny ankamaroan’ireo mpikambana. 

Etsy andaniny kosa, dia mitaraina ireo sefom-pokontany sy ny lefiny, fa efa enim-bolana izao izay 
ny eto Ambositra-renivohitra, no tsy nahazo ny tambin-karama, nefa mafy ny asa amin’izao fanomanana 
fifidianana izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

