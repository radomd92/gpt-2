SERANAM-PIARAMANIDIN'I MOSCOU :: ROSIANINA NAHATRARANA TANALAHY SY ANDRONGO AN-JATONY AVY ATY MADAGASIKARA • AORAHA

Tsy fanarahan-dalàna. Lehilahy iray teratany rosianina, 30 taona, no tratra nitondra tanalahy 
androngo miisa dimampolo sy roanjato mahery. Tamin’ny alahady lasa teo no nisehoan’ity tranga 
tao amin’ny seranam-piaramanidina Domodedovo any Moscou. Karazam-biby avy aty Madagasikara, izay voarara tsy azo aondrana, ireo no navoaka an-tsokosoko 
mbola nampidirina tsy ara-dalàna tao Moscou ihany koa kanefa izao tra-tehaka izao. 

Raha ny voalazan’ny loharanom-baovao avy amin’ny mpitondra tenin’ny minisiteran’ny Atitany, 
Rosia, Irina Volk, dia « natao tao anaty kitapo babena ireo biby ireo ». 

« Mila fahazoan-dalana manokana ny fitondrana karazam-biby aty Rosia. Lafo dia lafo rahateo ireo 
ireo rehefa natao ny kajy satria manodidina ny 26 000 euros (manodidina ny 101 tapitrisa ariary) 
ny tetibidin’ireo biby ireo aty an-toerana», hoy hatrany izy. 

Rehefa nandalo fitarafana ny entan’ity lehilahy ity, vantany vao nigadona tao amin’ny seranam-piaramanidina, 
tsikaritra fa nisy zavatra nampiahiahy ka nahatonga ireo mpiasan’ny ladoany any an-toerana hisava 
entany. Tamin’izany no nahitana ireo biby mampiavaka an’i Madagasikara ireo, tao anaty kitapony. 

«Araka ny fanadihadiana natao dia fantatra fa novidiana tany Madagasikara ireo biby ary noentina 
Moscou. An-kevitry ny hamidy hakàna tombony ny sasany ary hompiany kosa ny sasany amin’izy ireo 
hoy ihany Irina Volk. Efa mandeha eny anivon’ny Fitsarana rosianina ny antontan- taratasy mahakasika 
raharaha ity amin’izao fotoana. 

Marihina fa voararan’ny lalàna ao anatin’ny Fifanarahana iraisam-pirenena mahakasika ny fivarotana 
dia na zavamaniry dia ahiana ho lany tamingana (CITES) ny fanondranana ireo biby tsy fahita firy 
izao. 









Enregistrer mon nom, mon e-mail et mon site web dans le navigateur pour mon prochain commentaire. 



