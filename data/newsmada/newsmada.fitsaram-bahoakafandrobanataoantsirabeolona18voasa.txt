FITSARAM-BAHOAKA, FANDROBANA… TAO ANTSIRABE: OLONA 18 VOASAMBOTRY NY MPITANDRO FILAMINANA | NEWSMADA

Par Taratra sur 08/01/2019 

Miandry ny fitsarana azy ilay tovolahy voatondro ho tompon’antoka tamin’ny famonoana tovovavy 
Antsirabe, ny fiandohan’ny taona teo. Nitarika fandrobana sy fitsaram-bahoaka ny raharaha. 
18 voasambotra. 

Niaina savorovoro ny mponina nanodidina an’i Vatofotsy sy iny lalana mihazo an’Ambano iny, nandritra 
roa andro teo. Olona 18 voasambotry ny mpitandro filaminana tany an-toerana taorian’ny fandrobana 
fikasana hanao fitsaram-bahoaka. Niantomboka tamin’ny tovolahy iray voasambotra, voalaza 
tompon’antoka tamin’ny famonoana tovovavy tany an-toerana, izany. Niainga teo ny savorovoro 
niitatra tamin’ny fandrobana sy fandorana ny tranon’ny ray aman-drenin’ilay zazalahy. Nanomboka 
asabotsy hariva izany ary nitohy ny alahady maraina tao amin’iny lalan’Ambano iny. Saika niitatra 
Vatofotsy ny fandrobana sy famotehana fananan’olona, saingy voaaron’ny mpitandro filaminana 
efa nisy lasa tamin’ny ampahany ihany aza. Nifamaliana ny tora-bato sy ny fanapoahana baomba mandatsa-dranomaso, 
amin’ireo olona nandroba sy ny mpitandro filaminana. Olona maromaro ny voasambotra tamin’izany. 
fa hatolotra ny fampanoavana, anio, ilay tovolahy tompon’antoka tamin’ny vonoan’olona. 

Raha tsiahivina, hita faty teo amin’ny manodidina ny Gara ny tovovavy roa. Nitovy ny fomba namonoana 
ireo satria samy nosemporina tamin’ny harona « sachet » avokoa. Mbola hita tany amin’ilay tovovavy 
faty teo atsinanan’ny Gara ny findainy ka niainga tamin’ny SMS tavela tao ny fikarohana ny ahiahina 
nahavanon-doza. Tonga tany amin’ny fisamborana ilay tovolahy io ny raharaha. Voalaza fa niaiky 
heloka nataony izy io. Nahaheno ny vaovao ny fokonolona ary izao niitatra amin’ny korontana izao. 



Les commentaires sont fermées. 

