VONO OLONA TAO IMERINTSIATOSIKA : ROA NIDOBOKA ENY TSIAFAHY, DIMY AFAKA VONJIMAIKA – MIDI MADAGASIKARA

Notontosaina ny asabotsy lasa teo ny fanoloran’ny zandary tamin’ny fampanoavana etsy Anosy ireo 
fito izay nanaovan’ny zandary fanadihadiana. Lehilahy roa no nidoboka am-ponja raha nahazo fahafahana 
kosa ny dimy. Ireo miandry ny fitsaràna azy eny amin’ny fonjan’i Tsiafahy dia voalaza fa nisy porofo 
sarona tany aminy. Heverina ho ireo akanjo mihosin-drà nandritry ny fisavàna nataon’ny zandary 
an-tranony izany. Tsy mbola fantatra mazava kosa ny momba ny valin’ny fitiliana ny AND; izay natao 
namokatra ka nahafahana nitazona ireo olona. Tsy afa-bela izy ireo tamin’ity raharaha ity noho 
porofo voalohany; izay heverina ho mitohoka amin’ny tenda, raha ny fanazavan’ny zandary. Manana 
roa karazana izy mivady, dia ny fitazonana cybercafé izany. Tsy iza ireo fa tena naman’ilay raim-pianakaviana 
ary mahafantatra tsara ny fiainan’izy mivady. Ny ambiny indray dia natao fanadihadiana satria 
ho misy hifandraisany an-kolaka tamin’ny vono olona. Avy amin’ny zandary hatrany no nahazoana 
fanazavana fa tsy midika akory hoe rehefa tsy midoboka am-ponja ireo dia mijanona hatreo ny mety 
fanadihadiana ireo olona. Ireo olona dimy ireo dia mahafantatra tsara azy mivady koa ary misy ny 
vola, misy koa ny efa nifamaly tamin’izy roa ary amin’ny ankapobeny, dia efa nifanerasera matetika 
fianakaviana niharan’ny hetraketraka. Mila mizotra mankany amin’ny fikirakirana teknolojia 
ny fanadihadiana eto amintsika, indrindra amin’ny resaka heloka bevava. Tsy misy afa-tsy izany 
no hahafahana mamantatra faran’izay haingana sy tsy misy ahiahy ny olon-dratsy. Hatreto anefa, 
tsy misy ezaka ho amin’izany mihitsy avy amin’ny fitondràna izay nifanesy. Na ny kandidà izay hirotsaka 
toa tsy misy manana laharam-pahamehana mivaingana amin’ny ady amin’ny heloka bevava. Vokatr’izany 
lasa mora ho an’ny olon-dratsy ny manatontosa vono olona sy fanafihana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

