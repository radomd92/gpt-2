MANGARANO – TOAMASINA : JIOLAHY ROA NAHATRARANA VOLA SANDOKA 4 TAPITRISA AR | NEWSMADA

Par Taratra sur 24/12/2016 

Saron’ny polisy misahana ny heloka bevava tao Mangarano Toamasina, ny talata teo ireo jiolahy 
voarohirohy ho nahatrarana vola sandoka mitentina 4 tapitrisa Ar. Mpivarotra maromaro ao Toamasina 
efa nanaparitahan’izy ireo izany… 



Velon-taraina ny ankamaroan’ny mpivarotra ao an-drenivohitr’i Toamasina amin’ny fisian’ny 
sandoka miparitaka eny an-tsena. Voalaza fa mpanamparitaka izany ireto jiolahy ireto ka rehefa 
alina ny anaovan’izy ireo izany. Nitaraina toy izany koa ireo tantsaha mpivarotra jirofo sy lavanila 
fahazoan’izy ireo vola sandoka. Nametraka fitoriana teny amin’ny polisy araka izany ireo mpivarotra 
vola sandoka ireo. Vokany, ny talata 20 desambra 2016 lasa teo nahazo loharanom-baovao ny polisy 
ny heloka bevava amin’ny fisian’ny toerana fitahirizana vola ao Mangarano. Nambaran’ilay loharanom-baovao 
fa misy olona hampiditra vola amin’io toerana io, saingy tsy mazavazava ilay vola kanefa volabe. 
andro efa hariva tamin’io fotoana io kanefa ry zalahy mitondra ilay vola tsy manaiky fa hoe tsy maintsy 
izany vola izany. Tonga teny an-toerana tokoa ny polisy tamin’io fotoana io ka noraisim-potsiny 
jiolahy antsoina hoe Randriarimanana Jacques Sylvio, 25 taona sy i Nantenaina Hendrix, 26 taona. 
kosa ny namany iray antsoina hoe Ralisy. 

Efa maro, araka izany, ny vola sandoka miparitaka ao Toamasina manoloana ny fisian’ireto mpanaparitaka 
sandoka ireto. Fantatra tamin’ny alalan’ny loharanom-baovao iray fa misy olona ambony miaro 
mpanakalo sy mpanamparitaka vola sandoka ireto. 



Les commentaires sont fermées. 

