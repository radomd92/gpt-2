FANAFIHANA NANDAMOKA – AMORONAKONA BY-PASS: ROA LAHY MATY VOATIFITRA, AVOTRA NY VOLABE SY NY FIARAN’NY BRINKS | NEWSMADA

Par Taratra sur 15/04/2019 

Nandamoka ! Izay ny azo ilazana ny fikasan-dratsin’ireto jiolahy saika handroba ny fiara orinasa 
saika hametraka vola ao amin’ny Dab (Distributeur automatique de banque), eny Amoronakona, By-Pass, 
asabotsy tolakandro teo. Voatifitry ny zandary ka namoy ny ainy ny roa amin’ireo jiolahy. 

Nirefotra indray ny poa-basy nandritra ny fanafihan-jiolahy teny Amoronakona By Pass – Ambohimangakely, 
asabotsy tolakandro teo. Maty voatifitry ny zandary ny jiolahy roa nikasa hanafika ny fiarabe 
vy an’ny orinasa Brinks. Raha ny fampitam-baovao avy amin’ny zandary, tokony ho tamin’ny 1 ora 
fahefany teo ho eo, nisy andian-jiolahy miisa dimy nanatona sy nanambana basy ary nibosesika hiditra 
tao anatin’ny fiaraben’ny Brinks izay hameno vola ao amin’ny Dab an’ny banky iray ao amin’ny toeram-pivarotana 
iray eny Amoronakona By-Pass. Nisy ny fifanjevoana teo amin’ireo jiolahy izay niezaka nibosesika 
anatin’io fiara io sy ny mpamily. Tsikaritr’ireo zandary avy ao amin’ny EP3/FIGN izay teny an-toerana 
iraka hiahy ny fandriampahalemana sy hisoroka izay ratsy mety hiseho amin’iny faritra iny ireo 
nifanjevo tamin’ny mpamilin’ilay fiaraben’ny orinasa Brinks. Nitifitra avy hatrany ireo zandary 
io fiarabe nitondra vola io. Tafatsoaka ilay fiarabe raha maty voatifitra kosa ny jiolahy roa. 
ireo jiolahy naman’ireto roa lavon’ny zandary ireto. 

Tavela ny basy PA iray sy moto BWS… 

Nandriaka eran’ny arabe ny ran’ireto jiolahy lavon’ny zandary ireto. Tavela ny moto marika BWS 
niaraka tamin’ny basy PA iray tratra teny amin’ny iray amin’ireto jiolahy ireto miaraka amin’ny 
maromaro. Fotoana fohy taorian’izay, vory haingana teny an-toerana ireo zandary avy amin’ny 
sy ireo avy amin’ny vondron-tobim-pileovana Analamanga mpanao ny “Opération Papango” ka lasa 
nikaroka ny toerana nalehan’ilay fiarabe nitondra vola. Fotoana elaela taorian’izay, niantso 
tompon’andraikitra avy any amin’ny orinasa Brinks nilaza fa tonga soa aman-tsara any amin’ny 
io fiarabe io ka tsy nisy nipika ny vola nentiny na ariary aza. Avotra soa aman-tsara koa ireo mpiasa 
ity fiarabe nitondra vola ity. Tsy nahomby indray, araka izany, ny fikasan’ireo jiolahy nikasa 
ny fiarabe mifono vy mpitondra vola an’ny orinasa Brinks noho ny hakingan’ireo zandary mpiana-draharaha 
tamin’izy ireo. Mitohy ny fikarohana ataon’ny zandary ireo jiolahy tafaporitsaka. 



Les commentaires sont fermées. 

