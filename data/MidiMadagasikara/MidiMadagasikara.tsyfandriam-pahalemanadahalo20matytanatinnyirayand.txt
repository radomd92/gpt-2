TSY FANDRIAM-PAHALEMANA : DAHALO 20 MATY TANATIN’NY IRAY ANDRO MONJA – MIDI MADAGASIKARA

Tsy an-kitsitsy intsony. Na ny dahalo etsy ankilany na ireo fokonolona sy ny zandary etsy andaniny, 
maintsy rà mandriaka sy aina nafoy foana no aorian’ny fifandonana any amin’ireo faritra mena amin’ny 
asan-dahalo. 

Toy izany izao ity nitranga tao amin’ny kaominina Kiranomena, any amin’ny distrika Tsiroanomandidy 
ny alatsinainy teo dia aina dimy be izao no indray nafoy. Ny iray tamin’ireo mpitondra fivavahana 
an-toerana lavon’ireo malaso. Ireo efatra ambiny kosa dia dahalo izay tsy afa-manohy ny asa ratsiny 
Araka ny fanazavàna azo mantsy dia nisy trangana fanafihana niseho tao amin’ny tanana iray antsoina 
Bemasoandro tamin’io alatsinainy io. Am-polony maro ireo dahalo no tonga tamin’ilay tanana, 
nijoro hatramin’ny farany niaro ny fananany ireo fokonolona ka sahy nanohitra an-kitsirano ireo 
Tamin’io fotoana io no nahavoa ilay mpitondra fivavahana izay, voan’ny balan’ireo dahalo teo 
lohany ka maty tsy tra-drano. Tsy nahazo n’inona n’inona ireo andian-dahalo tamin’io fa nitsoaka 
tsy resy tosik’ireo fokonolona. Voatsenan’ireo zandary mpanao fampandrian-tany anefa ireto 
ka raikitra indray ny fifandonana, izay nahafatesana dahalo efatra io. 

Fa tamin’io alatsinainy io hatrany, saingy tany amin’iny distrika Betroka iny indray. Nitatatata 
koa ny feom-basy ary nandriaka namonto tezam-bohitra ny rà. Aina 18 be izao no indray nafoy tamin’io 
io, tao amin’izany tanana antsoina hoe Ambararata, ao amin’ny kaominina Isoanala. Ny 16 amin’ireo 
dahalo, ary ny roa avy aty amin’ny fokonolona. Araka ny fampitam-baovao azo dia nisy fanafihana 
amin’io tanana io, nataona andian-dahalo manodidina ny 50 mahery any ho any, mirongo basim-borona. 
an-jatony no lasa. Nanantanteraka fanarahan-dia avy hatrany ireo fokonolona izay nahitàna ireo 
niova sy ny mpitandro filaminana. Tao amin’ny tanana antsoina hoe Tambohoarivo no nifanehatra 
roa tonta ary raikitra ny fifandonana, niteraka ireo famoizana aina be dia be io. Azo kosa ary efa 
amin’ny tompony daholo avokoa kosa tetsy andanin’izay ireo omby nangalarin’ireto olon-dratsy 
Mbola mitohy kosa moa ny fikarohana ireo tafaporitsaka tamin’ireo malaso 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

