FAMPANANTENANA : FA MBA AIZA ILAY VARY MORA E ?

Accueil > Gazetin'ny nosy > Fampanantenana : Fa mba aiza ilay vary mora e ? 

Publié le 26 février 2019 



Isan’ny fampanantenana natao tamin’ny vahoaka Malagasy ny fivarotana ny vary mora izay hamidin’ny 
amin’ny vahoaka madinika sahirana ara-pivelomana. Aoka nefa hazava ny resaka fa tsy vahoaka madinika 
no sahirana fa ny olona rehetra sahirana avokoa ka mitady ny vary mora izany daholo amin’izao fotoana 
Ny vahoaka Malagasy rehetra izay efa tafiditra ao anatin’ny fahantrana tanteraka. 

Raha vao lany ny filoham-pirenena Andry Nirina Rajoelina dia nilaza fa efa any an-dranomasina 
ilay vary mora amin’izao fotoana izao. Efa ho iray volana izao mbola tsy tonga eto Madagasikara 
ilay vary mora. Sao dia rendrika any anaty ranomasina indray ilay sambo nitondra azy satria toa 
fantatra izay niafarany. Sa ve nisy nanodinkodina ka lasan’ny jiolahin-tsambo atsy Somalie? 
toa ka iray volana no izay no efa nahenoana azy fa efa any an-dranomasina any ilay sambo nitondra 
vary hamidy mora dia mahagaga ihany fa tsy mety ho tonga eto Madagasikara izy izany. 

Miandry fatratra ity vary mora ity ny vahoaka ingahy filoham-pirenena ka rahoviana marina izy 
no ho tonga? Tandremo ny kobaka am-bava fa tsy manaiky izany ny vahoaka. 







