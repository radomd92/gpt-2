ANOSY : GADRA AVY ENY TSIAFAHY, TAFATSOAKA TENY AMIN’NY FITSARANA – MIDI MADAGASIKARA

Nisahotaka ny olona teny amin’ny Fitsarana teny Anosy omaly. Gadra iray, lehilahy, no tafatsoaka 
imason’ny mpiandry fonja raha mbola teo am-piandrasana ny fotoam-pitsarana, tokony ho tamin’ny 
ora maraina tany ho any. Raha ny hita teny an-toerana, dia nijanona teo anoloan’ny varavaran’ny 
teo ny fiara mpitondra gadra nitondra ireto gadra miisa 10 avy any Tsiafahy. Tonga aloha izy ireo 
tsy mbola nanomboka akory ny fotoam-pitsarana azy ireo. Teo am-piandrasana an’izay ary, raha 
somary varimbariana ny mpiandry fonja, nitondra azy ireo no nanararaotra, nanita-tsaina nitsaoka 
lehilahy iray tamin’ireo gadra 10. Mbola nifatotra “menotte” anefa ny tanany tamin’izany. Tsy 
nankaiza akory ranamana fa teo amin’ny vavahadin’ny tribonaly dia efa tratra ihany. Nandeha ny 
notanterahina tao amin’ny efitrano faha-5. Nisy fepetra manokana mihitsy noraisana tamin’ireto 
lahy hotsaraina ireto, satria dia nakatona sy nambenana mpiandry fonja maromaro ny efitrano. 
ny fantatra dia olona voarohirohy tamin’ny fitifirana, nahafaty sinoa vavy, tetsy Volotara Andoharanofotsy. 
tsiahivina kely, ny volana martsa 2013, nirefodrefotra ny basy teny an-toerana ary nijininika 
rà. Sinoa vavy, tompona fivarota-mofo, no maty tsy tsa-drano rehefa niantefa teny aminy ny bala 
raha iny handeha hamonjy fodiana irery iny izy. Saron’ny mpitandro filaminana ireo nahavanon-doza 
volana aprily 2013. 



