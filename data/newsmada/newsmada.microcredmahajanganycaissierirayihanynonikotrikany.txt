MICROCRED MAHAJANGA  : NY “CAISSIER” IRAY IHANY NO NIKOTRIKA NY FANAFIHANA, HOY NY POLISY | NEWSMADA

Par Taratra sur 19/03/2018 

Nohamafisin’ny polisy fa ny cassier iray ao amin’ity banky ity ihany no atidoha nikotrika sy nanomana 
fanafihana tao amin’ny Agence Microcred Mahajanga, ny alakamisy hariva lasa teo. Basy Kalachnikov 
miaraka tamin’ny boîte chargeur roa sy bala miisa 39, PA roa ary fusil à pompe iray niaraka tamin’ny 
sivy ny nampiasain’ireo jiolahy nandritra ity fanafihana banky ity. Vola mitentina 200 tapitrisa 
mahery no lasan’izy ireo nandritra ny fanafihana tamin’io fotoana io, saingy 20 565 800 Ar kosa 
tafaverina satria efa nozarazarain’ireo jiolahy ny vola rehetra araka ny fanazavan’izy ireo 
ny famotorana nataon’ny polisy. 

Tsiahivina fa jiolahy nisaron-tava nirongo fitaovam-piadiana mahery vaika no niditra an-keriny 
amin’io banky io, ny harivan’ny alakamisy teo. Efa ora fikatonan’ny birao kanefa mbola nisy mpiasa 
tafajanona tao tamin’io fotoana io. Norahonan’ireo jiolahy avy hatrany ny mpiambina sy ny mpiasan’ny 
izay tavela tao. Nangataka ny hanomezana ny vola rehetra ireto olon-dratsy ireto ka lasa nitsoaka 
fiara 4×4 iray efa niandry tsy lavitra teo amin’ny manodidina ihany izy ireo. Nanao fanarahan-dia 
polisy taorian’izay ka nanao sakana rehetra manerana ny tanànan’i Mahajanga. Nifanome tanana 
ny polisy avy ao amin’ny commissariat central, ny UIR ary ny Fip Mahajanga. Niafina tao amin’ny 
antsoina hoe Aranta izy ireo ka raikitra ny fifampitifirana. Vokany, jiolahy roa lavon’ny bala 
efatra hafa mbola nahatrarana basy calibre 12. Nahatratra 13, araka izany, ny isan’ireo voasambotra 
fanafihana banky ity. 



Les commentaires sont fermées. 

