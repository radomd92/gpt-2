BAZARY KELY TOAMASINA : SAIKA TSY MANARA-DALANA NY FITAOVAM-PANDANJAN’IREO MPIVAROTRA HAZANDRANO – MIDI MADAGASIKARA

Nitondra fanazavana ilay hetsika fanaraha-maso ny fitaovam-pandanjana teto Toamasina nataony 
teo ny talem-paritry ny varotra sy ny fanjifana atsinanana Atoa Belalahy Jean Berchmans. Araka 
nambarany dia tena tafiditra ao anatin’ny asan’ny minisiteran’ny varotra ny fanaraha-maso ireny 
sy fitaovam-pamarana samy hafa ireny ankoatra ny fanaraha-maso ny kalitaon’ny vokatra mivoaka 
an-tsana. Raha ny tranga tao Bazary kely araka ny nambaran’ity talem-paritra atsinanan’ny varotra 
ny fanjifana ity, dia efa ny volana desambra ny taona nivalona iny no nahazo taratasy ny tokony sy 
maintsy hanaovan’ireo mpivarotra hazandrano ao bazary kely ny fanamarinana ara-pivaovam-pandanjan’izy 
eo anivon’ny sampandraharaha ny “Métrologie légale” eto Toamasina; saingy tamin’izay dia azo 
dia vitsy no nanao izany, nefa ny fitarainan’ny olona mpividy hazandrano mitombo hatrany amin’ny 
Voatery nidina an-tsehatra nanamarina izany ny ekipan’ny minisiteran’ny varotra Toamasina, 
nandritra ny fanamarinana natao dia hita avokoa ny tsy fanaraha-dalan’ireo mpivarotra hazandrano 
resaka lanja. Hatramin’ny 200g sy 250g ny tsy fahampin-danja tsikaritra tamin’ny fitaovam-panfanjana 
ankamaroan’izy ireo, hono izany dia matiantoka 200g na 250g ny mpividy iray mandritra ny fifidianany 
ao Bazary kely. Voatery nogiazana avokoa ireo fitaovam-pandanjana nisy ny tsy mety rehetra, ka 
ny vato mizana izay tena olana goavana ny tsy fanarahan-dalana hita taminy. Hitohy amin’ny tsena 
eto Toamasina ny hetsika mba tsy hisian’ny fifanambakana eo amin’ny mpivarotra sy ny mpividy entana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

