TOAMASINA : MATY VOATIFITRA I ARNAUD RAHA NITSOAKA NENTINA NITADY NY NAMANY – MIDI MADAGASIKARA

Tsy nisy azon’ny FIP Toamasina natao afa-tsy ny nitifitra an’i Arnaud raha nitsoaka izy nandritra 
fitondrana azy hisambotra sy hikaroka ny namany, ny andro rahateo maizim-bolana, ny toerana ihany 
Nohararaotin’Iingahy Arnaud izany nitsoahana, nefa sendra ny tsy nampoiziny izy. 

Ny fanazavana azo izay neken’Ingahy Arnaud ihany koa nandritra ny fakana am-bavany azy, dia sady 
izy no mamono izay olona miezaka ny manohitra azy ary manolana ireo vehivavy hitany fa tsara tarehy 
toerana anaovany ny asan-jiolahy. Raha ny fanazavana dia olona efatra no efa matiny nandritra 
fanaovany asan-jiolahy, isan’izany ilay polisy tao Mangarano ny taona 2013, ity miaramila mpiambina 
moto tao Tanambao V, ilay teratany frantsay tao Mangarano ihany koa, ary ity rangahy iray tao Mangarivotra 
Isan’ny efa niharan’ny fanolanana nataony ihany koa ity mpiasana haino aman-jery iray teto Toamasina, 
sady voaendaka ihany koa nandritra izany. Na teo aza ny fahafatesan’i Arnaud, mba nahafahana nisambotra 
namany dia eo am-pikarohana ity namany ity ny FIP izao, satria voalaza fa isan’ny mpihazona ny fitaovam-piadiana 
ireo ity namany ity. 

Mitohy hatrany ny fametrahana filaminam-bahoaka, hoy ny FIP. Tsy miova ny fomba fiasa indrindra 
amin’ny fanomanan’ny olona ny fetin’ny krismasy sy ny faran’ny taona isika izao, hoy ny kaomisera 
Jules. Nisy rahateo ny baiko nomen’ny talen’ny filaminam-bahoaka Toamasina ho an’ireo kaomiseran’i 
nivory teto Toamasina, amin’ny fihazonana hatrany ny filaminam-bahoaka. 




















