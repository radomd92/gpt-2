TOAMASINA – FANAOVANA VOLA SANDOKA SY FISOLOKIANA : TRATRAN’NY POLISY I DIDIER, FABY, PATRICK, ERIDIA ARY MARTIAL – MIDI MADAGASIKARA

Taorian’ny fahatrarana ilay vola sandoka sy fisolikiana mitentina 11 tapitrisa ariary tany Soanierana 
dia nitohy tao Toamasina ny fanaraha-mason’ny polisy, satria araka ny loharanom-baovao azon’ireo 
tao Soanierana Ivongo dia avy ao Toamasina no namboarina ny vola. 

Ho an’ny ekipan’ny kaomisera Razafindahy Manitra sy ny lefiny kaomisera Rajaobelina Zo, dia nahatratra 
lahy mpanao vola sandoka sy mpisoloky izy ireo. Maka vola aman’olona ireto mpisoloky ireto fa hoe 
vola, ka ramatoa iray no nahazoan’izy ireo vola 100 tapitrisa ariary ny zoma lasa teo, raha avy noresen’ny 
mpamily fiarakaretsaka lahatra, fa haverina avo roa heny ny volany afaka 24 ora monja. Taorian’izay 
anefa nanjavona ireto, mpisoloky sy mpanao vola sandoka ireto izay miisa enin-dahy. Nitory ilay 
ary nanomboka teo ny fikarohana azy ireo. 

Nifampizarana ny asa natao. Ny taratasy miendrika vola 10.000 ariary sy ny 5.000 ariary sy ny “imprimante”, 
ny ranomainty hanaovana azy, izay i T. Sasa mpitondra posy no nisahana azy. Ingahy Patrick mpamily 
kosa no mpandevilevy ilay ramatoa mpampiasa azy. I R. Faby, mpivarotra entana ambongadiny ao Mangarivotra 
no nisahana ny fitaterana ny vola azo tamin’ny fisolokiana natao, ary Ingahy S. R. Didier, izay 
kolonely miaramila efa misotro ronono mipetraka ao Andranomadio kosa no nisahana ny fitehirizana 
vola azo tamin’ny fisolokiana rehetra. Raha natao ny fikarohana azy ireo dia tratra ny sabotsy 
nanoloana ny paositra be ny roa, i Didier sy Eridia. Ny fisavana ny tranon’Ingahy Didier no nahatrarana 
ambim-bola 32.210.000 ariary. Izy ireo avy eo no nanoro ny namany ka tratra tamin’izany Ingahy 
sy Sasa, izay nahatrarana ny fitaovana rehetra. Araka ny vaovao farany dia saron’ny polisy omaly 
i Martial, ilay faha-05. 

Raha niakatra fitsarana omaly maraina izy efa-dahy tratra voalohany, izay enjehin’ny fitsarana 
ny “fanaovana fikambanan-jiolahy, fanaovana vola sandoka, ary fisolokiana olona”, dia namoahan’ny 
mpanao famotorana didy fonja vonjimaika alohan’ny fitsarana, ao Ambalatavoahangy. Ilay faha-05 
mandalo fanadihadian’ny polisy ary mbola karohina ilay hafa-06. 




















