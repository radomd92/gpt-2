ANTSIRABE : FONOKA NO NAMPIASAIN’NY MPANGALATR’OMBY – MIDI MADAGASIKARA

Tena matihanina tokoa fa dia tsy nisy nahare ny olona tao an-tanàna tamin’ny namoahan’ireto jiolahy 
am-bala ny omby vavy be ronono tao an-tanàna. Ny herinandro lasa teo no nisehoan’izany tao amin’ny 
Mahatsinjo. 

Handeha hitery omby maraina mantsy ny tompon’omby no valalanina fa tsy nahita intsony ny omby tao 
vala. Rehefa natao ny fisafoana ny manodidina dia tena nirindra sy nanam-potoana tokoa ireto mpangalatra, 
ny vala izay mifefy sy mafy hidy dia voavaha soa aman-tsara, ny voly taretra sy katsaka manodidina 
koa dia voakapa sy voadio tsara amin’ny atao lalana nivoahan’ity omby hangalarian.Tsy nisy nahare 
rehetra izany fa dia tafavoaka soaman-tsara ny omby.nangalan’ireo olon-dratsy. Teo no nahatsapan’izy 
fa tao anaty tabataba no tokony nanatanterahana izany kanefa dia tsy nisy naheno noho ny fisian’ny 
mahery nampiasain’ireto jiolahy ny tompon-trano.. 

Nanao ny fanarahan-dia ny tompon’omby niaraka tamin’ny fokonolona, tsy lasa lavitra fa hita tao 
Mandray ny omby, saingy ny lohany sy tongony ary ny tsinainy sisa no tao. Nahitana tonon-kena ihany 
teo amin’ny manodidina ilay toerana namonoan’ireo jiolahy azy. Marihina fa omby vao teraka ity 
jiolahy ity. 

Velon-taraina ireo fokonolona noho afitsoky ny asan-jiolahy, halabotry sy rainizavona ka manao 
amin’ny fitondram-panjakana. Ankoatra ireo halabotry mantsy dia najifan’ireo olon-dratsy 
ny vary eny an-tsaha. 



