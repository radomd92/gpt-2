VONOAN’OLONA TENY ANDRAVOAHANGY  : JIOLAHY IRAY NAVERINA NATOLOTRA NY FITSARANA | NEWSMADA

Par Taratra sur 09/12/2016 

Naverina any am-ponja rehefa avy nanaovana famotorana momba ny vonoan’olona nitranga teny Andravoahangy, 
alin’ny 18 jolay 2016 lasa teo ny jiolahy iray voarohirohy ho tompon’antoka tamin’izany… 



Efa mamita sazy eny amin’ny fonjan’Antanimora noho ny fanendahana ity jiolahy antsoina hoe Rakotomahefa 
na Lova no naverina natao famotorana indray rehefa nahazo taratasy fangatahana ahafahana manohy 
ny teo anivon’ny mpanao famotorana. Noho ny raharaha vonoan’olona nitranga teny Andravoahangy 
ny alin’ny 18 jolay 2016 lasa teo no antony namerenana ny famotorana azy. Olona efatra niaraka nanaovana 
taminy, saingy nahazo fahafahana vonjimaika taorian’ny famotorana. 

Tsiahivina fa nisy roa lahy avy niasa handeha hody, novelesin’ireo roa lahy tamin’ny bois rond. 
iray teo amin’ny lamosiny raha teo amin’ny lohany kosa ny iray faharoa. Lasan’ireo mpamono ny vola 
ny finday tany amin’izy ireo. Notsaboina teny amin’ny hopitaly ilay voadaroka teo amin’ny lohany 
tsy avotra intsony ny ainy. Nametraka fitoriana teny amin’ny polisin’ny BC, sakelika voalohany 
fianakavian’ilay niharam-boina ka nanomboka teo ny fikarohana ireo nahavanon-doza. Niainga 
amin’ilay finday ny nahafahan’ny polisy nitsongodia ireo mpanao ratsy. Fantatra ny anaran’ilay 
nampiasa ilay finday very nandritra ny fanendahana. Vokany, voasambotry ny polisy ny 16 novambra 
teo ireo olona ahiahina ho tompon’antoka tamin’izany. Olona akaiky ilay nahavanon-doza ihany 
nahavita izao heloka bevava izao. Tratra teny Ambohitrarahaba ry zalahy ary niaiky ny heloka vitany. 



Les commentaires sont fermées. 

