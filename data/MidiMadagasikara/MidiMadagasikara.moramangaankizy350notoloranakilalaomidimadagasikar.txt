MORAMANGA : ANKIZY 350 NOTOLORANA KILALAO – MIDI MADAGASIKARA

Ankizy 350 sahirana tato anatin’ny kaominina Moramanga no notoloran-dRamatoa Razafimandroso 
loholon’i Madagasikara sy ny solombavambahoakan’i Madagasikara Andriamatoa Randriamahefa 
Charles kilalao ny omaly 22 desamdra 2016 teo amin’ny tokontany malalaky ny distrikan’ny Moramanga. 
13 no nangalana an’ireo ankizy ireo ary avy amin’ny fianakaviana tsy manana fahafaha mividy kilalao 
ny fety. Tsy manadino an’ireo latsaky ny 12 taona ireto olom-boafidy ireto isaky ny vanim-potoana 
izao. Tsy natao ho an’ny manana fahafahana mividy ihany ny kilalao hoy izy ireo fa mendrika ny hitovy 
rehetra ny ankizy indrindra rehefa fetin’ny noely toy izao. Zaza manana olana ara-pandehanana 
dimy amin’ireo. Nanafatra kosa ny mpiray tanindrazana sy ny malala-tanana rehetra izy ireo ny 
ireo hetsika manokana ho an’izy ireny.Nampanantena kosa ireo ankizy fa hataony ho fahatsiarovana 
ireo kilalao nomena azy ireo satria samban’ny ankamaroan’ireo ankizy teo amin’ny fiainany no 
nanome fanomezana nialohan’ny fety. 

CATHY 


















