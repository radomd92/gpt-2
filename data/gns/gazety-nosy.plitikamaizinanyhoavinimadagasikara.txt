PÔLITIKA : MAIZINA NY HOAVIN’I MADAGASIKARA

Tsy azo lazaina hoe latsaka an-kady intsony ny firenena ankehitriny. Maizina tanteraka ny làlan-kaleha 
an’ny vahoaka ka tsy mahita izay hasiana ny tongotra intsony. Izay aleha rehetra dia maneno sahona 
Tsy ahitana tsirim-panantenana intsony ny fandrosoana fa toa mikorosofahana andro aman’alina 
fiainam-pirenena. 

Vidiana 2500ariary vary fotsy gasy iray kilao amin’izao fotoana izao raha novidiana 1400ariary 
kilao na 410 ariary ny iray kapoaka tamin’ny volana aogositra 2019 teo. Ny vary faran’izay mora 
fotoana izao dia vidina 500 ariary ny kapoaka na 1900 ariary ny kilao. Toerana maro manerana ny nosy 
azon’ny hanoanana ankehitriny. Mitombo izay tsy izy ny mpangataka. Misy aza no efa manao anterisetra 
mpangataka ireny ka sady manery ny olona hitany no tsy mety miala mihitsy raha tsy mahazo. 

Vitsy dia vitsy ny Malagasy mihinana vary in-telo isan’andro toa ny teo aloha. Zara raha mahita 
in-dray mandeha isan’andro amin’izao fotoana izao. Vokatr’izany dia tsy maintsy marefo sy mora 
aretin’ny vahoaka Malagasy. 

Tsy ny sakafo hohanina ihany no olana fa zava-doza tanteraka ary efa krizy no ilazana ny tsy fisian-drano 
madio eto Antananarivo renivohitra. Antananarivo izay taratra ny fandrosoana eto Madagasikara 
no voa toa izany ka tsy azo eritreretina intsony ny any ambanivohitra lavitra andriana any. Ny eto 
aza no efa kivy sy trotraka ankehitriny ny mponina fa indrindra fa ireo any atsimon’ny nosy izay 
azon’ny hain-tany mandava-taona no tratran’ny kere hatramin’izay. 

Tsy mahagaga raha toa ka mitombo izay tsy izy ny mpangalatra sy ny mpanao sinto-mahery. Efa manomboka 
“kidnapping” na ny fangalaran’olona atao antoka sy atao takalonaina ireo jiolahy. Ny tena mampalahelo 
ny fahitana fa miandahy sy miambavy ireo mpangalatr’olona ireo. Tsy eto Antananarivo ihany no 
izany fa efa manerana ny faritra maro. Hatramin’ireo dahalo mpangalatra omby aza dia nanao ity 
ity ankehitriny ka antsoin’izy ireo hoe “fira ambany” na “bohiry”. 

Mahakasika ny fiainana andavanandro ihany dia miavaka tanteraka ny sekolin’ny mpanan-karena 
ny zana-bahoaka. Tsy mitovy intsony ny kalitaon’ny fanabeazana ho an’ny zanaky ny Malagasy. Olana 
ampolon-taona maro izy ity. Nopotehina tanteraka ny kilonga mba tsy hahay. Mpampianatra tsizarizary 
antsoina hoe “maître fram” na “Ramose Daba” no naorin’ingahy Ravalomanana Marc teto amin’ny firenena 
ny taona 2004. Tsy mbola nisy eran-tany ny ankizy tsy mahay ka afindra kilasy raha tsy tamin’ny taona 
iny. Nalaza dia nalaza ny antsoina hoe “zéro rédoublement”. Isan’ny fositra nanimba ny fampianarana 
ny fanabeazana hatramin’izao fotoana izao. Ihazakazahan’ny zanaka ny mpanam-bola ny sekoly 
vidy sy ny tsara fanofanana. Mahatratra hatrany amin’ny 200 000 ariary isam-bolana ny saram-pianarana 
sekoly ireny raha ambany indrindra. Dia mazava ho azy izany fa ireny no ho mpitondra sy ho mpitantana 
Madagasikara aoriana ao. Dia niverina tamin’ny andron’ny fanjanahan-tany sy ny faha mpanjaka 
isika amin’izao fotoana izao. Nihemotra 100 taona mahery ny fandrosoana. 

Rehefa tiana hopotehina ny firenena iray dia ny fampianarana sy ny fanabeazana no simbaina voalohany. 
izany no zava-misy eto Madagasikara ankehitriny ka anamafisanay ny filazana fa maizina ny hoavin’i 


Mahakasika ny fahasalamana indray dia tsy hay tenenina intsony ny olona maty ampiterahana sy maty 
ny aretina maro isan-karazany. Ny pesta izay aretina vokatra ny fahantrana sy ny fahavoretrana 
niverina indray tao anatin’ny taona vitsy izay. Tsy tenenina intsony ny tazomoka ary ny tsy fahampian-tsakafo 
mahafaty ny zaza Malagasy sy ny olona marefo maro. 

Eo amin’ny lafiny sosialy dia olana lehibe ny asa ho an’ny tanora. Ny tantsaha tsy afa-mamboly sy 
satria mamely mafy izay tsy izy ny asan-dahalo sy halatr’omby tsy ahitam-baholana tao anatin’ny 
maro manerana ny ambanivohitra rehetra eto Madagasikara. Ny mipetraka aty antanàn-dehibe tsy 
orinasa hiasany. Ny asam-panjakana lasa ny mpanao risoriso sy ny zanaka ny mahitahita sy ireo efa 
mialoha no mahazo izany. Ny kolikoly sy ny risoriso no manjaka ary mahazo laka. Voatery manao bizina 
ny ankamaroan’ny tanora ka raha tsy manodinkodina harem-pirenena dia misoloky. Mitombo izay 
izy ny mpanao trafikan’ny rongony sy ny “cocaine” izay karazan-drongony avy any ivelany. 

Maizina tanteraka ny hoavin’ny zaza Malagasy. Mandiso fanantenana ny mpitondra fanjakana sy 
mpanao pôlitika ankehitriny fa lasa kobaka am-bava sy laingalainga no ataon’izy ireny. 



