FANAFIHANA KIOSKA ENY ANKATSO  : TOVOLAHY IRAY MATY VOATIFITRA, VOAROBA NY VOLABE | NEWSMADA

Par Taratra sur 06/05/2017 

Tovolahy nanenjika jiolahy maty voatifitra omaly. Voaroba ny toeram-pivarotana iray teny Ankatso, 
lasa ny volabe. Nanenjika ny polisy saingy niala maina… 



Notafihina dimy lahy voalaza fa nitondra basim-borona ny kioska, teny Ankatso, omaly tokony ho 
11 ora sy sasany antoandro. Voaroba tamin’izany ny vola 2 tapitrisa Ar, niampy finday sy ordinatera 
mandehandeha. Araka ny fanazavana azo, notifirin’ireo jiolahy ilay tovolahy mitana ilay fivarotana 
tsy voa. Nitsoaka avy hatrany ireo mpanafika taorian’izay. Fantatra fa nitsoaka niditra elakelantrano 
an’i Tsiadana iny ireo dimy lahy. Nisy andiana tovolahy nahita izany ary nitabataba nanenjika 
aty aoriana. Notifirin’ireo jiolahy ka voa tamin’izany ny iray ary maty tsy tra-drano. Nidify 
anelakelantrano tany izy dimy lahy ireo. 

Tonga teny an-toerana ny polisy nanao ny fanadihadiana. Nisy ny fanarahan-dia ireo jiolahy ireo 
hatramin’ny ora nanoratanay, tsy mbola nahitam-bokatra izany. Araka ny fanazavan’ny olona eny 
manodidina, anisan’ny toerana tsy ahitana mpitandro filaminana miasa loatra eny amin’iny manodidina 
“Tsy misy polisy miasa na miandry ety an-toerana, raha tsy efa misy ny hetsika ataon’ny mpianatry 
oniversite. Izay no mety nohararaotin’ireo jiolahy. Maro toeram-pivarotana ety an-toerana”, 
ny olona teny an-toerana. Andrasana, araka izany, izay vokatry ny fanarahan-dia ataon’ny polisy 
ity asan-jiolahy nahafatesana olona ity. 



Tao anatin’ny andro maromaro izay, tsikaritra fa niverina ny asan-jiolahy teto an-dRenivohitra. 
roa andro nisehoana fanafihana, narahana fanolanana vehivavy mbola mifana teny amin’ny faritr’i 
iny. Vola kely sy televiziona no alain’ny jiolahy amin’izany. Santionany ihany ireo, mandry tsy 
loha ny olona. 

Misy ireo polisy manao fisafoana andro sy alina eto an-dRenivohitra, saingy hita fa tsy ampy izany. 
ny faritra tsy mbola tongan’ny polisy eto an-tanàna. Fotoana anampiana ny isan’izy ireo izao, 
koa miandry ny fanampian’ny zandary amin’ny ady amin’ny tsy fandriampahalemana. Mitaraina rahateo 
olona amin’ny afitsoky ny jiolahy: manendaka, mamono, manolana. Miraviravy tanana ny vahoaka. 



Les commentaires sont fermées. 

