ANKADIMBAHOAKA : LEHILAHY NOVONOINA DIA NATSIPY TAO IKOPA – MIDI MADAGASIKARA

Vono olona iray indray no nitranga tetsy Ankadimbahoaka omaly. Fatin-dehilahy iray feno ratra 
ho 40 taona any ho any no hita natsingevan’ny ranon’Ikopa teo amin’ny toerana antsoina hoe Antanana 
Araka ny fampitam-baovao azo dia ireo mpanasa lamba vao maraina tonga teny an-toerana no nahita 
ity tranga mampihoron-koditra ity. Noheverin’izy ireo fa lamba nitsingevana fotsiny izany tamin’ny 
saingy rehefa natonina akaiky dia hita fa vatana mangatsiakan’olona ilay izy. Tokony ho tamin’ny 
ora maraina teo ho eo io. 

Nantsoina avy hatrany teo ireo tompon’andraikitra rehetra ary fotoana fohy dia nigadona teny 
nijery ifotony ny zava-nisy ireo mpitandro filaminana sy ny mpitsabo. Ny mpamonjy voina kosa no 
ny razana ho eny an-tanety. Mbola miakanjo tsara ity lehilahy hita faty ity, saingy tsy nisy taratasy 
azy teny aminy. Ireo mponina teny an-toerana ihany koa tsy nisy nahafantatra azy rahateo, raha 
vaovao. Ankoatra izay moa, tamin’ny fizahana ny razana dia nahitàna ratra maromaro tamin’ny faritry 
vatany. Antony naminavinain’ireo mpitandro filaminana fa hoe novonoina tany ho any ity lehilahy 
dia natsipy tao Ikopa nony avy eo. Mazava ho azy fa tsy fantatra izay nahavanon-doza ary tsy hay ihany 
izay anton’ny famonoana. Nandray an-tanana ny raharaha avy hatrany moa ireo tompon’andraikitry 
filaminana misahana iny faritra iny. Ny razana kosa dia naterina eny amin’ny tranom-paty eny Ampefiloha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

