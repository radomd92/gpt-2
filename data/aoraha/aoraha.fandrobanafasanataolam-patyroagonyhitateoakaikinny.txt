FANDROBANA FASANA :: TAOLAM-PATY ROA GONY HITA TEO AKAIKIN’NY KIANJAN’I BETAFO • AORAHA

Taolam-paty miisa telo amby dimampolo amby zato tao anatina gony roa indray no sarona tamin’ny 
iray tsy dia lavitra ny kianja filalaovam-baolina ao Betafo, tamin’ny talata lasa teo. Mpilalao 
no nahatsikaritra an’ireo gony nisy entana nefa tsy nisy nandray mihitsy. 

Rehefa nojeren’izy ireo akaiky dia fantatra fa taolan-dava no tao amin’ny kitapo iray ary taolana 
kosa no tao amin’ilay iray hafa. Niantso ny mponina manodidina sy nampandre ny mpitandro filaminana 
hatrany izy ireo. Teo ihany dia noraisin’iretsy farany ireo entana tsy fanta-pihaviana. 

Vao tamin’ny herinadro lasa teo no nahitana taolan-dava manodidina ny dimampolo tao Betafo saingy, 
tsy fantatra ny olona nametraka an’ireo taolana sy ny toerana mety nakany azy. Nalevin’ny mpitandro 
tao an-toerana ireo taolana, taorian’izay. 

Nilaza ny hanamafy ny fanadihadiana mahakasika ireo tranga ireo ny mpitandro filaminana. 









Enregistrer mon nom, mon e-mail et mon site web dans le navigateur pour mon prochain commentaire. 



