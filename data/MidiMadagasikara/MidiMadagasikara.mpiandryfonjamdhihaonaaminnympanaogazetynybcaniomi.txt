MPIANDRY FONJA M.D : HIHAONA AMIN’NY MPANAO GAZETY NY BC ANIO – MIDI MADAGASIKARA

Anio maraina amin’ny folo no hihaona amin’ny mpanao gazety ny pôlisy misahana ny fanadihadiana 
ny heloka bevava. Ankoatra ny vokatra momba ny fampandriam-pahalemana dia isan’ny horesahin’izy 
manokana ny momba ireo mpiandry fonja naiditra am-ponja. “Nisy fandrahonana ny pôlisy ary nolazaina 
fa lehilahy izy ireo raha mahatafiditra ireo mpiandry fonja eny Antanimora. Niainga teny Anosy 
taorian’ny fanapahankevitry ny fampanoavana ” raha araka ny fanazavan’ny tomponandraikitra 
eo anivon’ny pôlisy. Nandray fepetra avy hatrany ireo farany tamin’ny alàlan’ny fandefasana 
pôlisy avy amin’ny hery vonjitaitra, ny Service Anti-Gang. Efa nivonona ihany koa rehefa avy nampandrenesina 
avy ao amin’ny Force Mobile d’Intervention Policière etsy Antanimora. Notaterinay an-gazety 
izany rehetra izany afak’omaly. Omaly anefa dia nolazain’ny tomponandraikitra iray eo anivon’ny 
ny fonja fa diso avokoa izay nosoratana. Andrasana ny fanazavan’ny pôlisy anio ary andrasana ihany 
ny fanazavan’ny mpiandry fonja izay nanambara fa diso tanteraka ny lahatsoratra… 



