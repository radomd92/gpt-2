MIANDRIVAZO : DELEGE SY VETERINERA ARY MPAMPIANATRA NO LEHIBEN’NY DAHALO

Tamin’ny herinandro voalohan’ny volana febroary 2019 lasa iny ka hatramin’izao faha 9 febroary 
anoratanay izao dia misahotakotaka izay tsy izy ny vaovao mandeha eto Miandrivazo. Fisamborana 
mpangalatra omby sy famotsiana omby halatra ka nampidirina am-ponja vonjy maika ao amin’ny fonjan’i 
olona maromaro izay manana ny maha izy azy avokoa. 

Delegem-panjakana maromaro no indray nidoboka ao am-ponja dia ny avy ao amin’ny kaominina Isalo, 
, Akondromena. Izy ireo no mpanome taratasin’omby tsy ara-dalàna ireo mpangalatr’omby. Nampidirina 
koa ny veterinera roalahy avy eto Miandrivazo dia Randria sy Elysé, izay mbola voarohirohy amin’ny 
taratasim-bakisinin’omby tsy ara-dalàna ireo dahalo sy mpangalatra omby koa. Mbola nidoboka 
koa ny veterinera avy any Ankavandra. Marihina fa tsy afaka mivarotra omby raha tsy misy taratasy 
amin’ireo sokajin’olona roa ireo eto Madagasikara. 

Tsy ireo ihany fa nosamborin’ny pôlisy koa ny mpivarotra basy sy bala ary mpampanofa izany amin’ny 
eto Miandrivazo. Tamin’ny faran’ny herinandro teo no nahatongan’ny mpitandro filaminana tao 
tranon’ingahy Razafi- 

tsialitsoka, izay mpampianatra ao amin’ny CEG. Tratra tao an-tranony ny basy poleta miisa roa 
misy taratasy ary bala roa boaty. Malaza amin’ny fivarotana fitaovam-piadiana ity olona ity ary 
bala ireo dahalo amin’iny faritra iny. Maniry ny hisamborana ihany koa ny olona nahitany ireo bala 
basy ireo ny mponina aty Miandrivazo. Raha ny loharanom-baovao azo dia misy mpitandro filaminana 
miray afera amin’ity mpampianatra ity. Ny loharanom-baovao koa no nahafantarana fa baiko avy 
Antananarivo no nampisambotra sy nisava ity mpampianatra ity ary nahitana izao fitaovam-piadiana 
Midika zavatra maro izany raha halalinina. 

Tsy any Miandrivazo ihany no ahitana asa maloto ataon’ny delegem-panjakana sy ny veterinera ary 
mpiasam-panjakana isan-karazany famotsian’ombin-kalatra sy fanomezana vahana ny asan-dahalo 
izao fa manerana ny distrika maro eto Madagasikara. Malaza dia malaza koa amin’izao fotoana izao 
ao Ambalavao/Tsienimparihy ao Fianarantsoa, Ihosy, Beroroha, Ambatofinandrahana, Mahabo, 
ary Belo amoron’i Tsiribihina… 

Tambazotra lehibe ny mpangalatr’omby eto Madagasikara, ka raha tiana hilamina ny tany dia tsy 
fongorina koa ireo mpividy ombin-kalatra ireo sy ny mpanondrana azy ary ny mpivarotra fitaovam-piadiana 
efa mahazo vahana eto Madagasikara koa amin’izao fotoana izao. 



