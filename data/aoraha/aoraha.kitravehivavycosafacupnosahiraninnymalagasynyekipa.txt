KITRA VEHIVAVY – «COSAFA CUP» :: NOSAHIRANIN’NY MALAGASY NY EKIPA AFRIKANINA TATSIMO • AORAHA

Na dia nandresy tamin’ny isa 2 noho 1 aza ny ekipam-pirenena afrikanina tatsimo, nandritra ny andro 
ho an’ny fiadiana ny ho tompondakan’i Afrika, tapany Atsimo, na ny Cosafa Cup, ho an’ny baolina 
sokajy vehivavy dia sahirana tanteraka ny tompon-trano, tamin’ity lalao omaly natao tao Afrika 
ity. 

Haingana loatra ny fampi­diram-baolina ho azy ireo ka nampikoropaka ny mpilalao malagasy. Vao 
amin’ny minitra fahafito dia efa nikobana ny haraton’ny ekipam-pirenena malagasy, tamin’ny 
Khanya Xesi. Niampy iray izany teo amin’ny minitra faha-19 tamin’ ny alalan’i Vilakazi. Roa minitra 
no nahazoan’i Madagasikara “penalty” ka i Sarah, izay mpamono baolina betsaka indrindra tamin’ny 
malagasy, no nanova izany ho isa. 

Nanomboka teo dia tafi­ditra tao anatin’ny lalao amin’izay ny Malagasy, ka nanao izay tratran’ny 
hanasahalana ny isa. Nanao totoafo ihany koa anefa ny fanafihan’i Afrikanina Tatsimo ka raha tsy 
Verosantatra Diana Andrianandrasana, mpiandry tsato-kazo, dia nirara-kompana ny isa azon’ 
ireo. Ity mpilalao malagasy ity rahateo no voahosotra ho mpilalao mendrika tamin’ity lalao nihaonantsika 
Afrika Atsimo ity. 

Vola mitentina 10 000 rand (manodidina ny 2 300 000 ariary) no azon’ity mpi­andry tsato-kazo malagasy 


Rahampitso dia ny eki­pan’ ny Malawi indray no hifanandrina amintsika amin’ity fifa­ninanana 
Tamin’ny fihaonana farany dia niondrika tamin’ny alalan’ny isa 6 noho 3, teo anatrehan’izy ireo, 
ekipam-pirenena malagasy. Aorian’io dia i Botsoana no hifanandrina amin’i Madagasikara, amin’ny 
fifanintsanana. 









Enregistrer mon nom, mon e-mail et mon site web dans le navigateur pour mon prochain commentaire. 



