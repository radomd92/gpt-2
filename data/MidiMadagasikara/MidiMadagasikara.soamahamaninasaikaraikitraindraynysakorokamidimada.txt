SOAMAHAMANINA : SAIKA RAIKITRA INDRAY NY SAKOROKA – MIDI MADAGASIKARA

Mitohy hatrany ny fitakiana ataon’ireo mponina any amin’iny faritra Soamahamanina iny ny amin’ny 
ny fialàna ireo teratany sinoa mpitrandraka volamena. Ny talata lasa teo, olona an-jatony maro, 
soram-baventy no tonga teny an-toerana, saika hiditra tao amin’ny toeram-pitrandrahana. Tetsy 
anefa dia efa niantrana ireo mpitandro filaminana. Araka ny fanazavana azo dia tsy maintsy misoroka 
izay mety ho fihoaram-pefy na ihany koa fanakorontana mety hisy izy ireo, indrindra fa ny fanohitohinana 
filaminam-bahoaka. “Toy ilay hetsika farany iny mantsy, voatohitohina tanteraka ny fifamoivoizana 
tsy maintsy nandray andraikitra izahay” hoy ny fanazavana azo avy tamina tompon’andraikitra 
mpitandro filaminana iray any an-toerana. Fantatra ihany koa fa nisy ny fivorian’ny OMC, tany 
faritra iny, nandraisan’izy ireo fepetra ny amin’ny tsy tokony hisian’ny famoriam-bahoaka raha 
nahazoana alalàna. Eo anatrehan’ny zava-misy any an-toerana dia maro amin’ireo mponina no manahy 
fisiana ambadika pôlitika ny amin’ity resaka ity. Raha ny fantatra mantsy dia nahitana mpanao 
maromaro tonga teny an-toerana nitarika ireo vahoaka. Nilamina ihany ity savorovoro tany Soamahamanina 
rehefa nisy ny fifampiresahana raha ny fanazavana azo hatrany. Na izany na tsy izany anefa dia milaza 
tsy hanaiky fa hanohy hatrany ny hetsika ireto mpanao fitakiana ireto. Efa manomboka ny asany kosa 
andanin’izay ireo teratany vahiny. Dia andrasana ny tohin’ny raharaha. 




















