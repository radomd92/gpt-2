HALA-JAZA TENY AMBOHIMANGAKELY :: MPIVADY SY OLONA VALO VOAROHIROHY TAMIN'NY FAKÀNA AN-KERINY • AORAHA

Olona folo, izay ahitana vehivavy fito sy lehilahy telo, no voatazon’ny zandary tamin’ilay raharaha 
an-keriny zazavavikely, herintaona sy tapany, teny Ambohimangakely, andro vitsy lasa izay. Fantatra fa 
mpivady amin’ireo voarohirohy ireo. 

Hoentina eo anatrehan’ny Fampanoavana izy ireo, anio. Efa nametraka fitoriana rahateo ny fianakavian’ilay 
lasibatra. «Anisan’ireo voasambotra sy tsy afa-miala amin’ity raharaha ity ilay vehivavy mpiasa 
nitondra an’ilay zaza nandositra. Voatondro ho tompon’antoka voalohany izy. Nampiantrano an’ilay 
nalaina an-keriny ireo mpivady ireo. Ny ambiny voarohirohy ho niray tsikombakomba ka hatolotra 
mpitsara avokoa», hoy ny zandary. 

Tsiahivina fa rehefa lasan’ilay mpiasa an-trano ny zaza, dia nisy niantso an-telefaonina ny ray 
ary notakiana vola efatra ambin’ny folo tapitrisa ariary ho solon’ny famerenana azy. Votsotra 
ny ezaka sy ny vela-pandrika nataon’ny zandary ilay zaza, tamin’ny alatsinainy lasa teo. Tratra 
olon-dratsy. 









Enregistrer mon nom, mon e-mail et mon site web dans le navigateur pour mon prochain commentaire. 



