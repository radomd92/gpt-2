FANKATOAVANA TETIANDRON'NY CENI :: NOHAMAFISIN’NY GOVERNEMANTA NY DATIM-PIFIDIANANA DEPIOTE • AORAHA

Ofisialy ny datim-pifidianana solombavambahoaka amin’ny volana mey. Nanka- toavin’ny didim-panjakana 
amin’ny Filankevitry ny governemanta, ny zoma lasa teo, ireo volavolan-dalàna mifehy ny fifidianana 
lany teny amin’ny Antenimierampirenena. Tapaka fa hotanterahina amin’ny alatsinainy 27 mey 
ho avy izao ny latsa-bato amin’ny fifidianana an’ireo depiote handrafitra indray ny Antenimierampirenena, 
ny soson-kevitra avy amin’ny Vaomieram-pirenena mahaleo tena misahana ny fifidianana (Ceni), 
alakamisy 31 janoary 2019. Nivoaka, tamin’io zoma io, ihany koa ny didim-panjakana miantso ny 
handatsa-bato amin’izany daty raikitra izany. 

Tsy novain’ny governemanta kosa fa hijanona ho dimy tapitrisa ariary ihany ny anto-bola haloan’ireo 
hiatrika an’io fifidianana io. Nofariparitan’ilay didim-panjakana indray ireo antontan-taratasy 
ny fombafomba hahafahan’ ireo kandidà solombavambahoaka mirotsaka hofidiana. 



Eny amin’ireo rantsa-mangaikan’ny Ceni isaky ny distrika no hanaterana an’ireo antontan-taratasy 
Ireo fepetra nihatra tamin’ny fifidianana solombavambahoaka tamin’ny taona 2013 ihany no haverina, 
volana mey 2019. « Mitovy tamin’ny lalàna nifehy ny fifidianana depiote teo aloha io lalàna vaovao 
hoy ny minisitry ny Atitany sy ny fitsinjaram-pahefana Razafimahefa Tianarivelo. 

Araka izany, fifidianana amina lisitra no tanterahina. Amin’ireo fari-pifidianana be olona 
ahitana toerana depiote roa kosa dia izay kandidà mahazo vato betsaka indrindra dia lany avy hatrany. 
toa ka mahazo ny antsasamanilan’ny vato manan-kery ny lisitra kandidà atolotry ny antoko iray, 
azony avy hatrany ireo toerana roa ao amin’ ny distrika nirotsahany. Raha toa latsak’izay ny vato 
dia misy ny kajy tanterahina ka ny kandidà mahazo ny vato betsaka indrindra aoriany no misitraka 
toerana faharoa. 









Enregistrer mon nom, mon e-mail et mon site web dans le navigateur pour mon prochain commentaire. 



