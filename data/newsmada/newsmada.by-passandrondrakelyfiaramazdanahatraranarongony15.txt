BY-PASS ANDRONDRAKELY  : FIARA MAZDA NAHATRARANA RONGONY 15 GONY | NEWSMADA

Par Taratra sur 14/06/2016 

Saron’ny polisy misahana ny ady amin’ny fidorohana zava-mahadomelina teny By-Pass Androndrakely, 
alahady 12 jona 2016 lasa teo ny fiara Mazda iray nitondra rongony 15 gony. Araka ny fanazavan’ny 
nahazo antso an-tariby izy ireo fa misy fiara Mazda iray mitatitra rongony maromaro avy eny Iavoloha 
any Ifarihy, ny alahady hariva teo tamin’ny 7 ora sy 30 mn. Nidina teny an-toerana avy hatrany polisy 
ny vela-pandrika ka tratra tao anatin’ilay Mazda, ny telo lahy. Niroso tamin’ny fisavana ny fiara 
polisy ka hita tao ireo rongony 15 gony. Tsy nijanona teo anefa ny fisavana fa nankeny an-tranon’izy 
eny Ifarihy ny polisy. Mbola nahitana rongony 29 gony tao an-trano nandritra ny fisavana. Mpamily 
mpitahiry ary mpanaparitaka ireo rongony ireto eto an-drenivohitra ry zalahy, araka ny fanazavan’izy 
tamin’ny polisy. Nilaza ilay mpamily fa 50 000 Ar ny karamany nitatitra ireo rongony ireo. 



Les commentaires sont fermées. 

