RAHARAHA KIANJABEN’I MAHAMASINA : MIREDIREDY RY RAVALOMANANA MIVADY

Rehefa mahazoazo taona ny olombelona iray dia manomboka mirediredy na manao ny “retour d’âge” 
ambara amin’ny fiteny frantsay. Izany angamba no mahazo ny filoha teo aloha Marc Ravalomanana 
ny vadiny ben’ny tanàna amin’izao fotoana izao raha mandinika ny fihetsik’izy ireo manoloana 
raharaha Kianjaben’i Mahamasina izay hifanolanan’ny Kaominina Antananarivo Renivohitra sy 
fitondram-panjakana. Tsara ihany ny mampatsiahy aty amboalohany ny nanombohan’ny tantara. 
13 jolay lasa teo, rehefa tonga teto an-tanindrazana ireo mpilalaon’ny Barean’i Madagasikara 
niatrika ny CAN 2019 tany Egypta, dia nampanantena ny filoham-pirenena fa havaozina sy ho hatsaraina 
kianjaben’i Mahamasina izay efa hita ny fahanteran’ireo foto-drafitrasa. Iray volana mahery 
aoriana, na ny fiandohan’ny herinandro teo raha marina kokoa, dia nandefa manam-pahaizana Sinoa 
amin’ny kianjaben’i Mahamasina mba hijery ny fanavaozana sy fanatsarana mety hatao amin’io kianja 
ny fiadidiana ny repoblika. Tsy tanteraka anefa izany satria tsy navelan’ireo mpiambina ny vavahady 
tao anaty kianja ireto manam-pahaizana Sinoa ireto satria izay no baiko nomen’ireo mpitantana 
kaominina. Omaly vao nitondra fanazavana ny avy eo anivon’ny kaominina Antananarivo Renivohitra 
nilaza fa : « zava-dehibe ny tetikasan’ny fiadidiana ny repoblika amin’ny fanavaozana ny kianjaben’i 
saingy tsy laharam-pamehana ho an’ny kaominina Antananarivo Renivohitra raha mijery ny tena 
ilain’ny mponina. Ny resaka famatsiana rano na ny fahadiovan’ny tanàna dia tokony ho laharam-pamehana 
ny fanamboarana ny kianjaben’i Mahamasina”. Mazava ny tian’ireo mpitantana ny kaominina ambara 
anatin’izay fanambarana izay fa tsy tokony mbola hisy mihitsy aloha ny fanamboarana ity kianja 
ity satria tsy laharam-pamehana ho an’ny vahoakan’Antananarivo, ary izay no antony nanakanana 
manam-pahaizana Sinoa tsy hiditra tao anaty Kianja. Ny fanontaniana lehibe mipetraka dia ny hoe 
« inona no tokony ho olana ho an’i Lalao Ravalomanana sy ny vadiny raha hanamboatra ny kianjan’i 
amin’ny volan’ny fanjakana ny filoham-pirenena ? tsy hangataka na ariary amin’ny kaominina Antananarivo 
mantsy ny filoham-pirenena raha hanamboatra ity kianja ity ka inona no antony tokony hanakanana 
asa ? » 

Miharihary toy ny vay an-kandrina fa tsy mitombina mihitsy ny tohan-kevitra entin’ireo mpitantana 
kaominina fa resaka politika tanteraka no tena ao ambadika. Mpifanandrina ara-politika mivantana 
ny filoha Andry Rajoelina ka tsy ho zakan’i Marc Ravalomanana sy ny forongony mihitsy ny hahita 
kianjaben’i Mahamasina ho vita tsara manaraka ny fenitra iraisam-pirenena kanefa tsy izy ireo 
nahavita azy. Ekena fa mety tsy laharam-pamehana ho an’ny mponina eto Andrenivohitra tokoa ny 
sy fanatsarana ny kianjan’i Mahamasina, saingy tsy tokony hanakana ny fanamboarana azy ny kaominina, 
ny filoham-pirenena no hanamboatra azy na ny federasionina malagasy ny baolina kitra na firenena 
Maninona moa tamin’ny fitondran’i Hery Rajaonarimampianina no tsy nisakana ny fanamboarana 
zaridaina etsy amin’ny farihin’Anosy ny ben’ny tanàna sy ny vadiny kanefa tsy laharam-pamehana 
an’ny mponin’Antananarivo ihany koa ? Raha samy hanao tahaka izany avokoa ny ben’ny tanàna rehetra 
amin’ity Madagasikara ity dia tsy hisy na iray kianja na kianja mitafo ho vita satria tsy ho laharam-pamehana 
an’ny mponina na oviana na oviana ny kianja filalaovam-baolina. Izany no hilazana fa olona efa 
tsy misaina araka ny tokony ho izy intsony ny ben’ny tanàna Lalao Ravalomanana sy ny vadiny mpibaiko 
fa entin’ny fankahalàna diso tafahoatra. Raha toa moa izany ka tsy nieritreritra ny hanamboatra 
kianjaben’i Mahamasina ity ny filoham-pirenena fa ny fanjakana Sinoa no milaza hanamboatra azy 
ny nataon’izy ireo tamin’ny lapan’ny kolontsaina sy ny fanatanjahantena etsy Mahamasina, dia 
tahaka izao ve ny fihetsik’ireo mpitantana ny kaominina? 

