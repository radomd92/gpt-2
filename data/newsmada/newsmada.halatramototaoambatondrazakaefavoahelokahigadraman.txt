HALATRA MOTO TAO AMBATONDRAZAKA  : EFA VOAHELOKA HIGADRA MANDRA-PAHAFATY NY IRAY AMIN’IREO MPANGALATRA | NEWSMADA

Par Taratra sur 04/05/2017 

Ravan’ny polisy ny tambajotran’ireo mpangalatra moto ao Ambatondrazaka. Tratran’ny polisy, 
ireo efa-mianaka voarohirohy amina halatra moto ao Ambatondrazaka sy ny manodidina. Araka ny 
polisy, efa voaheloka higadra mandra-pahafaty ny iray amin’izy efa-mianaka ireo kanefa izao 
ny asa ratsiny izao indray. Tratra tao an-tranon’izy ireo ilay moto nangalarin’izy ireo. Tsy vitan’izay 
mbola nisy moto an’olon-kafa koa niaraka tamin’ilay moto halatra hita tao an-tranon’izy ireo. 

Maro ny fitarainana noho ny halatra moto voarain’ny polisy ao Ambatondrazaka. Isan’ny fitaovam-pitaterana 
an-toerana rahateo ny moto ka mora amin’ireo mpangalatra ny maka sy mamadika azy ireny. Araka ny 
vavolombelona nataon’ireo mpandeha taksiborosy, ampiasain’ny jiolahy amin’ny fanafihana 
koa ny moto. 

Natolotra ny fampanoavana ao Ambatondrazaka izy efa-mianaka ireo taorian’ny fanadihadiana 
polisy. 



Les commentaires sont fermées. 

