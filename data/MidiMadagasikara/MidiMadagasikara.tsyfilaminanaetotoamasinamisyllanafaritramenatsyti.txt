TSY FILAMINANA ETO TOAMASINA : MISY LÀLANA FARITRA MENA TSY TIAN’NY OLONA HALEHA, AMIN’NY HALATRA MÔTÔ – MIDI MADAGASIKARA

Hain’ireo andian-jiolahy mpangalatra moto tsara, fa vitsy ny mpitandro ny filaminana eto Toamasina, 
ny iraka nampanaovina azy ireo, amin’izao fahatongavan’ny papa ray masina François eto amintsika 
ka misy amin’izao no tena manararaotra manao izany halatra moto izany . Io no bizina mandeha sy haingam-pihodina 
eto Toamasina. Vokany misy mihitsy ireo làlana tsy tian’ny olona intsony ny mandalo eo aminy vao 
ny andro, raha tsy hoe angaha tsy afa-miala. Isan’izany : Lalam-baovao Tanambao V – Ambolomadinika, 
lalam-baovao Ankirihiry – Mangarivotra, ny lalana Bazary Ankirihiry mandalo bazary may ary mipaka 
Mangarivotra, ny lalam-baovao Ankirihiry – mivoaka any Mangarano mandalo sampanana Relax, bazary 
ary Morafeno – Valpinson iny. Hatreto aloha, dia ny moto rehetra no angalarin’ireo andian-jiolahy 
tena mbola tanora ireto, fa misy karazana moto izay sady mora amidy no maro mpitady. Tamin’iny herinandro 
iny, dia saika isan’andro dia nahenoana fahaverezana moto hatrany, tamin’ireo toerana ireo, 
ny ankamaroan’ny tratran’izany tsy misy mitory eny anivon’ny mpitandro ny filaminana noho ny 
ny valifatin’ireo jiolahy. Ankoatra izany, gaga ny rehetra fa raha nakaton’ny fanjakana noho 
goavana nataony amin’ny fampisotroana zava-pisotro misy alikaola zazalahy sy zazavavy latsaky 
15 taona ao aminy ny trano fandihizana “Willy” Ankirihiry, ny alakamisy teo, izay niisa 30 be iza 
tratra tamin’izany, dia re izao fa nanomboka ny zoma alina teo, dia efa nanao ny asany indray ity 
fandihizana ity noho ny antony tsy mazava. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

