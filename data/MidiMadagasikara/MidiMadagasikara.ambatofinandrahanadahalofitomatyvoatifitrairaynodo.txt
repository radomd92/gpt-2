AMBATOFINANDRAHANA : DAHALO FITO MATY VOATIFITRA, IRAY NODORAN’NY FOKONOLONA TAMIN’NY LASANTSY – MIDI MADAGASIKARA

Saika efa ho isanandro, dia andrenesana sy ahazoam-baovao hatrany mahakasika ny fanafihan-dahalo 
amin’ny faritra Amoron’i Mania. Afak’omaly naraina, tokony ho tamin’ny sivy ora, fokontany telo 
amin’ny kaominina ambanivohitr’i Mandrosonoro no lasibatry ny dahalo 80 lahy nitam-piadiana. 
ny fanafihana, olon-tsotra iray tao an-tanànan’ Ambararata no lavon’ny balan’ ireo malaso. Nandritra 
fifandonana, dia dahalo miisa fito kosa no maty voatifitry ny Zandary. Araka ny tati-baovao voaray, 
nentin’ireo dahalo nandositra ny fatin’ny namany miisa enina sy ireo malaso naratra. Ny razana 
tavela kosa nalain’ny fokonolona naseho vahoaka, ary nodorana tamin’ny lasantsy avy eo. Efa tafaverina 
tompony avokoa ny omby rehetra nangalarin’ireo dahalo. Araka ny vaovao farany voaray omaly, tamin’ny 
nanoratana ny lahatsoratra, dia nandefa taratasy fa ho avy hanafika indray an’i Mandrosonoro 
dahalo, ary hamaly faty ireo naman’izy ireo maty voatifitra, ka mihorohoro fatratra ny mponina 
andriram-basy. 




















