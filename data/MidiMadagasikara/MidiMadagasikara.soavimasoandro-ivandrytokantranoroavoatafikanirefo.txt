SOAVIMASOANDRO-IVANDRY : TOKANTRANO ROA VOATAFIKA, NIREFODREFOTRA NY BASY – MIDI MADAGASIKARA

Omaly tokony ho tamin’ny iray ora maraina, no nisehoan’ilay fanafihana mitam-piadiana. Fito 
no hitan’ny olona nitsofoka an-keriny tao amin’ny tokantrano iray ,tao Soavimasoandro. Ny sasany 
antsy ary ny iray mitondra basy. Rehefa nofariparitana tamin’ny mpanao fanadihadiana ilay fitaovam-piadiana, 
ahiana ho basy kilalao no nampiasain’ireo olon-dratsy. Na izany aza anefa, dia afaka nahavitan’izy 
ny asaratsiny ihany izany. Vola mitentina dimy alina ariary no lasa tamin’izany ary koa ireo kojakojan-tokantrano 
nobataina sy finday dimy. Mba tsy nisy ny aina nafoy na koa ny naratra vokatry ny fanafihana. Vao 
izany ireo jiolahy dia nifindra tamin’ny fivarotana iray. Volabe no very tao, satria nihoatra 
3 tapitrisa, finday sy peratra volamena 

dimy. Tsy mitsahatra ny mivoatra ny fomba fanaon’ireo olon-dratsy. Ny olona rahateo efa ao anatin’ny 
tanteraka, hany ka tsy afaka ny hanavaka ao anatin’ny fotoana fohy ny basy tena izy amin’ny basy 
Manginy fotsiny ny isan’ireo mpanafika izay matetika mihoatra ny isan’ny olona ao an-trano. Izany 
izany dia lasa manamora ny asan-jiolahy, indrindra ny fanafihana mitam-piadiana. Matetika naroso 
vahaolana; izay ny fiambenan’ny mpiray monina ny fokontany misy azy ireo ihany. Nisy izany saingy 
naharitra satria reraka ny olona ary nahatsapa ihany koa fa tsy anjara asan’izy ireo intsony ny 
ny tanàna,fa efa misy ny olona nomena fahefana hanao an’izany ary karamain’ny vahoaka. Dia ravarava 
eny ny fiambenana ary ny tena ratsy aza dia vitsy sisa ny olona mivoaka manavotra rehefa maneno ny 
amin’ny alina. Ny hidin-trano no hamafisina ndrao ny tena indray no hiharan’ny asaratsy. Izany 
izany no lasa toe-tsaina sy zava-misy eny amin’ny fiarahamonina, ary tsy misy azo omen-tsiny, 
ny olona dia tsy natao hiady amin’ny jiolahy, misy ny tomponandraikitra izay natao hiaro azy ireo 
ny fananany. Na izany aza anefa, dia tsy maintsy miainga eny amin’ny fokontany hatrany ny loharanom-baovao 
ahafahan’ny manampahefana miasa sy misambotra izay mania ao anatin’ny fiarahamonina. Fomba 
toy izany no mila hamafisina, saingy mila matoky ny fahaiza-manaon’ny mpitandro ny filaminana 
ny olona vao ho tonga amin’izay sehatra mandray andraikitra avy hatrany izay… 




















