ANJANADORIA : MAMOKATRA KANEFA TRATRAN’NY TSY FANJARIAN-TSAKAFO | NEWSMADA

Par Taratra sur 28/07/2016 

Zava-dehibe eo amin’ny fitomboan’ny zaza ny 1.000 andro voalohany eo amin’ny fiainany. Miankina 
amin’ny fanovaovana ny sakafony anefa izany fitomboany ara-dalàna izany. 

Nofidin’ny ofisim-paritry ny fanjarian-tsakafo eto Analamanga ny kaominina Anjanadoria hanaovana 
momba ny ady amin’ny tsy fanjarian-tsakafo tamin’ny herinandro teo. Mamokatra legioma sy voankazo 
kaominina ity kanefa ahitana tsy fanjarian-tsakafo indrindra eo amin’ny ankizy. 

Tsy ampy lanja ny ankamaroan’ireo ankizy any an-toerana. Tsy fahaizana mandanjalanja ny sakafo 
antony mahatonga izany. Mila ovaovaina ny sakafo ary atao maro loko mba hitondra otrikaina ho an’ny 
ary hahatomombana ny fitomboan’ny zaza. 

Lohahevitra novoizina rahateo ny hoe : « Omeo sakafo miovaova sy maroloko ny zaza hisorohana ny 
fanjarian-tsakafo ». Niarahana tamin’ireo fikambanana miady amin’ny tsy fanjarian-tsakafo 
ny hetsika natao tany Anjanadoria. 

Nasongadina tamin’izany fa zava-dehibe eo amin’ny fitomboan’ny zaza ny sakafo omena azy mialoha 
faharoa taony. Nentanina araka izany ny ray aman-dreny mba handrindra ny sakafon-jaza izay miantoka 
ny fitomboany. 177 ireo toerana ao anatin’ny kaominina 129 amin’ny distrika valo eto Analamanga 
hiasan’ny mpanentana momba ny fanjarian-tsakafo. 

57 ireo mpanentana ireo ary misy tompon’andraikitry ny fandaharanasa 23 sy mpanara-maso fito. 



Les commentaires sont fermées. 

