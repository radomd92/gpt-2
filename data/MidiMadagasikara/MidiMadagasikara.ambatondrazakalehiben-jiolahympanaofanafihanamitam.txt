AMBATONDRAZAKA : LEHIBEN-JIOLAHY MPANAO FANAFIHANA MITAM-BASY SY MPAKA AN-KERINY, SARON’NY POLISY – MIDI MADAGASIKARA

Noho ny fiaraha-miasa teo amin’ny Fokonolona nanome loharanom-baovao marim-pototra ny mpitandro 
dia voasambotry ny Polisin’ Ambatondrazaka, tao Ambalavendrana, ny jiolahy raindahiny nampiaky 
maro amin’ny fanafihana mitam-basy sy fakana an-keriny any amin’ny distrikan’ Ambatondrazaka 
Tsaratanàna. Rehefa nofotorana lalina ity lehiben-jiolahy sarona, antsoina hoe : Randriamiarintsoa 
Benja Alain dit Mamy, dia nilaza fa izy no atidoha nikotrika ny fanafihana ny mpandraharaha japoney, 
Avaradrova Ambatondrazaka, ny 4 mey lasa teo, izay nahaverezana vola vahiny mitentina 700 dolara 
1000 Yen japoney sy 9 tapitrisa ariary ary finday 02. « Efa nigadra noho ny resaka « kidnapping » tamin’ny 
2014 tany Soalazaina Ambatondrazaka ihany koa i Mamy », hoy ny Polisy. Raha tsiahivina, efa voasambotry 
Polisy, ny 19 mey lasa teo, ny naman’ity lehiben-jiolahy ity, miisa fito mianadahy (lehilahy 06, 
01), izay efa any am-ponja vonjimaika avokoa ankehitriny. Raha ny fanazavana azo hatrany, dia 
eo am-pikarohana an’ ireo fitaovam-piadiana mahery vaika fampiasain’ireto jiolahy ireto ny 
amin’ izao fotoana izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

