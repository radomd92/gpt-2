AMBODIVONA : LEHILAHY MATY, MAY KILA TAO ANATY HAIN-TRANO – MIDI MADAGASIKARA

Nitrangana hain-trano mahatsiravina teo tetsy Ambodivona. Araka ny fanazavana azo, dia trano 
iray no nirehitra tamin’io fotoana io. Lehilahy iray kosa no fantatra fa tsy tafavoaka tamin’izany 
izany ary namoy ny ainy. Ny alin’ny sabotsy hifoha alahady lasa teo no nitranga ity hain-trano nahafatesana 
ity. Efa nijoajoala ny afo vao taitra ny manodidina. Niezaka namono ny afo ary nifehy izany avokoa 
fokonolona teny an-toerana. Nantsoina ihany koa ny mpamonjy voina. Tao anatin’izany kotaba maro 
izany no nahafantarana fa mbola misy olona tavela tao anatiny. Raha ny filazan’ireo mponina mantsy, 
lehilahy lehibe iray tokony ho 40 taona no mipetraka tao amin’ilay trano nirehitra, izay tsy hitan’ny 
nivoaka tamin’io fotoana io. Tsy nisy havana na fianakaviana izy tao amin’ilay trano, fa mipetra-drery, 
inoana fa resin-tory nandritra ny loza ary dia voafandriky ny afo sy tafavoaka intsony. Niezaka 
ity farany ireo teny an-toerana, saingy indrisy fa tsy avotra intsony izy. Marihana fa vetivety 
ny nifehezana ny afo ary tsy niitatra tamin’ireo trano teo akaiky ny fahavoazana. Taorian’ny famonoana 
afo moa no hita ny vatana mangatsiakan’ilay rangahy izay nentina avy hatrany tany amin’ny tranom-paty. 
dia tsy fantatra mazava izay antony nahatonga ny firehetana. Loza efa ho avy sa nisy doro trano niniana 
? Efa mandeha moa ny fanadihadian’ireo tompon’andraikitra amin’izany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

