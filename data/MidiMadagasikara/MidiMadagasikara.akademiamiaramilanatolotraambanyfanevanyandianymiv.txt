AKADEMIA MIARAMILA : NATOLOTRA AMBANY FANEVA NY ANDIANY MIVANTANA FAHA-40 – MIDI MADAGASIKARA

Lanonana ara miaramila voalohany natrehin’ireo mpianatra ho manamboninahitra andiany mivantana 
ao amin’ny Akademia ny fanehoana ambany faneva azy ireo. Tontosa ny faha-22 desambra lasa teo izany 
amin’ny “place d’armes” akademia miaramila. Lanonana izay natrehan’ny minisitry ny fiarovam-pirenena, 
jeneraly Rasolofonirina Beni Xavier sy ireo manamboninahitra sivily sy miaramila maro avy ao 
sy eto Antsirabe. Nambaran’ny minisitra fa fandraisana ireo miaramila amin’ny fomba ofisialy 
maha miaramila azy ny fanehoana ambany faneva toy izao. Tsy lanonana tsotra, hoy izy, fa lanonana 
ny fiainan’ireo mpiofana ho manamboninahitra amin’ny maha lanonana voalohany ara-miaramila 
izay. Manamarika ny soataovina maha miaramila, hoy izy, ny fanehoana ambany faneva. 

Ny fisafoan’ny jeneraly Ramasy Razafindratovo Heritiana, kaomandin’ny Akademia Miaramila 
andian-tafika no nanokafana ny fotoana. Naseho ambany faneva ireo mpianatra ho manamboninahitra 


Fantatra fa mbola eo ampitsarana ny fanadinanana ny tompon’andraikitra amin’ny andiany manokana 
handraisana dokotera mpitsabo sy mpitsabo nify, hivoaka tsy ho ela. 




















