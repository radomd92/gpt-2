FANAFIHANA  : TRATRA IREO JIOLAHY NANAFIKA TENY AMBOHIDRAPETO | NEWSMADA

Par Taratra sur 19/03/2018 

Saron’ny zandarimariam-pirenena noho ny fiaraha-miasa eo amin’ny vondron-tobim-paritra Itasy 
ny tobim-paritra Itaosy, ny 8 marsa 2018 lasa teo ireo lohandohany amin’ireo jiolahy mpanao fanafihana 
sady mpamono olona eny amin’ny faritra manodidina an’Itaosy rehetra iny izay tena nampikaika 
mponina. Miisa efatra ireto jiolahy raindahiny voarohirohy tamin’ny fanafihana teny Itaosy 
volana desambra 2017 lasa teo ireto. 

Raha tsiahivina ny zava-nitranga, nitrangana fanafihana mitam-piadiana nifanesy teny Itaosy 
faramparan’ny volana desambra 2017 lasa teo. Ny iray niseho teny Antanetibe Ambohidrapeto, ny 
desambra 2017 tamin’ny 7 ora sy 30 mn hariva. Lasan’ireo jiolahy miisa enina nitondra basy Kalachnikov 
vola 26 000 000 tapitrisa Ar. Efa-dahy nitondra basy Kalachnikov koa no nanao fanafihana tao Andohatanjona, 
23 desambra 2017 tamin’ny 7 ora sy 20 mn. Olona roa naratra voatifitra raha iray hafa kosa namoy ny 
ary nahaverezana vola 300 000 Ar. Nanao fikarohana lalina ny zandary ao Itaosy ary nisy ny fifanakalozam-baovao 
amin’izy ireo sy ireo mpiara-miasa any amin’ny farita Itasy noho ny fisiana fanafihana mitovitovy 
fiseho eo amin’ny faritra iadidian’ny roa tonta. Mitovy ihany koa ny marika ny vodim-bala hitan’ireo 
famotorana tamin’ireo fanafihana ireo. Vokany, tratran’ny zandary avy any Itasy ny iray raha 
teny Ambohidrapeto kosa ny telo lahy namany. Teo am-pivarotan-kena no tratra ireto jiolahy ireto. 

Nalefa nanaovana famotorana tany Itasy ry zalahy mialoha ny nampakarana azy hanaovana famotorana 
amin’ny zandary eny Itaosy, ny asabotsy teo. 



Les commentaires sont fermées. 

