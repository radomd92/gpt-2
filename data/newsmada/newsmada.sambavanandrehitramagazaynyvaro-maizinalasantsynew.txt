SAMBAVA : NANDREHITRA MAGAZAY NY VARO-MAIZINA LASANTSY | NEWSMADA

Par Taratra sur 28/12/2017 

Tratran’ny tsy nampoizina ireto mpivaro-maizina lasantsy tany Sambava, ka nirehitra tampoka 
trano, omaly maraina, tokony ho tamin’ny 9 ora teo. Araka ny fanazavana, nisy olona tonga nividy 
tao amin’ilay trano mifanila amin’ny magazay lehibe iray mpivarotra kojakojana fiara. Teo am-panafanana 
hatao amin’ny trano anefa ilay mpivarotra solika no sady mandrotsaka amin’ny tavoahangy ka notselaran’ny 
tampoka. Nirehitra vetivety izany ary nandoro ny trano iray manontolo, niitatra tamin’ilay magazay 
kojakojana fiara. Nananosarotra ny famonoana ny afo noho ny tsy fananan’ny kaominina ambonivohitra 
fiara mpamono afo. Nandrasana ny an’ny Adema eny amin’ny seranam-piaramanidina, nefa sarotra 
fahazoana izany. Matetika efa rava ny fananana vao tonga. “Naharitra ora roa vao voafehy ny afo, 
namotika ireo fotodrafitrasa tao anaty tamboho fa soa ihany fa tsy niitatra tamin’ireo trano manodidina”, 
ny fanazavana. Tonga teny an-toerana ny zandary niaro ny manodidina sy ny entana sao misy ny manararaotra. 
ny fanazavana ihany, efa nofoanana ny fivarotana solika ivelan’ny toby mpaninjara solika ary 
mihitsy ireto farany mba tsy hivarotra solika amin’ny “bidon” saingy niverina izany ary izao nitera-doza 
Mandeha ny fanadihadiana. 



Les commentaires sont fermées. 

