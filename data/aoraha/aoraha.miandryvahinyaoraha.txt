MIANDRY VAHINY • AORAHA

Indrisy fa tsy hitety ny lalambe rehetra eto an-drenivohitra ny Papa Fransoa mandritra ny fitsidihany 
amintsika, raha afaka andro vitsivitsy. Soa kosa fa tsy izay efa nolalovan’ny Filoha Roandey, 
Kagame, no hizoran’ilay fiara « Papamobile ». Mihetsiketsika mafy mantsy ny fitondram-panjakana 
sy ny ekipan’ny fiadidiana ny tanànan’Antananarivo amin’izao fiomanana amin’ny fahatongavan’ny 
izao. Asa raha hadio toy ny ahoana ireo dabam-pako feno fako sy loto samihafa ary mantsina tsy misy 
izany, izay mameno ny faritra maro eto Iarivo eto. Aleo tsy hotanisaina intsony ireo korontana 
maha te hitsoaka monina hiala an’ity renivohitr’i Madagasikara. Mba hafatra mafonja kosa no alefa, 
ny hoe tsy maninona izany fa aleo iafiana ny fomba fanao izay tsy manatsara na manamboatra raha tsy 
vahiny. Saingy azo atao kosa ny mikolokolo an’ireo zava-bita aorian’izay, satria mila alentika 
an-tsain-dramalagasy voretra sy tsy mikajy fa isika no hitoetra ela eto, ny vahiny mandalo. Toy 
koa ny fanasaziana an’ireo rehetra zatra ny gaboraraka. Araraotina ny firariana amin’ny fanasana 
mandavan’ny taona, dia ireo vahiny maha matin-kenamaso antsika, ka manery antsika hanadio, handamina, 
rehefa ankatoka sy mandritra ny fahatongavan’izy ireo eto an-tanàna ! 









Enregistrer mon nom, mon e-mail et mon site web dans le navigateur pour mon prochain commentaire. 



