TOERAM-PILOKANA  : MAHASAHY MAMPIADY VOLABE IREO SINOA | NEWSMADA

Par Taratra sur 28/01/2017 

Hita mihamitombo ireo toeram-pilokana “Casino” eto Antananarivo sy ny manodidina. Tsikaritra 
koa fa saika manisy efitrano filokana ny ankamaroan’ireo hotely fandraisam-bahiny goavana vao 
taty aoriana. Ireo efa nijoro teo aloha koa aza manitatra ny fotodrafitrasany hisian’izany sehatra 
izany. 

Mpanjifa mahasahy mandany volabe amin’ny loka eny amin’ireny “Casino” ireny ireo teratany sinoa 
sy miasa eto Madagasikara. Mandany vola antapitrisany maro izy amin’izany ary tsy mitsitsy amin’ireo 
mpifaninana. 

Fialambolin’ny Sinoa ny loka. Miasa andro aman’alina izy ireo mitady vola ary manala vokona any 
loka rehefa tsy miasa. Ambohi-pihaonan’ny teratany sinoa ihany koa ireny toerana ireny. 

Natao ho an’ny mpanam-bola ny loka amin’ireny “Casino” ireny. Matoa mahasahy miditra amin’ny 
dia manam-bola izay entina hilalao. Hatramin’ny fiara sy ny trano mihodina ao anatin’izany filokana 
avokoa rehefa tena mandeha ny lalao. 

Ankoatra ny Sinoa, eo koa ny Karana be vola. Tsy ampoizina fa ireo tompona orinasa vaventy sy fanta-daza 
tazana any anatin’ireny toeram-pilokana ireny. Misy ihany ny teratany malagasy saingy vitsy 
tsy dia sahy mampiasa vola betsaka. 





Les commentaires sont fermées. 

