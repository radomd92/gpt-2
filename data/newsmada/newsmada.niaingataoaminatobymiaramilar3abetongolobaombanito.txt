NIAINGA TAO AMINA TOBY MIARAMILA R3A BETONGOLO…  : BAOMBA NITONTONA TAO TSIADANA, MIARAMILA IRAY NARATRA MAFY | NEWSMADA

Par Taratra sur 23/03/2017 

Raha ny feo re teny an-toerana, niainga tao amina toby miaramila iray tao Betongolo ity baomba nipoaka 
be ity, ary nitontona sy nandrava trano ary nandratra olona iray, tamin’ny faritra roa tao Tsiadana, 
tolakandro. Tranga tena nahavariana, nampitebiteby sy nampisahotaka ny maro, ka ilam-panazavana 
amin’ny tompon’andraikitra mahefa. 

Tsy mbola nisy tahaka ity ! Baomba, « missile »… izay no nilatsaka tao an-tokantranon’olona iray 
Tsiadana omaly, tokony ho tamin’ny 3 ora teo. Niraondraona nampihovitra trano ilay baomba, niditra 
tafontranon’olona iray, nandoaka gorodona avy any ambony, nidona tamin’ny rindrina ary nianjera 
tany. Nirodana mihitsy ny gorodon’ilay trano sy ny ilany anoloana. Tsy nipoaka ilay “baomba” fa 
nitsefotra mafy nanaitra ny manodidina. Nihoraka ny iray tanàna, tao ny nitsoaka, ny sasany nisitrika… 

Teny Betongolo, nipoaka mafy ary nahita tselatr’afo, ary nitefoka teny an-tanimboly, omaly ihany 
ho tamin’ny 3 ora teo. Ity farany, araka ny fanadihadiana teny an-toerana, fipoahana tao amin’ny 
R3A Betongolo. Raha ny filazan’ny olona, “missile” tamina tanky ity nipoaka ity, ary nandratra 
iray. “Ny tanany naratra mafy, ary potika mihitsy ny nofony. Hitanay ny nandefasana azy tany amin’ny 
hoy ny fitantarana. 

Vehivavy iray antsoina hoe Justine, tokony ho 50 taona no naratra teny Tsiadana ary nalefa teny 
HJRA. “Nianjeran’ny biriky izy io fa tsy nilatsahan’ny baomba akory”, hoy ny fanazavan’ny filoham-pokontany 


Araka ny fitantaran’ny manodidina, toy ny naheno helikoptera izy ireo ary nivoaka nitsirika nahita 
filatsin’ilay “zavatra” tao amin’ny tranon’ny ramatoa Justine. “Nahita mihitsy aho, ary toy 
feona helikopetera nirehitra afo ilay izy”, hoy ny tovolahy iray. Nanamafy izany koa ny mpifanolo-bodirindrina 
teo an-toerana. 

Niantso ny mpitandro filaminana avy hatrany ny sefom-pokontany rehefa nantsoin’ny olona teny 
Tao anatin’ny fotoana fohy, tonga teny ny polisin’ny Uir, ny boriborintany faharoa, ny avy amin’ny 
ny zandary. Ireto farany toy efa nahalala ny fisian’ity resa-baomba ity. 



Tsy nety nilaza izay tena marina momba ity “baomba” ity ireo tompon’andraikitra tonga teny an-toerana. 
voalaza anefa fa nivoaka avy amina toby miaramila iray eny Betongolo io baomba io. Voalaza fa naheno 
nivoaka tao amin’io toby eny Betongolo io ny teny amin’ny manodidina. 

Nilaza ny mpitandro filaminana izay nanontaniana fa “projectile “ sisa ity nilatsaka tao an-tranon’olona 
Tsiadana ity. “Mety maharava tanàna, mahatratra 1 ha ity karazany ity raha mipoaka”, hoy ny filazana. 
ny nilaza fa karazana fitifirana fiaramanidina mihitsy izy ity. Tsy mbola nisy anefa ny filazana 
momba ity loza ity avy amin’ny tompon’andraikitra. “Resaka teknika, ary ny zandary no manao fanadihadiana 
ilay baomba fitaovana miaramila. Miaro ny manodidina ny anjaran’ny polisy”, hoy ny kaomiseran’ny 
faharoa, raha nanontaniana. “Mandeha ny fanadihadiana ahafantarana ny tena marina”, hoy ny zandary. 



Loza mitatao ho an’ny vahoaka ny fipoahana baomba tahaka izao. Tsy voafehin’ny miaramila ve ny 
eo am-pelatanan’izy ireo, sa toe-javatra niniana natao izy ity? Raha sanatria tamin’ny toerana 
olona, na tena nipoaka tamin’ireo trano tokoa izy ity, mety ho faty nikararana. Miandry izay vokatry 
fanadihadiana ao anatin’ny fotoana fohy ny rehetra. Toe-javatra tsy mbola nisy hatramin’izay. 
natao sa loza tsy nahy? 



Soa kenda hahay hitsako, soa lavo hahay hamindra, izay angamba no teny azo ambara, raha ny mahakasika 
trangana loza iray ity, mila mandray andraikitra hentitra no sady mahomby ny mpitantana ny vondron-toby 
be eto andrenivohitra, izay misy an’ireny “explosif” ireny, toerana maro no tokony hoheverina 
Soanierana akaikin’ny Capsat, Betongolo, Arivonimamo, Imerintsiatosika, Ivato, mba tsy sanatria 
eto amintsika, ka hiteraka fahavoazana lehibe sy hamoizana ain’olona maro, toy izay nitranga 
Mpila (Congo Brazaville) t@ taona 2012 ny mety ho zavatra hitranga. 

Les commentaires sont fermées. 

