MAHAMASINA : VOAENDAKA SY VOATSATOKA ANTSY, OLONA TELO NARATRA – MIDI MADAGASIKARA

Mpivarotra antsisin-dàlana nandritra ny fifanandrinana tamin’ny taranja baolina lavalava 
Malagasy tamin’ny senegaly, no niharan’ny asan-jiolahy. Ny alahady teo, raha vita ny baolina 
mbola tao anatin’ny nandeha tsara ny varotr’ireo telo mianaka, no heverina fa efa nisy nanara-maso 
ireo. Rehefa nanidy ny tsena tamin’izay ka hizotra hody no nisy nanaraka. Tao anatin’ny haizina 
niseho ny asaratsy. Nendahina ny vola izay maty teny amin’ireo mpivarotra sady mpihavana ihany. 
saika hanohitra ireo olona dia tsindrona antsy avy hatrany ny valiny. Telo no naratra ka voatery 
teny amin’ny hopitaly. Mahatalanjona ihany ny fahasahian’ireo jiolahy. Marina fa efa hariva 
andro ary vetivety dia maizina amin’izao fotoana, saingy raha eo amin’ny firavan’ny vola izany 
heverina fa mbola maro ny olona mifamezivezy, ny sasany manenjika bus ary ny sasany kosa mizotra 
amin’ny dian-tongotra. Kanefa dia nisy ny voatsatoka antsy ary tao anatin’ny fotoana fohy. Raha 
fizotran’ny raharaha ihany koa dia efa mba nandray ny fepetra tokony noraisina ihany ireto telo 
izay tsy nisaraka mihitsy mba hiarovana ny ain’izy ireo, nefa dia mbola ny nifanohitra tamin’izany 
no niseho. Mirongatra ny asan-jiolahy rehefa manakaiky ny andro fety. Ny hala-botry sy ny fanendahana 
tena misesy raha ny tsikaritra. Ny fanafihana mitam-piadiana indray dia matetika efa vita lasibatra 
ny hotafihina. Vokatr’izany rehetra izany dia mbola ao anatin’ny tsy filaminan-tsaina hatrany 
iainana eto an-drenivohitra. Na any anaty bus, na eny an-dalambe, na ao an-trano dia saika miady 
amin’ny tsy fandriam-pahalemana hatrany. Asa, aiza ho aiza izany ny fotoana sy ny toerana hieritreretana 
manoloana ny zavatra iainana ankehitriny… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

