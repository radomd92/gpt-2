AMPASIKA : ISOLOKIANA AMINA RESAKA « MERCURE », TERATANY VAHINY IRAY NOSAMBORINA – MIDI MADAGASIKARA

Teratany vahiny iray fantatra amin’ny anarana hoe « Ariaz » no nosamborin’ny pôlisy misahana ny 
bevava etsy Anosy, ny herinandro lasa teo, teny Ampasika. Araka ny loharanom-baovao avy eny anivon’ny 
dia lehilahy fantatra amin’ny fisolokiana avo lenta amina resaka fividianana « mercure », vato 
ary menaka lavanila izy ity. «Tamin’ny fanadihadiana dia fantatra fa ity lehilahy ity ilay misandoka 
teratany vahiny mividy « mercure, huille essentiel vanille, ary vato », hoy ny vaovao. Efa fitarainana 
no voarain’ireo mpitandro filaminana mahakasika ity teratany vahiny, 35 taona ity. Efa vola aman-tapitrisany 
no efa azony tamin’ireo olona efa voasolokiny. Miasa amin’ny alàlan’ny tambajotra izy amin’izany 
ratsiny izany. « Misy ireo olona misandoka ho manana “mercure, huille essentiel vanille, ary vato” 
milaza fa misy teratany vahiny mahasahy mividy lafo izany. Mody ampiresahany amin’ilay teratany 
amin’ny alàlan’ny antso amin’ny finday ireo hosolokiana avy eo misy olona ataon’izy ireo hoe “expertise” 
ilay entana ka rehefa izay dia angalan’izy ireo volabe ireo olona tafaroboka » hoy araka ny fampitam-baovao 
Araka izany hoe efa maro ny fitarainana azon’ireo pôlisy, dia niroso avy hatrany tamin’ny fikarohana 
olon-dratsy sy ny fanadihadiana izy ireo. Efa ela nokarohina io lehilahy io, hoy ny fanazavana 
ary dia izao voasambotra izao. Raharaha telo no hanenjehana ity olon-dratsy ity, ary ao anatin’izany 
resaka fisolokiana ity. Ny sabotsy no natolotra ny Fampanoavana izy, ary fantatra fa efa nadoboka 
avy hatrany, miandry ny fotoam-pitsarana azy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

