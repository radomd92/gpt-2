FANAFIHANA MPIVIDY ENTANA TAO ANKIRIHIRY : MISY OLONA IRAY VOASAMBOTRA, MITOHY NY FIKAROHANA NY NAMANY – MIDI MADAGASIKARA

Taorian’ny fanafihana in-04 nisesy teto Toamasina ny alatsinainy teo, izay nanomboka tamin’ny 
tsy nitsahatra raha tsy tamin’ny 05 ora hariva, niseho tamin’ny toerana samy hafa sy nifanalavitra, 
andian-jiolahy manao andiany roa mitondra basy sy mitaingina moto scooter. Ny iray farany niseho 
Ankirihiry teo amin’ity tranombarotra iray ka nahafatesana raim-pianakaviana avy any Sahambala 
II nikasa ny hividy entana amidiny sy nahaverezana vola 4.000.000 ariary tamin’izay, dia nanao 
ezaka rehetra noho ny fahalalana ny lokon’ilay moto nentin’izy ireo ny polisy ka nahatratra olona 
nandray anjara tamin’izany izy ireo izao. Ao anatin’ny fakana am-bavany azy ny polisim-pirenena 
hamantarana ny namany. Ankilan’izay dia ny alakamisy sy ny zoma teo koa dia olona roa samy hafa no 
herisetran’ireo mpanendaka an-dalam-be eto Toamasina. Ny iray nitranga tao Anjoma manakaiky 
tranom-barotra mivarotra fiara iray, izay mpitandro ny filaminana vehivavy miasa eny amin’ny 
Ambalamanasy no voaendaka poketra sy ireo firavaka volamena teny aminy tokony tamin’ny 05ora 
sasany hariva. Ny faharoa dia niseho tao akaikin’ny bazary Depot Manangareza, izay tena hafa kely 
fomba nentin’ireo mpanendaka tamin’izany satria misy iray mody miampita arabe tampoka dia nijanona 
mpitondra moto, nefa nandritra izay dia efa nisy roa lahy tao an-damosiny nanambana basy azy nilaza 
“aina sa moto”, dia lasan’izy ireo mora foana ny moto nentin’ity tovolahy hamonjy fodiana ity. 
izay, ny zoma hariva teo kosa dia mpangalatra moto iray no tratran’ny tompony ambodiomby teo am-pamelomana 
moto-ny teo amin’ity tranombarotra iray mpivarotra ambongadiny zava-pisotro mahamamo. Niharan’ny 
avy hatrany ity rangahy ity, saingy niezaka ireo mpiambina manodidina ity tranombarotra ity nitondra 
namonjy mpitandro ny filaminana hisorohana ny fahafatesany. 




















