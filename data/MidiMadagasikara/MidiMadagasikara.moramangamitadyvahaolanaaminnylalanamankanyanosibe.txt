MORAMANGA : MITADY VAHA OLANA AMIN’NY LALANA MANKANY ANOSIBE AN’ALA – MIDI MADAGASIKARA

Mifanome tanana amin’ny fitadiavam -bahaolana amin’ny fanamboarana ny lalana mampitohy an’Anosibe 
sy Moramanga avokoa ireo mpitondra ato anatin’ny faritra, hoy ny lehiben’ny faritra Alaotra Mangoro, 
Honore Raminoarisoa. Efa misy ny fomba atao amin’ny fanaovan-dalana izay nijerena manokana an’ireo 
ratsy lalana rehetra ato anatin’ny distrikan’i Moramanga, toy ny any Mangarivotra Beparasy sy 
any Mandialaza ary ny any Fierenana, samy toerana misy vary avokoa, hatomboka ny fanamboarana 
maina ny andro aty Moramanga. Mijery akaiky ny fampandrosoana ato anatin’ny distrikan’i Moramanga 
lehiben’ny faritra amin’izao fotoana izao, izay nanambàrany nandritra ny fihaonany tamin’ny 
gazety ny 23 jolay 2016 tao amin’ny efitrano malalaky kaominina Ambohibary fa efa manana ny vinam-pampandrosoana 
ho an’i Moramanga ny eo anivon’ny faritra ary efa misy ny fiaraha-miasany amin’ny firenena any 
izay efa manomboka mitondra an’ireo traikefa amin’ny fambolena sy ny maro samy hafa .Nanolotra 
60 isa ho fanamboarana ny CEG Andaingo sy fanitso 200 isa hanamboarana ny biraon’ny zandary hanaovana 
« poste avancé », ao Mandialaza, ary ny fanampiana an’ireo olona manamboatra tsikelikely ny lalana 
Anosibe An’Ala ny lehiben’ny faritra Alaotra Mangoro. Miantso ireo mpandraharaha rehetra ao 
ny distrikan’i Moramanga sy Anosibe An’Ala hifanampy amin’ny fanamboarana ny lalana mampitohy 
distrika roa ireo ny solombavambahoaka Randrimahefa Henri Charles sy ny Loholon’i Madagasikara 
Virginie, izay efa samy nitondra ny fanampiana ho an’iny lalana iny avokoa, saingy tsy misy ny fikojakojana 
izay no hiantsoana ireo mpampiasa lalana hifanome tanana amin’ny fanamboarana, satria ahiana 
tapaka ny eo amin’ny pk 12,pk 21,pk 32, efa mahadifotra fiara ny fotaka. Manantena ny fahavitan’ny 
avy amin’ny fitondrana foibe ny mponina any an-toerana. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

