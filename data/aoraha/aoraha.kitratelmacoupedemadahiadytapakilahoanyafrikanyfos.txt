KITRA – «TELMA COUPE DE MADA» :: HIADY TAPAKILA HO ANY AFRIKA NY FOSA JUNIORS SY CNAPS SPORT • AORAHA

Tafita hiatrika ny lalao famaranana, hiadiana ny tapakila iray hiatrehana ny fifaninanana kaontinantaly 
amin’ny taona ho avy, ny Fosa Juniors Elite (Boeny) sy ny Cnaps Sport (Itasy). Lavon’ny ekipan’ny 
Juniors, tamin’ny alalan’ny isa mavesatra 4 noho 1, tetsy amin’ny kianjaben’i Mahamasina, ny 
lasa teo, ny ekipan’ny Uscafoot avy eto Analamanga. 

Teo am-pialan-tsasatra dia efa nitarika tamin’ny alalan’ny isa 1 noho 0 ny ekipan’ny Bob Kootwitz, 
any Mahajanga. Teo amin’ny fizaram-potoana faharoa no nanasahalan’ny Uscafoot ny isa tamin’ny alalan’ny “penalty” 
Rindra. Nitohy tamin’ny fanalavam-potoana ny lalao ka tamin’izany no niavahan’ny Fosa Juniors 
nahatafidirany ireo baolina telo nibatana fandresena. 

Voatery niditra tamin’ny alalan’ny “tirs au but” kosa ny lalaon’ny Cnaps Sport Itasy sy ny Ajesaia 
tany amin’ny kianja Rabemananjara Mahajanga, ny andron’io sabotsy io. Efa nihaona teo amin’ny 
niadiana ny ho tompondakan’i Madagasikara, vao herinandro lasa, izy ireo ka nibata fandresena 
ekipan’ny Tahirim-pirenena misahana ny fiahiana ara-tsosialy tamin’izany. Mbola nanamafy izany ity farany tamin’ny alalan’ny “tirs au but”, 4 noho 3, rehefa 
tamin’ny isa nitovy izy ireo teo amin’ny 120 minitra nilalaovana. 

Mbola samy miady ny tapakila any amin’ny fiadiana ny ho tompondakan’i Madagasikara eo amin’ny 
voalohany ireto ekipa roa samy voahosotra ho tompondakan’ny Ligim-paritra niaviany avy ireto. 
Fosa Juniors no mitarika amin’izany fifaninanana izany ary mbola isan’ireo manana herijika ny 
tompondaka ihany koa ny Cnaps Sport. 









Enregistrer mon nom, mon e-mail et mon site web dans le navigateur pour mon prochain commentaire. 



