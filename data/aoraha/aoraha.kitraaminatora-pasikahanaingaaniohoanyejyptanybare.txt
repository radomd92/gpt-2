KITRA AMINA TORA-PASIKA :: HANAINGA, ANIO HO ANY EJYPTA, NY BAREA BEACH SOCCER • AORAHA

Lasa ihany. Raha mbola nanjavozavo, iray volana lasa izay, ny mety ho fandraisana anjaran’i Madagasikara 
fiadiana ny ho tompondakan’i Afrika taranja baolina kitra lalaovina amina tora-pasika na “Can 
Soccer” dia hanainga anio ihany izy ireo. Hotanterahina any Ejypta amin’ny 8 – 13 desambra ho avy 
ity fifaninanana kaontinantaly efa nahazoan’i Mada- gasikara ny anaram-boninahitra, tamin’ny 
voalohany ity. Andiany fahatelo izao hotanterahina any amin’ny firenen’i Faraona izao. 

Mpilalao roa ambin’ ny folo no mandrafitra ny delegasiona tarihin’i Benony Jacques, mpikambana 
amin’ny komity vaovaon’ny Federasiona. Saika ireo mpilalao efa nisalotra ny anaram-boninahitra 
taona 2015 ny ankamaroan’izy ireo. Isan’ireny ry Jhorialy sy Tsiliva ary Ymelda. Misy ihany koa 
efa tao anatin’ny ekipam-pirenena foana toa an-dry Angéluc, Enidiel sy ireo maro hafa. 

Hiray vondrona amin’i Ejypta (mpampiantrano), Maraoka ary Côte d’Ivoire, ny Barean’i Madagasikara, 
fifaninanana kaontinantaly ity. Hifanintsana eo amin’ny vondrona B kosa i Sénégal, Nizeria, 
ary Tanzania. 

I Côte d’Ivoire no hihaona voalohany amintsika, amin’ny alahady 9 desambra izao. I Ejypta sy Maraoka 
no hanohy izany, amin’ny alatsinainy 10 sy talata 11 desambra. Aorian’io dia hiatrika ny dingan’ny ampahefa-dalana ireo ekipa valo mandray anjara, mialoha 
hanohizana amin’ny dingan’ny manasa-dalana sy famaranana. 









Enregistrer mon nom, mon e-mail et mon site web dans le navigateur pour mon prochain commentaire. 



