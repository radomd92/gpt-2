FIAHIANA SOSIALY  : APETRAKA NY TONDROZOTRA | NEWSMADA

Par Taratra sur 18/04/2018 

Nanomboka, omaly ary mitohy anio, ny atrikasa etsy Anosy hamaritana ny tondrozotra ho fanatsarana 
rafitra hiarovana ireo sokajin’olona tratry ny dona vokatry ny loza voajanahary toy ny tondradrano, 
rivodoza… 

Tanjon’ity tondrozotra harafitra ity ny fanarenana haingana ireo fianakaviana tra-doza hiatrika 
fiainany andavanandro sy hiarina amin’ny toekarena anatin’ny fotoana fohy. 

Mandray anjara amin’ity atrikasa ity ireo mpisehatra maro toy ny BNGRC sy ny mpiara-miasa. 

Efa voarafitra tamin’ny taona 2015 ny politikam-pirenena ho an’ny fiahiana sosialy. Nisy ny ezaka 
nandritra izany ary nahitana ny zavatra tokony mbola hampiana hanatsarana ny fomba fiasa amin’ny 
ireo mponina traboina. 

Nampifandraisina ny hevitra ary harindra ny fomba fiasan’ireo rantsa-mangaika rehetra hisian’ny 
sy hiantraika marina any amin’ireo mponina tena mila izany ny ezaka ataon’ny tsirairay izay miantsehatra 
fiahiana sosialy rehetra. Natao hifandraika amin’ny tena filan’ny mponina indrindra koa ny tolotra 
sy ny fikarakarana azy ireo. 

Misy, araka izany, ny fikaonandohan’ireo miantsehatra ifotony hampifandray ny rindran-damina 
ampiharina hanampiana ireo marefo vokatry ny dona ateraky ny loza voajanahary ao anatin’ny roa 
atrikasa. 

Marihina fa anisan’ny firenena marefo amin’ny fiatrehana ny loza voajanahary i Madagasikara. 
amin’ny toerana tandindomin-doza ny 5 tapitrisa amin’ny Malagasy ary lasibatry ny loza voajanahary 
izy ireo. 



Les commentaires sont fermées. 

