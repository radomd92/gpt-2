ANTSIRABE : MATY VOATIFITRY NY POLISY LE GENA, JIOLAHY RAIN-DAHINY – MIDI MADAGASIKARA

Maty voatifitry ny polisy ny jiolahy rain-dahiny antsoina hoe le Gena, mbola nahasahy nihantsy 
basy ny polisy sy ny fokonolona hisambotra azy izy saingy ny an’ny polisy no tonga aloha. 

Ny harivan’ny zoma tokony ho tamin’ny 6 ora sy sasany hariva no nisehoan’ny fisamborana tao Ampatana. 
nandositra tany andranovisy le Gena vao nahatazana ny polisy. Raikitra avy hatrany ny fifanenjahana 
tao akaikina tanimbary hiazo any ampasambahiny le Gena no tazana. Tsy nitolo-batana izy fa mbola 
tamina tifitra indray no sady nihantsy hoe manatona izay sahy. Namaly tamin’ny tifitra ny polisy 
teo no nahhavoa ity jiolahy ity, maty tsy tra-drano teo. 

Fantatra fa efa nokarohana hatry ny ela ity jiolahy ity, mpamerin-keloka izy ary efa nigadra teny 
Resaka fanafihana mahery vaika, vaky trano miharo herisetra teto Antsirabe sy fitazomana basy 
ara dalana no isany nanenjahana azy. Efa ela no narahi-maso akaiky saingy tafaporitsaka hatrany 
izy tsy manana trano raikitra hipetrahana fa mifindrafindra matetika. 

Mbola ao amin’ny tranom-paty Antsirabe ny razana hatramin’ny omaly, miandry ny havany haka azy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

