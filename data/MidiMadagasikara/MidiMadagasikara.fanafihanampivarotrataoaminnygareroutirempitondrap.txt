FANAFIHANA MPIVAROTRA TAO AMIN’NY “GARE ROUTIÈRE” : MPITONDRA POSY IRAY MATY, LASA NY VOLA IRAY TAPITRISA ARIARY – MIDI MADAGASIKARA

Miverina indray ny fanafihana mitam-piadiana eto Toamasina ankehitriny. Misy manararaotra 
andian-jiolahy mpanao izany amin’ny fironan’ireo mpitandro ny filaminana amin’ny fisahanana 
fitokonana etsy sy eroa. Tranga iray no niseho teo amin’ny toeram-piantsonan’ireo taksibrosy 
Tanambao V ny zoma hariva tokony tamin’ny 6 ora teo, ka mpivarotra iray nanatitra garava hakana 
any ambanivohitra no lasibatra tamin’izany. Tahaka ny fanaony dia manatitra ireo garaba fakany 
ao amin’ny “gare routière” ity ramatoa mpivarotra iray ao Bazary kely ity, raha vitany izany dia 
fahana teo ampita ny tenany niantsoana ireo tantsaha fakany vokatra, raha niverina teo ambony 
anefa izy dia tonga ireo bandy roa lahy nanambana basy azy hamoaka ny vola tany anaty poketrany. 
izay satria efa mpanjifan’ity posy ity ny tenany dia niaro azy ka niady tamin’ireto andian-jiolahy 
ireto ilay mpitondra posy, nefa tifitra basy PA avy hatrany no nahazo azy teo amin’ny fony ka maty 
tra-drano ny tenany izay tovolahy 20 taona avy any Antsirabe. Nahita izany anefa ity namany tovolahy 
taona avy any Antsirabe ihany koa tsy lavitra teo ka nanavotra azy saingy mbola tifitra hatrany 
no nahazo azy saingy tsy nahafaty azy na teo amin’ny kibony aza no voan’ny bala. Taorian’izay dia 
sahy nanantona niaro ity ramatoa mpivarotra ity intsony izy roa lahy voatifitra ireto ka nalain’ireto 
ireto mora foana ny poketrany, izay very tamin’izany ny vola roa hetsy ariary ankoatra ireo vola 
hafa maromaro. Na efa very vola sy niharan’ny asan-jiolahy aza ity mpivarotra ity dia nanao ny ezaka 
nitsabo ilay mpitondra posy naratra mafy teo amin’ny kibony, sy niantoka ny fombafomba rehetra 
ny fatin’ilay mpitondra posy iray niazo an’Antsirabe tany fiaviany. Haingana ny fahatongavan’ireo 
saingy haingana ihany koa ny fitsoahan’ireto andian-jiolahy roa ireto vao nahazo ilay vola, koa 
nokarohan’ny polisy manodidina ny “gare routière” aza efa tsy hita ny nisy azy ireo na Dia an-tongotra 
no nataon’izy roa lahy. 



Feno mpangalatra sy mpandroba i Madagasikara. L’exemple vient d’en haut ka tsy mahagaga!!! 

Efa dia tany tsy misy fanjakana, … aiza moa fa ny atao hoe mpitandro ny filaminana dia tsy hita fa variana 
ny mpitondra sy ny kolikoliny ! Asan-jiolahy sisa no tena malaza amin’ity firenena faha-5 amin’ny 
farahidiny eto an-tany ! …ka izay no mahatonga ny vahoaka Malagasy miara mitaky hoe : Miala, Miala, 
Rajao. Zao dia izao ! 


















