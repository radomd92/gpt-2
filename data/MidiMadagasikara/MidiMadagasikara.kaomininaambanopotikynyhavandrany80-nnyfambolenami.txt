KAOMININA AMBANO : POTIKY NY HAVANDRA NY 80 %-N’NY FAMBOLENA – MIDI MADAGASIKARA

Niraradraraka indray ny havandra, tao amin’ny kaominina Ambano ny fiandohan’ny herinandro teo 
raha ny fantatra, saika potiky ny havandra avokoa ny 80 %-n’ny fambolena. 

Raha somary niato kely ny rotsak’orana teto Antsirabe andrenivohitra tato ho ato , tsy mba izay 
no nitranga tany amin’ny kaominina manodidina, fa nahery vaika ny fiavian’ny orana. Isan’izany 
tao amin’ny kaominina ambanivohitra Mandrosohasina sy Ambano Atsinanana Distrika Antsirabe 
Naharitra ora iray mihitsy izany ary ny tena loza, dia tsy nitsahatra nirarakompana koa ny havandra. 
potika avokoa ny fambolena rehetra indrindra fa ny voankazo, isan’izany ny voaloboka, ity faritra 
anefa izay isan’ny tena tsara voaloboka indrindra eto Vakinankaratra. Ankoatra izay ny voly rehetra, 
an-tanety io na an-tanimbary dia saika potika avokoa vokatry ny havandra. Manao antso noho ity 
mahazo ny mponina ity ny ben’ny Tanana ao Ambano Pascal Rakotomalala, mba hifanentana ka hitandro 
hiaro ny tontolo iainana mba hiadiana amin’ny fiovaovan’ny toetr’andro toy izao. Fantatra koa 
efa nisy ny fidinan’ny tomponandraiki-panjakana niaraka tamin’ny ben’ny Tanana sy mpikambana 
amin’ny OPCI Taratra nijery ny fahavoazana. 

Tsy kivy anefa ny mponina, fa vonona hanarina ny loza voajanahary toy izao saingy ny ho enti-manana 
no mampitaraina azy ireo. Nambaran’ny solontenan’ny mponina, fa te hamerina hamboly indray ny 
hanarenana ny loza nihatra, saingy ny hoenti-manana no tsy misy intsony dia ny masomboly izany. 




















