KITRA -“TELMA COUPE DE MADA” :: NOSOMPARAN’NY HAIZINA NY LALAON’NY ADEMA SY HZAM • AORAHA

Voatery noravana teo amin’ny minitra faha-82 ny lalao nihaonan’ny AS Adema sy ny Hzam Amparafaravola, 
sabotsy lasa teo teny amin’ny kianjaben’i Mahama­sina, noho ny firotsahan’ny haizina. Efa tamin’ny 
ora sy sasany rahateo vao nanomboka izany, noho ny fisian’ny fanalavam-potoana sy “tirs au but” 
amin’ireo lalao roa teo alohany. Hotohi­zana, afaka 48 ora taorian’ny lalao, izany hoe anio amin’ 
9 ora maraina, ny lalaon’ izy ireo ka holalaovina ny valo minitra ambiny amin’ny fe-potoana ara-dalàna, 
ny fitsipika mifehy ny fifanina­na­na. Mitohy amin’ny fanalavam-potoana sy “tirs au but”, raha 
ny ady sahala amin’ ireo fizaràm-potoana ireo. 

Tafita hiatrika ny dingana manaraka kosa ny CFFA Tana Formation, rehefa avy nandresy ny Fosa U20 
ny alalan’ny tirs au but (0 – 0, tab 5-4). Toy izany ihany koa ny Uscafoot, nandresy ny ekipan’ny Piment 
Atsina­nana tamin’ny “tirs au but”(1 – 1, 5 – 4). 

Ho an’ireo vokatra hafa dia hiatrika ny dingana mana­raka ny Elgeco Plus, avy nanamontsana ny Ariary 
Vakinankaratra tamin’ny isa 5 noho 2. Toy izany ihany koa ny Fosa Juniors Elite Boeny nanafika tany 
sy ny Cnaps Sport Itasy nampian­trano lalao teny Vontovorona. 











Enregistrer mon nom, mon e-mail et mon site web dans le navigateur pour mon prochain commentaire. 



