MAROTAOLANA-MAEVATANÀNA : DAHALO 20 NANDORO TANÀNA SY NANDROBA OMBY 50 – MIDI MADAGASIKARA

Dahalo manodidina ny 20 nitondra basim-borona sy zava-maranitra, no nandoro tanàna sy nandroba 
50, tao amin’ny fokontany Marotaolana, Kaominina Antsiafabositra, disitrikan’i Maevatanàna, 
nisehoan’ny halatra sy fanafihana ny alarobia 20 Semptambra, tokony ho tamin’ny 05 ora sy fahefany 
teo. Norobain’ireo malaso tamin’izany ny omby manodidina ny dimapolo ary trano 11 no nodoran’izy 
nandritra ny fanafihana. Araka ny fanazavana voaray avy any an-toerana, dahalo 20 eo ho eo nirongo 
enina no nanafika sy nandroba teo amin’io fokontany io, ka lasa ny omby 50 ary nodoran’izy ireo avy 
ny tanàna.Nirifatra nandositra avy hatrany kosa ireo, raha vantany vao vita ny asa ratsiny. Tonga 
ny fizahana sy fanadihadiana ny Zandary avy ao amin’ny « Poste Fixe» Antsiafabositra sy Antanimbary, 
efa tsy nahatratra an’ireo olon-dratsy intsony. Mitohy kosa ny fanarahan-dia ataon’ireo mpitandro 
filaminana amin’izao fotoana izao. Manoloana izay indrindra, dia manao antso avo amin’ny mpitondra 
ny mponina mba hijerena ifotony ny zava-misy eo amin’ny sehatra ny tsy fandriampahalemana ato 
disitrikan’i Maevatanàna, izay tena mavaivay tokoa ankehitriny noho ny afitsoky ny dahalo mirongo 
mahery vaika. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

