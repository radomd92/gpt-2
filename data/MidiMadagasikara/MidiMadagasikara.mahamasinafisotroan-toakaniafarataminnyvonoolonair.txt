MAHAMASINA : FISOTROAN-TOAKA NIAFARA TAMIN’NY VONO OLONA, IRAY VOASAMBOTRA – MIDI MADAGASIKARA

Soa ihany fa tonga haingana ireo mpitandro filaminana. Efa teo am-pelantanan’ireo fokonolona, 
ny hanao fitsaram-bahoaka, ity lehilahy ity izay voalaza fa namono nahafaty ny namany. Izy ireo 
niaraka nisotrosotro teny amin’iny faritra Mahamasina iny ihany. 

Nikorontana indray ny teny amin’iny faritra Mahamasina iny ny alin’ny « zoma manifika » teo. Lehilahy 
no naratra mafy sy namoy ny ainy rehefa nodarohan’ny lehilahy iray hafa teny an-toerana. Araka 
angom-baovao azo dia niaraka nisotrosotro teny amin’iny faritra iny ireo mpinamana vitsivitsy. 
samy mipetraka eny amin’iny faritra manodidina avy izy ireo ka samy mifankafantatra. Tampoka 
anefa, niha-niakatra ny feo. Mazava ho azy fa samy efa navarimbarin’ny alikaola avokoa ka mora 
ny sasany. Rehefa niha-niakatra mafimafy anefa ny fifamaliana dia niezaka niala ilay toerana 
iray tamin’ireo mpifamaly, angamba mba hoe hampilamina ny toe-draharaha. Tsy izay anefa no nitranga. 
lasa lavidavitra dia nenjehin’ilay nifamaly taminy ity farany ary avy hatrany dia daroka mandrivorivo 
nihatra teny amin’ny hatony. Tsy vitan’izay fa mbola nobataina ary nakapoka tamin’ny tany. Nandriaka 
rà ary tsy nahatsiaro tena intsony ilay io. Nihakazakaza namonjy azy ireo namany hafa ary avy hatrany 
nitondra azy tany amin’ny hôpitaly. Saingy indrisy fa tsy avotra intsony teny an-dalana ny ainy. 
namono kosa niezaka namonjy ny tokantranony. Tetsy an-danin’izay anefa, tezitra tamin’ity farany 
nandre io vaovao ratsy io, ary niomana ny hamaly faty sy hanao fitsaram-bahoaka ary nirohotra nakany 
namono. Ity farany mantsy, raha ny fantatra, dia efa malaza mpisetrasetra loatra eny amin’iny 
iny. Soa ihany anefa efa nisy nampandre haingana talohan’io ny mpitandro filaminana ary tonga 
teny an-toerana. Efa noraisin’izy ireo an-tanana ny fisamborana ary ny fitazomana ity nahavanon-doza. 
mandeha ihany koa ny fanadihadiana mahakasika ity raharaha ity. 




















