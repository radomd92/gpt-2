MAHITSY SY ANKAZOBE  : SARONA IREO ENIN-DAHY NISANDOKA HO ZANDARY SY MPANAO FANAFIHANA | NEWSMADA

Par Taratra sur 23/05/2017 

Sarona ihany rehefa nokarohina ireo jiolahy mpanafika amin’iny Mahitsy sy ny manodidina iny. 
ho zandary ireo rehefa manafika, ary tratra tany aminy ny fanamiana zandary maromaro… 

Enin-dahy no voasambotry ny zandary tany Mahitsy sy Ankazobe ny zoma lasa teo. Voalazan’ny zandary 
misandoka ho zandary izy ireto rehefa manafika. Nahatrarana fanamiana zandary, satroka sy fanamiana 
miady tany amin’izy ireo, niampy antsy sy ody gasy. Ny 17 mey teo ireo nanao fanafihana tany Antanetibe 
Mahitsy ireo ka vola 100.000 Ar no azony tamin’izany. Nisy ny fanapoahana basy nataon’ireo olon-dratsy 
Rehefa nanao ny fanenjehana ny mpitandro filaminana, nahatratra olona roa. Ireo indray avy eo 
nanoro ny namany, ka tratra tany Ankazobe ny telo, ny zoma teo. 

Mbola miriaria any ireo mitondra basy, izay mbola tsy tratra fa tafatsoaka. Eo am-pikarohana azy 
ny mpitandro filaminana. 

Amin’ny ankapobeny, manao andiany iray hatrany ireo jiolahy mpanao fanafihana mitam-piadiana 
amintsika. Efa misy faritra iasan’izy ireo, ka izay no antony nahamora ny fisamborana ireo tratra 


Azo heverina koa anefa fa ireo andian-jiolahy mpanafika eny amin’ny faritr’i Mahitsy sy ny manodidina 
no manafika amin’ny faritra hafa, saingy tsy miala amin’ny tanàna mifanakaikikaiky izy ireo, 
efa voafehiny izany ary mora amin’ireo mpiray tsikombakomba aminy ny fanoroana izay hotafihina. 

Manao ny ezaka rehetra ny zandary amin’ny ady amin’ny asan-jiolahy, kanefa miantso ny fiaraha-miasa 
fokonolona hatrany izy ireo amin’ny fanomezam-baovao momba ireny jiolahy na andian’olona mampiahiahy 
Natolotra ny fampanoavana, omaly, ireo jiolahy. 





Les commentaires sont fermées. 

