FANAMARIHANA NY 29 MARS :: NIANTSO FIRAISANKINA HO FANATANTERAHANA AN'IREO VELIRANONY RAJOELINA • AORAHA

Nanainga ny hambom-pom-pirenena. Niantso ny Malagasy rehetra hamoha ny fitiavan -tanindrazana 
hamelona ny hambom-pom-pirenena, hifanome tanana hampan- droso miaraka an’i Mada- gasikara, 
Filohan’ny Repoblika, Rajoelina Andry. Io no toromarika nisongadina nandritra ny lahateny nataony 
fanamarihana ny andron’ny 29 marsa 1947, omaly. 

Na tetsy amin’ny fasan’ny maherifo, tetsy “Mausolée”, na tany Moramanga dia noantitranteriny 
fa: “ilaina ny firaisankinan’ ny Malagasy rehetra hahafahana miroso any amin’ny fampandrosoana 
firenena”. “Eto amin’ity toerana misy ny fasan’ny maherifo ity no hanamafisantsika ny velirano 
ny tolona ho any amin’ny tena fandresena. Tetikasa mirindra ao anatin’ ny firaisankina no tanterahina. 
ny tamin’ny 29 marsa 1947, dia mila miray hina sy mifanome tanana isika rehetra. Tsy avela ho fankalazana 
izao fanamarihana izao fa hitondra ainga vaovao hiadiana amin’ny fahantrana sy tolona ho an’ny 
hoy Rajoelina Andry, tetsy amin’ny fasan’ny maherifo, teny “Mausolée”. 

Tany Moramanga indray dia nohamafisin’ny Filoham-pirenena fa: “Madagasikara mandresy ny fahantrana 
mandroso no tanjona, ary tsy maintsy tanteraka avokoa ireo vina nivadika ho velirano nampanantenaina”. 



“29 marsa 1947 , taratry ny hambom-pom-pirenena antoky ny fampandrosoana ny firenena”, no lohahevitra 
nanamarihana ny andron’ny 29 marsa nitsingerenan’ny faha-72 taonan’ny tolom-panafahana tamin’ny 
omaly. Nandritra ny lahateny nataony tao Moramanga dia nanome toromarika ny rehetra hahay hiray 
sy hifanome tanana eo amin’ny fampandrosoana an’i Mada- gasikara ihany koa ny minisitry ny Fiarovam-pirenena, 
jeneraly Rakotonirina Léon Richard. “Diso fahavalo ihany isika Malagasy ankehitriny ary taratr’ 
ny mbola fisian’ireo asan-jiolahy eto amintsika”, hoy izy. 

Notsipihin’ny minisitry ny Fiarovam-pirenena fa isika samy Malagasy no lasa mifamono. “Tsy izany 
no ilain’ny firenena fa ny firaisankina hiadiana amin’ny fahantrana, antoky hahafahana miroso 
amin’ny fampandrosoana miaraka ny firenena”, hoy hatrany ny jeneraly Rakotonirina Léon Richard. 

Toy ny mahazatra dia nisy hatrany ny fametrahana fehezam-boninkazo nataon’ny Filohan’ny Repoblika 
amin’ny fasan’ireo maherifo, tany Moramanga sy teny amin’ny “Mausolée”, Andrainarivo. 











Enregistrer mon nom, mon e-mail et mon site web dans le navigateur pour mon prochain commentaire. 



