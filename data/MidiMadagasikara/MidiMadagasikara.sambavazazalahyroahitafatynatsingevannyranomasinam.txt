SAMBAVA : ZAZALAHY ROA HITA FATY NATSINGEVAN’NY RANOMASINA – MIDI MADAGASIKARA

Samy efa hita ny nofo mangatsiakan’ny tovolahy kely roa niara-nilomano, natelin’ny ranomasina 
Sambava, ny alatsinainy antoandro teo, tokony ho tamin’ny iray ora. Adiny iray taorian’ny antso 
ka nifanampian’ny fokonolona tamin’ny fanavotana azy roalahy tao anaty ranomasina, no hita ny 
tovolahy kely iray 13 taona, raha afak’omaly naraina tokony ho tamin’ny 7 ora sy sasany mahery kely 
ho any, no natopan’ny onja vaventy ny razan’ny zazalahy faharoa. Araka ny tati-baovao voaray dia 
efatra mianadahy mpiray vodirindrina monina ao amin’ny fokontany Antananaribo no niara-nilalao 
nifampitaona nankeny amoron-dranomasina tao amin’ny vinanin-dranon’ Antaimby. Ny roalahy 
nilomano fa tsy sahy nijoboka an-drano ny zazavavikely iray. Ny ankizilahy fahefatra izay moana 
niandry ny akanjo (pataloa roa sy kapa iray ary akanjo iray) teny amin’ny tora-pasika. Raha vao 
tsy nipoitra intsony ireto ankizilahy roa niara-nandro sempotra, dia nihazakazaka haingana 
ny olona teo akaiky teo ity ankizivavy sady nampilaza ny ray aman-drenin’ireo zaza tra-doza. Raha 
fanazavana azo dia saika isan-taona dia mamono olona foana ity vinanin-drano misy mistery miafina 
takatry ny saina ity. Ary matetika dia ireo vahiny hatrany no atelin’ny ranomasina eo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

