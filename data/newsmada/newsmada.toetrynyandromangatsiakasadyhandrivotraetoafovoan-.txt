TOETRY NY ANDRO: MANGATSIAKA SADY HANDRIVOTRA ETO AFOVOAN-TANY  | NEWSMADA

Par Taratra sur 29/07/2019 

Handrivotra sady hangatsiaka eto afovoan-tany, mandritra ny telo andro manaraka, araka ny fanazavan’ny 
eny Ampandrianomby, omaly. Hanjaka koa izay rivotra izay any avaratra sy ho an’ny morontsiraka 
andrefan’ny Nosy. Ny alarobia vao halefaka ny heriny. Vokatr’izay, 8°C ka hatramin’ny 10°c ny 
ambany indrindra eto afovoan-tany raha 19-20°C ny ambony indrindra. Ho an’ny any atsinanana, 
ny anbany raha 25-29°c ny ambony indrindra. Any andrefana, 17-22°C ny maripana mbany ary 29-32°C 
ambony indrindra ao anatin’ny telo andro ho avy. Momba ny toetry ny andro kosa, handrahona ary hahazo 
ny ilany avaratra, indrindra any Sava sy Sofia satria mafana ny andro hatramin’ny 22°-32°C. Mitondra 
ho an’ny tapany atsinanana ny rivotra. Hanerika kosa ny andro ho an’ny faritra Analamanga, Matsiatra 
Vakinankaratra, Alaotra-Mangoro. Ny alarobia kosa, hisy zavona any atsimo sy ny afovoan-tany 
hisava ihany rehefa antoandro. Mbola ao anatin’ny vanim-potoana ririnina tanteraka isika amin’izao 
izao. 

42°C ny hafanana any Eoropa 

Mifanohitra tanteraka amin’izay ny mitranga any Eoropa, manjaka tanteraka ny hafanana, misy 
42°C mihitsy any Frantsa sy Belzika, Alemana amin’izao fotoana izao. Tranga izay tsy niseho intsony 
taona 2003 nahitana hafanana 40°C. Mahazo orambe koa any Frantsa ary betsaka ireo departemanta 
nahazo filazana fanairana amin’ny mety ho fiakaran’ny renirano. Hita taratra ny fiovan’ny toetr’andro 
fa mihamafy avokoa ny loza voajanahary ary miakatra ny maripana. 



Les commentaires sont fermées. 

