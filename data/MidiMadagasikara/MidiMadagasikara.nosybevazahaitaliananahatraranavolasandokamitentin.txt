NOSY BE : VAZAHA ITALIANA, NAHATRARANA VOLA SANDOKA MITENTINA 2.565.000ARIARY SY 1.830 € – MIDI MADAGASIKARA

Lehilahy iray teratany italiana tokony ho 30 taona eo, mpanamboatra sy mpanaparitaka vola sandoka 
tra-tehaky ny Polisy tany Nosy-be, izay nahatrarana vola sandoka mitentina 2.565.000 Ariary, 
hoe : ravim-bola iray alina ariary miisa 252 sy 5 000 ariary 13 isa, izay mitovy daholo ny laharany. 
nosavaina ny tranon’ity vazaha ity, dia mbola nahitana vola vahiny sandoka 1.830 € (ravi-bola 
miisa 34, ravi-bola 20€ 4 isa, ary 10 isa amin’ny 10€). Mbola tratra tao an-tranon’ ity italiana 
“visa” efa ho herintaona tsy manana fahazoan-dàlana honina sy hipetraka eto Madagasikara ity 
ireo fitaovana rehetra fanaovana vola sandoka, raha ny tati-baovaon’ny mpitandro filaminana 
any an-toerana. Vokatry ny fiaraha-miasa noho ny fanomezam-baovao marim-pototra avy amin’ny 
tsara sitrapo no nahazoana izao vokatra izao, hoy ny kaomisera Joely Rabearivony. Raha ny fantatra, 
nividy zavatra tao Bazariben’i Hell-ville ity teratany vahiny ity no saron’ny mpivarotra maromaro, 
vola sandoka nomeny. Niantso avy hatrany ny mpitandro filaminana ireo lasibatra, ka rehefa nosavaina 
vazaha ity, dia hita tao anaty kitapo nobabeny ny vola sandoka maromaro. Avy eo nitohy tany an-tranony 
fisavana. Taorian’ny fanadihadiana lalina nataon’ny mpitandro filaminana azy, dia natolotra 
fampanoavana omaly ity teratany vahiny mpibizina vola sandoka ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

