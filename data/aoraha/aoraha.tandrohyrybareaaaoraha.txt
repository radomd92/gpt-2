TANDROHY RY BAREA A! • AORAHA

Tsy nampitsanga-menatra ny zava-bitan’ny ekipam-pirenena malagasy, eo amin’ny taranja baolina 
na ny Barea, tamin’ny lalao voalohany natrehan’izy ireo, amin’izao CAN 2019, tanterahina any 
izao. Saika ny isan-tokantrano mihitsy, tamin’ny sabotsy alina lasa teo, no niaraka niari-tory, 
ny lalao tamin’ny fahitala­vitra. Midika izany, fa na mbola marefo aza ny fahefa-mividin’ny Malagasy, 
tsy hahafahan’izy ireo manohana ny ekipam-pireneny, any ampitan-dranomasina any, dia mahavelom-bolo 
ny fanehoana firaisan-kina nasehon’ny olom-pirenena, tamin’iny alina iny. 

Vao maraina, dia efa Barea no resaka. Tsy lehilahy, tsy vehivavy, eny nisy hatramin’ireo ankizy 
aza no mba mifampiady hevitra kely eny an-tokotany momba ny Barea. Tsara fa tohizo! Sanatria, aoka 
ataontsika ho toy ny valalan’amboa ireo maherifontsika ireo. Tanjona ny hahazoana fandresena 
mba ho lasa lavitra ka mila tohanana ny ezaka. Tsy maninona hoento am-bavaka, mba hahafahan’izy ireo miatrika ady hatramin’ny farany. Ireo no antsika ary tsy manana 
ireo isika, ka tokony hotohanana foana. Ny vahiny sasany aza mba mitolagaga. Iza moa no nanam-po 
hay mety hahavita zavatra tokoa ny Barea rehefa miara-mitempo amin’izy ireo ny fon’ny mpiray tanindrazana 
Tsy ny maha “vedette” tsy akory no maha tompondaka fa ny baolina boribory. Ny firaisan-kina no hery 
antoky ny fahombiazana, koa mahereza sy mahatanjaha ny Barea. Rangito tsara ny tandroka, ary homeo 
tsipak’ombalahy any izay manelingelina fa voninahi-pirenena no arovana! Ho aiza no tsy hitsiky 
ny vintam-baolina, amin’ny farany e. Na izany aza, tandremo kosa fa mampidi-doza ny karatra mena! 











Enregistrer mon nom, mon e-mail et mon site web dans le navigateur pour mon prochain commentaire. 



