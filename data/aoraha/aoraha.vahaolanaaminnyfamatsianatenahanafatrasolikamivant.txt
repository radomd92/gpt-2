VAHAOLANA AMIN’NY FAMATSIANA :: TENA HANAFATRA SOLIKA MIVANTANA NY FANJAKANA • AORAHA

Niandry ny Filohan’ny Repoblika, Rajoelina Andry, avy any Rosia indray vao nisy ny vahaolana maharitra 
misoroka ny fikorontanan’ny famatsiana solika nanjaka teto an-drenivohitra sy ny manodidina 
anatin’ ny herinandro mahery izao. Ny Filoha no nampiantso sy nitaky fanazavana tamin’ireo solontenan’ny 
mpaninjara solika, teny amin’ ny lapan’Ambohitsorohitra, omaly. 

Mbola Rajoelina Andry ihany koa no nanome baiko amin’ny fanafainganana ny firosoan’ny fanjakana 
ny fampiharana ny fahafahana manafatra solika mivantana avy any ivelany. 

Nampahafantarin’ny Filohan’ny Repoblika, nanoloana an’ireo kaompania teny Ambohitsorohitra, 
ihany koa, fa afaka mamaly sy mandray anjara amin’ny fitsinjarana amin’ny tsena eto anatiny an’ireo 
hafaran’ ny fanjakana mivantana izy ireo. “Handeha tsy ho ela ny antso tolotra ho an’ireo rehetra 
amin’izao firosoan’ny fanjakana amin’ny fanafarana solika izao”, araka ny fampitam-baovao 
amin’ny Fiadidiana ny Repoblika. 

Voafaritra fa tsy maintsy manaja an’ireo fepetra takina ireo kaompania liana. Re tamin’ny akon’ity 
omaly ity mantsy fa nandika ny lalàna mifehy ny fikirakirana ny tsenan’ny solika ireo kaompania 
sady tsy nahatanteraka ny asa iandrai­ketany, nandritra ny herinandro nisian’ny krizin-tsolika. 

“Tsy nanaraka ny bokin’ andraikitra ny amin’ny tokony hitehirizana ambim-bava mandritra ny iraika 
roapolo andro, raha sendra misy fikorontanan’ny fama­tsiana solika, ireo kaompania ireo. Ambim-bava 
hatra­min’ny folo andro ihany no azo nampiasaina. Niteraka fatiantoka ara-toekarena sy korontana 
amin’ny firenena izany”, raha ny fampitam-baovao avy eny Ambohitso­ro­hitra hatrany. 

Nahazo fampitandremana ireo mpitantana kaompa­nian-tsolika miisa enina eto amintsika. Fantatra 
mety hitarika amin’ny fanakatonana an’ireo kaompania ny tsy fanajana an’ireo fepetra mikasika 
ny tahirin-tsolika io. Nampanantena ny hampitombo ny isan’ireo toby fitehirizana solika ireo 
mba hirosohana ny olana ao aoriana. 

Bedy ireo kaompania saingy tsy manilika ny fitavo­zavozan’ireo tompon’ andraiki-panjakana 
amin’ny sehatry ny akoranafo izany, izay name­rimberina nandritra ny andro maromaro fa tsy misy velively ny krizin-tsolika, 
fanjifana solika mihoatra amin’ny tokony ho izy, hoy izy ireo, no nampisy ny korontana”… 

Andrasana eto an-drenivohitra ny solika any Toamasina 

Tonga ny nandrasana. Nigadona tao amin’ny seranan-tsambon’i Toamasina, omaly maraina, ny sambo 
Coral”, mitondra solika 75 tapitrisa litatra. Lasantsy 17 100 000 litatra sy gazoala 52 200 000 
ary solika fandrehitra 2 600 000 litatra no nentin’io sambo io. 

“An-dalana ny famoahana an’ireo karazana akoranafo ireo amin’izao fotoana izao. Hotaterin’ny 
hihazo ny tobin-tsolika an’Antananarivo dieny rahampitso (Ndrl: anio) izany”, hoy ny Ofisy Malagasy 
ny akoranafo (OMH). 

Tsiahivina fa nanomboka tamin’ny sabotsy no niaina tamin’ny fikorontanan’ ny fitsinjarana solika 
teto an-drenivohitra. Nilaza ihany koa ireo kaompanian-tsolika, nandritra ny fampiantsoana 
Filoha azy ireo, omaly, fa hisy ny fahatongavan’ny sambo faharoa hamatsy solika an’i Madagasikara 
15 novambra 2019 izao. 









Enregistrer mon nom, mon e-mail et mon site web dans le navigateur pour mon prochain commentaire. 



