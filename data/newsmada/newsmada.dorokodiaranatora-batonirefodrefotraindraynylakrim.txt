DORO KODIARANA, TORA-BATO… : NIREFODREFOTRA INDRAY NY LAKRIMOZENA TENY ANKATSO | NEWSMADA

Par Taratra sur 19/07/2016 

Nifamotoana teny Ankatso ireo mpianatra avy amin’ny ENS Ampefiloha sy ny avy amin’ny Médecine 
nanatanteraka hetsika fitakiana ny fanafoanana ny sazy natao ny mpianatra iray ao amin’ny ENS, 
koa fitakiana ny vatsim-pianarana. Nitohy tamin’ny fidinana teny amin’ny fiantsonan’ny taxi-be 
ny hetsika nataon’ireo mpianatra. Efa niandry teny an-toerana ny Emmo/Reg, nahafantatra mialoha 
fidinan’ireto mpianatra an-dalambe. Raikitra teo noho izany ny fandrangitana nataon’ny mpianatra, 
niitatra tamin’ny tora-bato sy doro kodiarana izany. Nirotsaka an-tsehatra avy hatrany ny Emmo/Reg 
ireo mpianatra ary nandefa grenady mandatsa-dranomaso. Nahatratra enina teo ny fipoahana, izay 
ireo mpianatra tany anatin’ny faritry ny Oniversite. 

Nilaza ny avy amin’ny oniversite fa nisy andian’olona nanararaotra ny hetsiky ny mpianatra teny 
ka ireo no nandoro kodiarana sy saika handroba toeram-pivarotana. Antony niantsoana ny Emmo/Reg 
hatrany izany. Voalaza koa fa mpianatra 275 voasoratra anarana tamin’ny taom-pianarana 2013 
2014 ireo ary nangataka ny hitovy zo amin’ny mpianatra 2015. Nambaran’ny tompon’andraikitra 
hoavahana hatramin’ny 26 jolay izao ny olan’ireo mpianatra. 

Efa ny tapak’andro hariva vao niverina tamin’ny laoniny ny filaminana teny Ankatso. Niala teny 
ny taxi-be noho ny tahotra tora-bato. Nikatona avokoa ireo mpivarotra nifanitsy tamin’ny korontana. 
ihany koa ny fanimban-javatra tamin’izany. 

Araka ny fanazavana, fitakiana momba ny hanafoanana ny sazy vokatry ny fiakarana Codis an’ny mpianatra 
antsoina hoe Pipi, ka nahatonga ity mpianatra handoa onitra sy tsy mahazo mandia oniversitem-panjakana 
ny roa taona. Heverin’ny mpianatra fa tsy ara-drariny io sazy io raha miohatra amin’ny lazaina 
fandikan-dalàna nataon’ilay tovolahy, ka nahatonga ny fitakiana ny hanafoanana izany avy hatrany. 

Nanampy trotraka ireto ny fitakiana vatsim-pianarana nataon’ny mpianatra mpitsabo. Voalazan’izy 
fa efa taraiky be ny fandraisana vatsim-pianarana ho azy ireo. Iraisan’ny mpianatry ny oniversite 
anefa io. Efa ny herinandro teo koa ny ao amin’ny Magro Ankatso, nanomana hetsika. Tsy raikitra 
izany, fa ny an’ireto andiana mpianatra ireto no tanteraka. Mihevitra ny mbola hanohy ny hetsika 
mpianatra ireto anio. 



Misy mihevitra avy hatrany fa misy ambadika politika amin’ity hetsiky ny mpianatra ity. Tsy nisy 
nanamarina izany aloha ireo mpianatra teny an-toerana. Mifanandrify amin’ny toe-draharaham-pirenena 
mafampana eto an-tanàna izany. Samy manao fitakiana avokoa ny rehetra, ny mpanao gazety, ny mpitondra 
ny mponina any Soamahamanina, hatramin’ny mpianatra ihany koa izao. Mananontanona ny an’ny taxi-be 
miandry ny fanadinana BEPC ho tapitra, raha ny feo mandeha. Ho raharaha ny hitranga eto an-tanàna 
indray mihetsika avokoa ny mpanao fitakiana rehetra. Asa mety ho araky ny mpitandro filaminana 
ve raha izany no mitranga? 





Les commentaires sont fermées. 

