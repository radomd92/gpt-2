ARETINA SAROTRA TSABOINA :: MIHAMARO IREO ANKIZY TRATRAN’NY HOMAMIADANA • AORAHA

Mitombo isa hatrany. Betsaka ireo ankizy voan’ny homamiadana ankehitriny, raha ny tatitra voaray 
amin’ ny Sampandraharaha mikarakara izany etsy amin’ny Hôpitaly Joseph Ravoahangy Andrianavalona 
Iray amin’izany i Antsa, zazalahy izay vao efa-taona monja, voan’ny homamiadan’ny ra. 

Iray amin’ireo ankizy tsaboina etsy amin’ny Hjra izy. Mitantara ny fitrangan’ny aretina sy ny 
ny fitsaboana ireo fianakaviany. “Tsy nahita tory izy ny alin’ny dimy janoary lasa teo. Tsy zakany 
feny ary nalain-komana izy. Efa noentina tao amin’ny hôpitalin’i Fianarantsoa izy ary ny mpitsabo 
no nandefa azy taty Antananarivo ary taty vao fantatra fa homamiadana ny aretina nahazo azy”, hoy 
Martine, reniben’i Antsa omaly nandritra ny fankalazana ny andro iraisam-pirenena amin’ny ady 
amin’ ny homamiadana mpahazo ny ankizy, teny amin’ny Hjra. 

Sahirana ireo fianakaviana noho ny halafosan’ ny saran’ny fitsaboana satria telo hetsy ariary 
tsy maintsy aloan’izy ireo isaky ny manao “chimiothérapie”.“Tsy ampy mihitsy ny vola eo am-pelan-tanana 
voatery nitrosa tamin’ireo havana izahay. Misy ihany koa nefa ireo malala-tanana nanampy anay”, 
hatrany ity renim-pianakaviana ity. Na izany aza, efa mihatsara ny fahasalamany ankehitriny 
efa manomboka misakafo 



Efa mahatratra an-jatony ireo trangana homamiadana mahazo ny ankizy voarain’ny sampan- draharaha 
izany etsy amin’ny Hjra, tamin’ny taona 2018. Manodidina ny iray isaky ny efatra andro eo ho eo izany 
izany, hoy ny fanazavana. Efa azo lazaina fa betsaka izany, hoy ny mpitsabo na dia mbola vitsy aza 
ireo olon-dehibe iharan’ity areti-mandoza ity. 

“Manodidina ny dimy amby fitopolo ireo zaza tsaboina avy eto Antananarivo fa saika avy any amin’ny 
avokoa ny anka- beazany. Ny ankamaroany dia mbola manao fitiliana avokoa. Misy ihany koa nefa ireo 
nandalo fitsaboana tany amin’ny faritra nisy azy ary tsy maintsy nalefa vonjimaika taty Antananarivo”, 
ny dokotera Rakotosolofo Joaly, mpitsabo zaza manam-pahaizana mahakasika ny homamiadana ao 
Hjra. 

Maro karazany ireo homamiadana mahazo ny zazakely toy ny amin’ny ra, ny “retinoblasthome” sy ny 
voa ary ny maro hafa. Arakaraka ny aretina kosa ny faharetan’ny fitsaboana, toy ny hoe mandalo “Chimiothérapie” 
ny roa taona raha voan’ny homamiadan’ny ra. Mbola tena lafo tokoa ny saran’ny fitsaboana azy noho 
halafon’ny fanafody anaovana “chimiothérapie”. 

Misy ihany koa ireo tsy maintsy alefa any an-dafy ireo ankizy no tsaboina. “Na izany aza,mora kokoa 
fitsaboana raha tsy tara ny fahatongavana eny amin’ ny tobim-pahasalamana. (…) Tsy fantatra nefa 
fisian’izany aretina izany raha tsy efa mandeha ny fitiliana samihafa izay efa azo atao eto amintsika 
ankamaroany”, hoy hatrany ny dokotera Rakotosolofo Joaly. 









Enregistrer mon nom, mon e-mail et mon site web dans le navigateur pour mon prochain commentaire. 



