FITATERANA AN-TANETY : HIKORONTANA FA VARIANA AMIN-JAVATRA HAFA NY MPITONDRA

Accueil > Gazetin'ny nosy > Fitaterana an-tanety : Hikorontana fa variana amin-javatra hafa ny 


Publié le 23 mars 2019 



Isan’ny sehatra iankinan’ny aim-bahoaka sy ny fihodinan’ny raharaham-pirenena ny fitaterana. 
izao tato ho ato ny fitokonan’ny mpitatitra entana (camioneurs) noho ny olana nateraka ny fepetra 
noraisin’ny manam-pahefana. 

Niakatra koa iny ny saran-dalana amin’ny fiara fitaterana eto amin’ny manodidina an’Antananarivo 
fa tsy misy tompon’andraikitra mitady izay tokony ho elanelam-panahy. Amin’izao fotoana dia re fa hanondrotra ny saran-dalany koa ny fiara karetsaka na “taxi ville”. 

Tsy azo boriboriana amin’ny hoe “rariny izany” na “tsy rariny izany” ny resaka, fa misy ady hevitra 
fifampidinihana ary fifandresen-dahatra takian’ny fahitana vahaolana amin’izany. Hatreto anefa dia tsy misy mpisahana izany antokon-draharaham-panjakana foibe momba ny fitaterana 
izany na ny “Direction générale du transport terrestre”. 

Raha fitaterana an’habakabaka sy fitaterana an-dranomasina dia ihazakazahan’ny fitondram-panjakana 
ny mikarakara azy satria misy tombontsoa manokan-dry zalahy any fa raha izay fitaterana an-tanety 
odian-dry zalahy fanina satria ny vahoaka no tompon-draharaha sy iharan’ny vaikan’ny tsy fahitana 
eo. Tena manao vain-drahalahy tsy mba maharary e! 

Aleo tsorina ny resaka fa raha izao fomba fiaingan’ny fitondram-panjakana izao no mitohy fa tsy 
fanitsiana dia inty isika eto hifankahita fa havotan’izao fitondrana izao lafo ny fahadisoan’ny 
faritany. Ireo rehetra mizahozaho ho “teknisianina ambony” sy “manampahaizana avy any an-dafy” 
“mpila ranondranony” rehetra ireo ve afaka hiaro izao fitondrana izao rehefa tonga amin’ny fotoana 
hevitra ny vahoaka hoe “azafady kosa aloha fa tsy izao no nifanarahana”! 

Trafon-kena ome-mahery ka ambava homana, ampo mieritreritra, hoy ny fitenenan-drazana izay. 



