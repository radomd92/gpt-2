VOVONANA MIARO NY ZAZA :: MBOLA ADY GOAVANA NY FIAROVANA NY ZON’NY ANKIZY • AORAHA

Tsy misy mpiraha- raha. Betsaka ireo zon’ny ankizy mbola voahitsakitsaka eto Madagasikara raha 
voalazan’ny Vovonan’ny fiarahamonim-pirenena miaro ny zon’ny ankizy na Pfsce. Anisan’izany 
tsy fihainoana ny feon’izy ireny rehefa miteny sy ny fiheverana azy ireo ho zaza bodo ka tsy manan-kevitra. 

Eo ihany koa ny fampiasana ireo ankizy tsy ampy taona. “Anisan’ ny tsy fanajana ny zon’ny ankizy 
fandefasana ny zaza tsy ampy taona hiasa, indrindra ny asa an-trano. Ity tranga ity izay zary efa 
mandeha ho azy amin’ny ray aman-dreny sy ny mpampiasa noho ny tsy fisiana”, hoy Nomenjanahary Ando, 
Pfsce, omaly, teny Ampasanimalo. 

“Ankoatra izay, maro be ihany koa ireo ray aman-dreny tsy mandefa ny zanany any an-tsekoly noho 
fahantrana nefa tokony hanana ho avy mamiratra ireo ankizy ireo”, hoy hatrany ny fanazavana. 

Hanampy ireo zaza mirenireny 

Etsy an-danin’izany mbola betsaka ireo ankizy tsy misy mpiahy, mirenireny eny an-dalambe. Manodidina 
roa rivo izy ireo ho an’ny eto Antananarivo manokana. Hifantoka amin’ny fanarenana azy ireo ny 
izay hotanterahin’ ny Pfsce ny 20 sy 21 novambra ho avy izao, etsy Mahamasina mandritra ny andro 
ho an’ny zon’ny ankizy. 

“Ao anatin’ny tetikasa fampiroboroboana ny zon’ny ankizy marefo sy ny fanarenana azy ireo ity 
ity. Natao ihany koa mba hampaha-fantarana ny besinimaro ny mikasika izany amin’ ny alalan’ny 
antso mba hampi-tsaharana ny fanosihosena ny zon’ny ankizy”, hoy hatrany ny fanazavana. 

Hetsika maro no hotanterahina mandritra io roa andro io, toy ny atrikasa fampahafantarana ny Vovonana 
izay miara-miasa amin’ny minisiteran’ny Mponina amin’ny fiarovana ny zon’ny ankizy nandritra 
folo taona. Hisy ihany koa ny fampisehoana handraisan’ireo fikambanana tsy miankina maro samihafa, 
hatao eo anoloan’ny kianjan’i Mahamasina. 









Enregistrer mon nom, mon e-mail et mon site web dans le navigateur pour mon prochain commentaire. 



