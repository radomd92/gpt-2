IVATO  : TOVOLAHY KELY TSY AMPY TAONA TRATRA NANGALATRA MAZDA | NEWSMADA

Par Taratra sur 06/11/2017 

Tsy nampoizina! Ankizy tsy ampy taona mahavita mangalatra fiara teny Ivato. Manana fitaovana 
sy famelomana fiara izy ireo. Soa ihany fa tsy nahay nitondra loatra ka izay nahasarona azy. Iray 
iray tafatsoaka teny Ivato. 

Tovolahikely roa manodidina ny 17 taona eo, nangalatra fiara Mazda teny Ivato, omaly maraina. 
olona ao am-piangonana izy roa lahy nanokatra ilay fiara nijanona teo amoron-dalana. Araka ny 
manana fanalahidy izy ireo nanokafana ny varavaran’ilay fiara. Namelona mihitsy ary nitondra 
Mazda kanjo latsaka tanaty tatatra ilay fiara. Teo no nahasamborana ny iray, raha tafatsoaka ilay 
faharoa. 

Tsy mbola nisy tahaka ity, tovolahikely mangalatra fiara, ary manana fitaovana entiny manatanteraka 
Efa nandeha ilay fiara vao taitra ny tompony nanenjika sady nihorakoraka. Tsy lasa lavitra, moa 
ilay Mazda nentin’ireto ankizy tsy ampy taona. 

Mandeha ny fanadihadiana azy ireo raha nisy olon-dehibe naniraka na nahim-pony irery ny nanao 
asa ratsy ity. Vao ny faran’ny herinandro teo mantsy ny nahatrarana ireo olon-dratsy mpangalatra 
Sprinter sy Mazda. Nisy mpitandro filaminana mihitsy tamin’ireo jiolahy ireo. Izany hoe lasibatry 
mpangalatra ireo karazana fiara roa ireo. Tamin’ity indray mitoraka ity, ankizy indray manao 
asa ratsy. Mety noho ny tsy fahaizan’ireo ankizy mitondra ilay fiara, raha tsy izany, efa nanjavona 
fiaran’olona. 



Amin’ny ankapobeny, vokatry ny fahantrana mahatonga ny firongatry ny asa ratsy. Tsy voalohany 
nisy ankizy tsy ampy taona nangalatra fa maro ireo tratra mangaro-paosy, manendaka, ary anisan’ny 
indrindra ilay famonoan’olona teny Ambohitrarahaba farany teo. Tamin’ity kosa, tratra mangalatra 
ny ankizy. 

Miitatra ny sain’ireo ankizy na zatovo eto amintsika. Misy ny maniraka amin’ny ankapobeny, kanefa 
ihany koa ny fampianaran-dratsy azon’izy ireo amin’ny fiaraha-monina. Ny tranga voizina amin’ny 
aman-jery, sns. Tompon’andraikitra voalohany amin’ny zanany koa anefa ny ray aman-dreny andanin’izany. 
ny ankizy, ny fanoroana, sns. Azo heverina fa mety iharan’ny sazy ihany koa ny ray aman-drenin’ireo 
tsy ampy taona manao asa ratsy. 



Les commentaires sont fermées. 

