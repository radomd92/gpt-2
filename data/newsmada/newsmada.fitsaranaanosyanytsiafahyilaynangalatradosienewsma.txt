FITSARANA ANOSY : ANY TSIAFAHY ILAY NANGALATRA DOSIE | NEWSMADA

Par Taratra sur 13/12/2017 

Naiditra am-ponja vonjimaika eny Tsiafahy ny tovolahy iray voampanga tamin’ny halatra “dossier” 
amin’ny fitsarana Anosy. Voasambotry ny sampana miady amin’ny « Cybercriminalité » ao amin’ny 
Ratsimandrava, Antananarivo, ny 10 desambra teo, tao an-tranony eny Beravina Itaosy Antananarivo 
ilay tovolahy io, izay voarohirohy tamin’ny halatra antontan-taratasim-pitsarana tao amin’ny 
Anosy. 

“Rehefa nahazo ny baiko ny hikarohana io olona io avy amin’ny fitsarana. Nanao ny fikarohana rehetra 
zandarimariam-pirenena. Ny « compte facebook » -ny no hitan’ny tao amin’ny « Direction Police 
» an’ny zandary ka nomena io sampana voalaza eo ambony io ny raharaha mba hanaovany ny fikarohana”, 
ny fanazavana. Avy amin’ny alalan’io « compte facebook » io no niaingan’ny fitsirihana rehetra 
tratra teny Itaosy, izay fonenana ilay tovolahy. 

“Marihina fa tsy vitan’ny nangalatra taratasy ihany no nataon’ity voarohirihy ity fa hita mivandravandra 
amin’ny sary asehony ao amin’ny Facebook fa misandoka andraikitra ho mpisolovava ihany koa ity 
ity”, hoy ny zandary. Rehefa natolotra ny fitsarana izy ny 11 desambra teo, taorian’ny famotorana 
tafiditra vonjimaika eny amin’ny fonjaben’i Tsiafahy miandry ny fitsarana azy. 



Les commentaires sont fermées. 

