FJKM ATSIMON’IMAHAMASINA: NAMOY NY AINY NY PREZIDAN’NY AFF, NARATRA NY MPITANDRINA | NEWSMADA

Par Taratra sur 17/09/2018 



Iray maty, 15 naratra. Io ny vokatry ny lozam-pifamoizoizana nitranga, omaly maraina, tany Ilempona-Antanifotsy. 
Sprinter iray, avy any Mahajanga, nianatsimo ho any Fandriana, no nifandona tamina fiara madinika, 
avy any Morondava. 

Raha ny sary miparitaka any amin’ny tambajotran-tserasera rehetra any, hita ho mafy ny fifandonan’ireto 
roa ireto. Potika tanteraka ny lohan’ilay fiarakely, nisy ilay namoy ny ainy, izay filohan’ny 
Asa fitoriana ny Filazantsara (AFF), ao amin’ny FJKM Atsimon’Imahamasina, Ramalanjaona Raobena, 
ny voalaza ao amin’ny pejy “facebook” an’ny antoko mpihira Tsantan’Imahamasina. 

Fantatra fa tao anatin’ity fiarakely ity koa ny mpitandrina ao amin’ny FJKM Atsimon’Imahamasina, 
mpitandrina Ranaivoniarivo Tiana Alisoa, mivady sy ny prezida synodaly ao Ambovombe Atsimo Kristy 
i Soja Arthur. Samy naratra mafy avokoa izy ireo. Avy nanatrika ny fihaonamben’ny AFF, tany Morondava, 
ireo. 

Tsy nisy noraisina, toy izany koa, ny anoloan’ilay fiara Sprinter, nahitana olona maromaro naratra 
nihosin-dra, izay nentina avy hatrany tany amin’ny hopitaly ao Antanifotsy. 

Samy manana ny filazany ny olona, any anaty tambajotran-tserasera any, mikasika ny antony nahatonga 
loza mahatsiravina ity. 

Raha ny nambaran’ny borigadin’ny zandarimaria ao Antanifotsy hatrany, tsy mbola mazava, hatreto, 
tena nitarika ny loza ary ao anatin’ny fanadihadiana tanteraka izy ireo. Efa nentina aty Antananarivo 
ny nofomangatsiak’ilay nindaosin’ny fahafatesana. Mbola misy kosa ny tsaboina any Antanifotsy. 

Mbola tany amin’ny lalam-pirenena fahafito ihany, saingy teo anelanelan’Alakamisy-Ambohimaha 
Fianarantsoa, fiara telo no indray nifandona. Tsy nisy kosa ny aina nafoy tamin’ity lozam-pifamoivoizana 


Ivandry, noraisin’ny primatiora ny fitsaboana ireo ankizy voadona 

Ankizy roa no indray voadonan’ny fiara mpanara-dia ny praiminisitra, ny zoma hariva teo teny Ivandry. 
misy ahina intsony ny ain’ny iray raha toa ka mbola nanahirankirana ny iray hafa, araka ny fanambarana 
ny zoma alina. Samy tsaboina eny amin’ny hopitaly HJRA Ampefiloha avokoa izy ireo, ary miantoka 
lany rehetra amin’izany ny fiadidiana ny praiminisitra. 

Raha tsiahivina, tezitra ireo nahita ity lozam-pifamoivoizana ity ka nodoran’izy ireo ilay fiara 
izay fantatra fa nirimorimo sy tany amin’ny faritra tsy tokony ho nalehany. Raha ny voalazan’ity 
primatiora ity kosa, teny afovoan’arabe ireo ankizy ary amin’ny fotoana mahabetsaka ny fiara 


« Filohana andrimpanjakana ny praiminisitra ka ho fiarovana ny ainy, misy ny tombony manokana 
ny fiara mitondra azy sy ny mpanara-dia amin’ny fampiasana ny lalana… Noho ny zava-nitranga, nohamafisina 
fiambenana azy », hoy hatrany ny fanambarana. 



Les commentaires sont fermées. 

