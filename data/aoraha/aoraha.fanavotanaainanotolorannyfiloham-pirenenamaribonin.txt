FANAVOTANA AINA :: NOTOLORAN'NY FILOHAM-PIRENENA MARIBONINAHITRA I EULALIE • AORAHA

Noraisin’ny Filoham-pirenena, Rajaonarimampianina Hery, teny amin’ny lapam-panjakana Iavoloha, 
Rafaramalala Heriniaina Eulalie, ilay tovovavy, namonjy ilay zazakely latsaka tao anaty rano, 
lozam-pifamoivoizana namoizana ain’olona efatra teny amin’ny tetezan’ Iombifotsy Andranomena 
Arivonimamo, ny alahady 1 jolay lasa teo. Nanolotra ho azy ny mariboninahitra «Chevalier de l’Ordre 
Mérite Malagasy» ny Filoham-pirenena. Ankoatra izay dia hiantohana manontolo ihany koa ny fianarana horantoviny sy ny lalam-piofanana 
manomboka izao. 

Mbola vao 16 taona monja io zazavavy maherifo nanao ny ainy tsy ho zavatra nanavotra ilay zazakely 
volana tra-doza io. I Eulalie ihany no nanakana fiara hitondra ilay zazakely taty amin’ny hôpitaly 
Ravoahangy Andrianavalona na Hjra Ampefiloha. 

Fihetsika maha te-hidera no nataon’io tovovavy maherifo io ary mendrika ho azy ny omena mariboninahitra 
ny soa vitany tamin’ny asam-pamonjena ny mpiara-belona aminy. 









Enregistrer mon nom, mon e-mail et mon site web dans le navigateur pour mon prochain commentaire. 



