NIKASA HISOLOKY 40 TAPITRISA AR : NORAISIM-POTSINY IREO TELO LAHY NISANDOKA HO TALEN’NY KABINETRA | NEWSMADA

Par Taratra sur 22/02/2016 

Noraisim-potsiny! Voasambotry ny mpitandro filaminana tao Manakarabe, ny 19 febroary 2016 teo 
telo lahy nisandoka ho Dir Cab-n’ny Antenimieram-pirenena. Nikasa haka vola mitentina 40 tapitrisa 
tamin’olona iray tany an-toerana izy ireo… 



Nokasain’ireto mpisoloky ireto hakana lelavola mitentina 40 tapitrisa Ar ny fianakaviana manam-boninahitra 
ao Manakarabe, araka ny fanazavan’ny loharanom-baovao iray any an-toerana. Voalaza fa manana 
maha mahatihanina izay misoratra amin’ny anaran’ny Dir Cab-n’ny Antenimieram-pirenena Nono 
Said ry zalahy ireto. Saingy tsy misy akory anefa io anarana io taorian’ny fanamarinana nataon’ny 
filaminana ao Manakara. Saika hanindry bokotra sy hampihorohoro ilay olona hosolokiany amin’ny 
olom-panjakana azy ry zalahy nefa tratra ihany taorian’izay fa mpisoloky izy ireo. Ao anatina 
goavana momba ny fisolokiana avo lenta ireto mpisoloky ireto. 

Ao anatin’ny fanadihadiana ny mpitandro filaminana misahana ity raharaha ity ka aorian’izay 
fantatra ny marina rehetra momba ity fisandohana andraikitra goavana ity. Niaiky ny heloka vitany 
ireo voarohirohy, raha ny fanazavana voaray hatrany. 

Tsy vao izao no nisy andian’olona misandoka sy mitondra karatra maha matihanin’ireny andrimpanjakana 
eto amin’ny firenena ireny mba hisolokiana olona. 



Les commentaires sont fermées. 

