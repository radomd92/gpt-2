BAOLINA KITRA - "CAN 2019" :: «TSY MANANA OLANA AMIN’I DAX AHO», HOY I NICOLAS DUPUIS • AORAHA

Naneho hevitra ny amin’ny tsy naha­tafiditra an’i Aroha­­sina Andriamirado na i Dax, mpilalao 
ravi­nahitra any amin’ny Kaizer Chiefs, Afrika Atsimo, ao anatin’ny Barean’i Mada­gasikara 
Nicolas Dupuis, mpanazatra nasionaly, omaly teny amin’ny tranoben’ny baolina kitra Isoraka. 

«Tena mpilalao ilaiko ary ankafiziko i Dax. Manana fahaiza-manao ilaina amin’ny ekipam-pirenena 
Manana olana eo amin’ny ara-taratasy anefa izy. Manao antso avo amin’ireo tompon’andraikitra 
ny olany aho », hoy ity teknisianina frantsay mitantana ny ekipam-pire­nena malagasy hiatrika 
fiadiana ny amboaran’i Afrika (CAN 2019) ity. 

«Tsy miankina aminay teknisianina ny tsy maha ao anaty lisitra an’i Dax. Raha mitohy izany olana 
dia tsy ho tafiditra ho Barea mihitsy izy», hoy hatrany ny fanazavany. 

Raha tsiahivina dia tsy fahazoana alalana avy amin’ny ekipan’ny Fosa Juniors any Boeny hifindra 
tena niteraka ny olana teo amin’ity kapiteniny fahiny ity. Nisy mihitsy ny fifandirana naharitra 
amin’ny Kaizer Chiefs sy ny Fosa Jr tamin’ity raharaha ity. Voatery niditra an-tsehatra ireo rafitra 
ny baolina kitra iraisam-pirenena saingy niteraka ny tsy fahafahan’ity irakiraka mpanafiky 
Barea fahiny ity ho tafiditra ao amin’ny ekipam-pirenena izany. 

“Miantso ny Fosa Juniors sy ny komity ho an’ny fame­renena amin’ny laoniny ny Federasiona malagasin’ny 
kitra aho hamaha io olana io”, hoy i Nicolas Dupuis.Ity teknisianina ity no hitondra ny Barean’i 
amin’ny dingan’ny famaranana ho an’ny CAN 2019, hatao any Ejypta. Tontosa, omaly, teny amin’ny 
baolina kitra ny fanaovan-tsonia ny fifanaraham-piaraha-miasa teo amin’ny komity ho an’ny famerenena 
laoniny ny Federasiona sy ity teknisianina Frantsay ity. “Miankina amin’izay ho filohan’ny Federasiona 
eo indray ny mety mbola hijanonako eo amin’ny lohan’ny Barea satria hatra­min’ny fiafaran’ny 
2019 ihany no nosoniaviko”, hoy hatrany izy. 









Enregistrer mon nom, mon e-mail et mon site web dans le navigateur pour mon prochain commentaire. 



