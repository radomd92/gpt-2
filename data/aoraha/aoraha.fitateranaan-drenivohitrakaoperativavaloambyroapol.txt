FITATERANA AN-DRENIVOHITRA :: KAOPERATIVA VALO AMBY ROAPOLO HAMPAKATRA SARAN-DALANA • AORAHA

Kaoperativa valo amby roapolo no efa tapa-kevitra hampihatra ny fampiakarana ny saran-dalana 
500 ariary. Ho amin’ny anio, enina amin’izy ireo no nanapa-kevitra samirery ny hampakatra izany 
ny zotra 126, 157, 193,162. 

“Tsy nanaraka ny hevitra tapaka tao anatin’ny fivoriam- be izay notanterahina, ny talata lasa 
izy ireo satria ny tapaka tao dia afaka dimy ambin’ny folo andro vao hampakatra saran-dalana ny 
Ireo filohana kaoperativa no hanapa-kevitra na hampiakatra na tsia”, hoy ny fanazavan-dRakotonirina 
Louis Emile, filoha lefitry ny UCTU. 

Mbola manome fe-potoana hiomanan’ireo mpandeha ny kaoperativa hafa, ao ihany koa ireo mbola miandry 
fanampiana avy amin’ny fanjakana. “Efa noresena lahatra ireo kaoperativa valo amby roapolo ireo 
hanaja ilay fe-potoana dimy ambin’ny folo andro. Ny enina aloha no efa tena resy lahatra ary mbola 
soratra mampilaza ny mpanjifa anaty fiaran’izy ireo. Tao no efa nanala izany”, hoy hatrany ny filoha 
ny UCTU. 

Tsy misy ny fitokonana manomboka ny alatsinainy ho avy izao, araka ny feo mandeha. Nilaza ny mbola 
hampihatra izany fampiakarana saran-dalana izany kosa ny vondron’ny mpitatitra ivelan’ ny reni-vohitra 
UCTS. Ny laharam- pahamehana ho azy ireo amin’izao fotoana dia ny ady amin’ilay didy navoakan’ny 
Fitaterana amin’ny tsy fahazoana manao fitaterana manokana na “spécial miala 40 km ny renivohitra”. 









Enregistrer mon nom, mon e-mail et mon site web dans le navigateur pour mon prochain commentaire. 



