BEHORIRIKA : VOASAMBOTRA INDRAY NY DIMY TAMIN’IO ANDIAN-JATOVO MPANENDAKA – MIDI MADAGASIKARA

Dimy tamin’ireo andian-jatovo sy ankizy manao ny asa ratsiny eny amin’iny faritra Behoririka 
ny manodidina iny indray no voasambotra ny faran’ny herinandron’ny paka lasa teo. Voalazan’ny 
anivon’ny pôlisim-pirenena fa indrindra ireo mpitandro filaminana misahana iny faritra iny 
mantsy, fa isan’ireo toerana arahina maso manokana izany faritra iny. Izany dia noho ny fisian’ireo 
maromaro manendaka sy mangarom-paosy, izay tena mampikolay ireo mpiantsena, mpivarotra ary 
olona mpandalo mindrina iny lalana iny. Efa misy paik’ady manokana nentin’ny avy eo anivon’ny 
boriborintany fahatelo, entina manara-maso azy ireo araka izany, ka nahazoana izao vokatra izao. 
ny fanazavana azo hatrany dia « tazana maro tokoa izy ireo nihaodihaody teny amin’iny manodidina 
faran’ny herinandon’ny fety io, ka raha vantany vao mahita hirika dia manao ny asa ratsiny ». Andiany 
izy ireo no « miara-miasa », ka ny sasany mody mibahana izay lasibatra, ary ny hafa maka izay azo alaina 
eny amin’ity farany. Anisan’ny tratra am-bodiomby tamin’izany ny tovolahy iray, azo inoana fa 
lehiben’izy ireo. Tafaporitsaka kosa moa ny ambiny. Tsy niandry ela anefa dia voasambotra ihany 
ireo, izay miisa efatra, rehefa natoron’ity tra-tehaka ny misy azy ireo. Manodidina ny 15 taona 
ho eo ny zandriny indrindra ary 24 taona no zokiny indrindra. Raha ny tatitra hatrany dia samy mipetraka 
amin’iny faritra Anosizato iny avokoa ry zalahy ireto, ary tonga hatrany Behoririka manao ny asa 
Efa samy nampidirina am-ponja vonjimaika avokoa moa izy ireo. Nalefa eny Anjanamasina kosa ireo 
ampy taona. 




















