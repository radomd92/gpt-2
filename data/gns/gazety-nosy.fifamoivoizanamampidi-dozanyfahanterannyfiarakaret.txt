FIFAMOIVOIZANA : MAMPIDI-DOZA NY FAHANTERAN’NY FIARA KARETSAKA MIASA ETO ANDRENIVOHITRA

Fiara karetsaka iray nitodi-doha ho any Fasan’ny karana indray no nirehitra teo Ankadimbahoaka 
atoandron’ny zoma 31 mai lasa teo. Raha ny filazan’ny nanatri-maso dia teo ampandehanana no nirehitra 
fiara. Nijanona avy hatrany ilay mpamily namono afo. Tsy nisy « extincteur » anefa ilay fiara ka 
vao maty ny afo. Efa matetika no nahitana tranga toy izao teto andrenivohitra. Fiara karetsaka 
no tratran’izany toy ny niseho teo 67Ha vao tsy ela akory izay. 

Antitra ny ankamaroan’ny fiara karetsaka miasa eto Antananarivo ankehitriny. Misy ireo fiara 
amam-polo taonany maro, mbola miasa hatrany. Efa korotam-by tanteraka. Hidim-baravarana, karetsaka 
gasy. Fiara sarotra velomina, maty eny am-pandehanana. Tsy vitan’izany fa ren’ny ain’ny mpandeha 
rehefa manitsaka hisatra na « frein » ny mpamily. «Fil» atambatambatra no amelomana azy, andrefasana 
sy « Clignotant ». Mitselatselatra sy mivoaka afo kely mihitsy rehefa atambatra ny «fil». Ny « bidon 
na tavoahangy misy lasantsy anefa eo akaiky eo ihany. Tsy mahagaga raha mirehitra ny fiara. 

Aiza ho aiza ny fanaraha-mason’ny tompon’andraikitra manoloana izany rehetra izany? Raha ny 
mantsy dia tsy manao « visite technique » mihitsy ny ankamaroan’ireny fiara karetsaka ireny. Tsy 
araka ny tokony ho izy ny fiara kanefa mivezivezy eny foana, tsy voasava. Tokony hojerena akaiky 
momba azy ireo hisorohana ny loza mety hitranga sy ny ain’ny mpandeha. 

Jean Claude (Stagiaire) 

