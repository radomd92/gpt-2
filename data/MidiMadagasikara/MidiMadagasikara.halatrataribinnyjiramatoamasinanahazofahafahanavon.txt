HALATRA TARIBIN’NY JIRAMA TOAMASINA : NAHAZO FAHAFAHANA VONJIMAIKA NY IRAY, MIANDRY FITSARANA AM-PONJA NY NAMANY – MIDI MADAGASIKARA

Ny alakamisy teo no niakatra fitsarana ilay raharaha fahatrarana ambodiomby ireo roa lahy, isan’ny 
mpangalatra taribin’ny Jirama Toamasina; tamba-jotra mampitohy ny toby famokarana amin’ny 
rano ao Volobe Toamasina II sy Toamasina renivohitra. Nandritra izany, dia ny iray ihany no miandry 
am-ponja raha nafahan’ny fitsarana ny namany; raha ny angom-baovao natao dia nisy olombe an-tanana 
Toamasina nanao fanelanelana ny iray tamin’ireto tovolahy tratra tao Toamasina II niaraka tamin’ny 
180m nitadiavana mpividy. Tsy sambany izao fanelanelanana izao raha ny voalazan’ny Jirama amin’ireo 
ny toribin’izy ireo na tratra ambodiomby aza, fa efa maro satria ireo tratra hatramin’izay dia 
nahazo fahafahana vonji- maika avokoa raha tsy afaka madiodio eo anivon’ny fitsarana hoy hatrany 
Jirama Toamasina mitaraina. Raha atambatra anefa ny tariby very tao anatin’ny 14 taona niadian’ny 
tamin’ity halatra tariby ity, dia efa nahatratra 1.750 km ka ny 950m amin’izany dia nitranga ny 
janoary ity monja ; izay hoe taona vao miandoha. Raha ny angom-baovao teo anivon’ny Jirama Toamasina 
dia misy mandrahona mihitsy ireo olombe mpanelanelana ireo, fa tsy ho resinareo mihitsy ny herin’ny 
sy herin’ny omby, ka na ianareo manaiky mora sy alainareo ny taribinareo tratra, na miala maina 
amin’ireo raharaha halatra tariby ireo. Ankoatra izay, ny alarobia 16 janoary teo dia niampy 150m 
ny taribin’ny Jirama very teto Toamasina manampy ireo very 950m teo aloha, izany hoe efa mananika 
iray kilometatra ny tariby vita amin’ny Viraty ny Jirama nisy nangalatra hatreto. Ny tena olana 
ny Jirama, dia an-tapitrisany no hividianan’ny Jirama ny metatra amin’ireo vita amin’ny Viraty 
nefa dia 2.000 ariary monja no hivarotan’ireo mpangalatra izany amin’ireo mpividy azy. Miantso 
amin’ny vahoaka noho izany ny Jirama hiaro ny fananam-bahoaka mba tsy hisian’ny fitohizan’ny 
lavareny na eo aza ny olan’ny solika miteraka fahatapatapahana izao. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

