KITRA - « LIGUE 1 » FRANTSA :: HILALAO AO AMIN’NY STADE RENNAIS I JEREMY MOREL • AORAHA

Niova ekipa indray i Jérémy Morel, mpilalao mpila ravinahitra any Frantsa, nandrafitra ny ekipam-pirenena 
na ny Barea rehefa nahavita niaro ny voninahi-pirenena tany amin’ny fiadiana ny amboaran’i Afrika 
ny CAN. Nanao sonia herintaona ho an’ny Stade Rennais FC, any Bretagne, izy omaly, rehefa avy nandalo 
andro teto Madagasikara. 

“Maro ny ekipa nangataka ny haka ahy saingy ny Stade Rennais FC no nosafidiko. Faly ihany koa aho 
ireo efa-taona nahafinaritra niainako tao amin’ny Olympique Lyonnais”, hoy i Jérémy Morel. 

Nahavita efa-taona tao amin’ny Olympique Lyonnais izy izao nandray ny fanamiana mainty sy mena 
Tapitra tamin’ny voalohan’ny volana jolay mantsy ny fifanarahana nataony tamin’izany klioba 
Lyon izany. Ampatsiahivina fa nanomboka vodilaharana tao amin’ny Football Club Lorient ity mpilalao 
ity. Efa nilalao efa-taona tao amin’ny Olympique de Marseille ihany koa izy avy eo, 

mialoha ny nandehanany tao Olympique Lyonnais. Nahavita lalao fito amby enipolo sy telonjato 
amin’ny Ligue 1 izy hatreto. Telo amby efapolo lalao kosa ny lalao natrehany tao amin’ny fiadiana 
amboaran’i Eoropa. Dimy amby telopolo taona ny lehilahy ankehitriny. Mitohy hatrany izany ny 
eo amin’ny sehatra iraisam-pirenena. 











Enregistrer mon nom, mon e-mail et mon site web dans le navigateur pour mon prochain commentaire. 



