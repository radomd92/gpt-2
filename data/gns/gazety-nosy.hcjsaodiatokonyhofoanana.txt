HCJ : SAO DIA TOKONY HO FOANANA

Tao anatin’ny roa taona izao no feno tanteraka ny mpikambana tao amin’ny HCJ (Haute coure de justice) 
ny fitsarana Avo. Natao hitsarana ny mpitondra firenena ambony sy ny andrim-panjakana ambony 
ity. Ny filohan’ny repoblika, ny mpikambana ao amin’ny governemanta sy ny praiminisitra. 

Efa ela no niandrandra izany filoham-pirenena ho tsaraina amin’ny halatra izay nataony sy ny fanodinkodinana 
volam-panjakana sy ny fananam-bahoaka ny vahoaka Malagasy. Hatrany amin’ny faha repoblika fahatelo 
noezahina napetraka ity andrim-panjakana ity nefa tsy nety tafapetraka mihitsy. Ny taona 2014 
vao nisy finiavana kely teo amin’ny fanjakana ka nametraka ny HCJ ho isan’ny hampiasana sy hapetraka 


Raha ny fahitana ny raharaha aza dia toa tsy tamin’ny eritreritra sy ny fanirian’ingahy Hery Rajaonarimampianina 
ny hametraka ity rafitra ity saingy voatery izy dia najoro ihany izany noho ny fitakian’ny vahoaka. 

Hatramin’izao fotoana izao dia tsy nahavita nitsara olona na iray amin’ny mpitondra teo aloha 
voarohirohy amin’ny fanodinkodinana volam-panjakana sy fananam-panjakana ary ny kolikoly 
teto amin’ny firenena ny HCJ. Tsy tafahetsika mihitsy noho ny fepetra izay natao mavesatra amin’ny 
famotorana ireny olona ireny. Dia mbola ny mpangalatra madinika ihany izany no azo samborina sy 
eto Madagasikara hatramin’izao. Afaka mangalatra ankahalalahana ireo mpitondra. 

Nanambara ny minisitra ny Fitsarana Jacques Randrianasolo fa mila fanamboarana haingana ny momba 
HCJ. Lasa tsy laharam-pahamehana indray nefa izany amin’ny fivorian’ny Antenimierampirenena 
ny faha 12 aogositra 2019 izao. Ny raharahan’ny mpanohitra indray no lasa laharam-pahamehana. 
ilay ady amin’ny kolikoly izay isan’ny laharam-pahamehana eto amin’ny firenena? Sao dia tokony 
foanana ity HCJ ity fa tsy misy ilaina azy hatramin’izao. 





