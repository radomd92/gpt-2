MORAFENOBE : TALEN’NY FARITRA MELAKY, MATY VOATIFITRY NY DAHALO – MIDI MADAGASIKARA

Niafara tamina rà nandriaka indray ny fanakanan-dàlana tamin’iny lalana mampitohy an’i Tsiroanomandidy 
Maintirano iny. Olona roa no maty voatifitry ny jiolahy, teo anelanelan’ny fokontany Bedoboka 
ny sampanana Bemahatazana ao amin’ny kaominina Morafenobe, ny sabotsy hariva lasa teo. Tompon’andraiki-panjakana 
anivon’ny faritra Melaky ity iray maty voatifitra ity, raha tovolahy mpikirakira mozika fanta-daza 
Maintirano kosa ny iray. Araka ny fampitam-baovao avy amin’ny zandary any an-toerana, dia ny sabotsy 
tokony ho tamin’ny dimy ora sy sasany teo no nitranga ity fanakanan-dàlana miharo famonoana olona 
Fiara tsy mataho-dalana natao ho taxi-brousse no lasibatra tamin’ity fanafihana ity. Lalan-dratsy 
no mankany amin’ilay toerana. Tsy maintsy mandeha mora araka izany ilay fiara. Tamin’izany indrindra, 
hatrany ny vaovao no nisy lehilahy roa nilanja basy teo alohany. Noheverin’ireo mpandeha fa toy 
mpiandry omby ireto roalahy ireto ka tsy noraharahian’izy ireo. Vao nandingana kelikely azy ireo 
ny fiara, avy hatrany dia nirefodrefotra ny basy. Ny mpamily no tena nokendren’ireto roalahy ireto, 
nahay nihilana haingana ity mpamily ity, ary niantefa teo amin’ireo mpandeha roa teo akaiky ny 
Samy voa teo amin’ny lohany ireto mpandeha ireto. Nijininika ny rà. Niezaka ny hitsoaka teo amin’ilay 
ny mpamily ary tafavoaka soa aman-tsara ihany. Nentina haingana tany amin’ny toeram-pitsaboana 
Morafenobe ireo naratra, saingy indrisy fa tsy avotra intsony ny ainy, raha ny vaovao hatrany. 
fa tsy nahazo n’inona n’inona ireto olon-dratsy ireto tamin’ity fanafihana ity. Raha ny fantatra 
koa, dia nisy mpivarotr’omby, mpandeha tao amin’ity fiara ity. Heverina araka izany fa ireto olona 
no saika notilian’ireto olon-dratsy ireto. Efa eny am-pelan-tanan’ny zandary any an-toerana 
raharaha ity. Efa mandeha kosa ny savahao, natao hikarohana ireto jiolahy ireto. 




















