AMBOHIMALAZA : “QUARTZ” 15 TAONINA NOGIAZANA – MIDI MADAGASIKARA

Tsy nisy taratasy na ny iray aza ny fitaterana ireo vatosoa “quartz” izay milanja 15 taonina. Raha 
fanazavana azo tamin’ny mpitandro ny filaminana dia niainga tany Marovola-Brickaville tany, 
harena an-kibon’ny tany ireo. Saika hotaterina hiakatra aty an-drenivohitra no voasakana tetsy 
barazin’Ambohimalaza. Nandritry ny fisavana no nahitàna ireo vato marobe ary rehefa nojerena 
taratasy mifandraika amin’izany, dia tsy nisy na ny kely akory aza. Voatery nogiazana avy hatrany 
entana ary nomena ny polisy misahana ny harena an-kibon’ny tany izay nanokatra ny fanadihadiana 
amin’izany. Endrika gaboraraka tanteraka no mitranga eto amin’ny firenena ary isan’izany ireo 
izay nisesy teny amin’ny lalam-pirenena. Ny iray saribao efa aman-taoniny kanefa tsy nisy taratasy 
(RN2, jereo lahatsoratra etsy ankila). Ity indray dia fitaterana vatosoa am-polony taonina izay 
tsy misy fanahiana, asa izay indray ny tsimatimanota tompon’andraikitra. Izany hatrany no isan’ny 
ity firenena ity hatrizay ary mbola hitohy raha tsy misy ny fangejana tsikelikely izay hatao, toa 
hetsika Mandio ataon’ny zandary ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

