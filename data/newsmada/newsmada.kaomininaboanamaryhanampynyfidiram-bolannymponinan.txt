KAOMININA BOANAMARY: HANAMPY NY FIDIRAM-BOLAN’NY MPONINA NY ZAHAVOARY | NEWSMADA

Par Taratra sur 03/10/2019 

Taorian’ny faharavan’ny orinasa maromaro (mpanao simenitra, mpitoto vary, fiompiana makamba…) 
asa ny mponina ao amin’ny fokotany Ambatomalama, kaominina Boanamary, distrika Mahajanga II, 
taona 2004, sahirana tamin’ny fivelomana ny isan-tokantrano, hoy ny ben’ny Tanàna teo aloha, 
Mohaminy, omaly. Nojerena ny zavatra azo trandrahana eo an-toerana hanampy ny velon-tenan’ny 
monina ao. Satria toerana manana harena samihafa ny kaominina nefa tsy fantatry ny mpizaha tany 
sy vahiny loatra, nangataka tohana tany amin’ny fandaharanasa Page Giz amin’ny tetikasa fanamafisana 
takina sy ny fahaiza-manao iatrehana ny fiovan’ny toetrandro (PRCCC) ny kaominina sy ny Vondron’olona 
Tetikasa maitso no hotanterahina amin’ny zahavoary. Efa eo am-panamboarana ny toeram-pandraisana 
vondron’olona ifotony, napetraka ny dobo filomanosana voajanahary, ary namboly hazo fihinam-boa 
ireo. Tanjon’ny tohana ny ahatsapan’ny mponina ny maha zava-dehibe ny fiarovana ny tontolo iainana 
ampifandraisina amin’ny fizahantany hanampy amin’ny fidiram-bolan’ny isan-tokantrano, hoy 
tompon’andraikitry ny zahavoary ao amin’ny Page Giz, Randriamanantsoa Ramiara. 

Toerana enina no tohanan’ny tetikasa ka anisany ny fijerena ilay baobaba lehibe indrindra ao aantin’ny 
Boeny, izay mahatratra 27 metatra ny savaivony. Eo koa ny Rovan’Ambohitromby fitobian’ny miaramila 
fitondran’ny mpanjaka Radama, ary ny ala honko ahitana karazam-borona marobe. 

Ireo toerana sy harena samihafa ireo no hitondra fidiram-bola vaovao ho an’ny mponina ka ny 40% 
mandeha any amin’ny kaominina satria an’ny kaominina ny tany. 30% tantanin’ny Vondron’olona 
Tsara kokoa raha amboarina ny lalana raha tena hisarika mpizaha tany ny mpitondra, hoy ihany ity 
ity. Mamatsy vola ny tetikasa ny Vondrona eoropeanina sy ny BMZ. 



Les commentaires sont fermées. 

