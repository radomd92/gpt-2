NIREFODREFOTRA NY BASY TETSY ANTANIMENA : NANDRIAKA NY RA, JIOLAHY IRAY MATY VOATIFITRY NY POLISY | NEWSMADA

Par Taratra sur 02/12/2016 

Sahotaka sy hatairana ny an’ny mpandalo sy mpitondra fiara tetsy Antanimena, omaly tolakandro. 
ny basin’ny polisy nisambotra ireto jiolahy roa. Maty tsy tra-drano ny iray, raha azo sambo-belona 
ilay faharoa. 



Tao anatin’ny minitra vitsy monja nisehoan’ny tifitra ka nahafatesana lehilahy iray voalaza 
jiolahy teny Antanimena, tsy lavitra ny foiben’ny HVM, omaly, tokony ho tamin’ny 2 ora tolakandro 
Voatifitra teo amin’ny lohany mihitsy izy io, ary nitsirara teo am-povoan’arabe. Ny iray namany 
tratra sambo-belona. Nibaboka avy hatrany izy ity raha vao nahita ny iray voatifitra. Nanao tifi-danitra 
ireo polisy nanaparitahana ny olona. 

Araka ny fanazavana azo, efa narahan’ny polisy nanao fanamiana sivily hatrany Behoririka ireo 
lahy ireo. Nandeha an-tongotra ireo ka raha vao nahatazana ny polisy, dia niakatra tao anaty taxi-be 
hatrany. Nanenjika ny polisy ka voasintona nivoaka ny iray, ary voatifitra ny iray. Saika hitsoaka 
faharoa, kanefa raha vao naheno ny poa-basy, nandohalika teo noho eo. Nilaza ny olona teny an-toerana 
raha handeha hitsoaka ilay faharoa mbola voatifitra ihany koa, ka tsy afa nihetsika intsony, ka 
heriny nibaboka. 

“Tsy nampoizinay ny zava-nitranga. Voasintona tao anaty taxi-be ilay iray, ary niharan’ny totohondry, 
voatifitra avy hatrany”, hoy ny fitantaran’ny olona teny an-toerana nahita ity tranga ity. Niparitaka 
ny olona teny amin’ny manodidina. Nangadihady vetivety ny teo an-toerana raha vao naheno ny poa-basy. 
nisahotaka nahita ity zava-niseho, ary tsy nahazo antoka raha polisy tokoa ireto nitifitra. Tonga 
amin’ity nisehoan’ny fitifirana tao anatin’ny fotoana fohy anefa ny 4×4 an’ny polisy naka ny razana 
ilay iray azo sambo-belona. Teo vao samy nahita fa polisy tokoa ireto nanambotra olon-dratsy niafara 
fitifirana ireto. 



Tsy mbola nisy ny fanazavana ofisialy avy amin’ny tompon’andraikitry ny polisim-pirenena. Raha 
fantatra kosa anefa, jiolahy efa mpanao fanafihana mitam-piadiana ry zalahy ireo. Efa ny alatsinainy 
nitsongoan’ny polisy dia azy ireo. Nisy ny filazana fa nikasa hanafika eny amin’ny manodidina 
Behoririka eny ireto jiolahy ireto. Misy namany hafa saingy tsy tratra ary mbola anatin’ny fikarohana 
ireo ny polisy. 

Toe-javatra efa fahita ihany ny fitifirana jiolahy tahaka izao. Misy ny faly amin’ny tranga satria 
indray ny isan’ny olon-dratsy. Eo koa anefa ireo mbola mametraka ahiahy raha tena jiolahy tokoa 
maty voatifitra na tsia. Efa hita ihany ny fisian’ny fianakaviana mitaraina fa tsy jiolahy ny havany 
notifirin’ny mpitandro filaminana. Tsy nisy tohiny ireny raharaha ireny, fa nangina ho azy teny. 

Sarotra ny toe-draharaha, azo heverina ihany fa mety hamono koa ireo jiolahy rehefa sendra azy 
Fiarovan-tena, fandringanana, famonoana… hanasokajiana ny fihetsiky ny mpitandro filaminana? 





Les commentaires sont fermées. 

