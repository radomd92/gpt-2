FIREHETANA GOAVANA :: AFON-DAKOZIA NANDORO TRANO DIMAMPOLO TANY IFANADIANA • AORAHA

Trano dimampolo tafo no indray main’ny afo tany amin’ny kaominina Ifanadiana, ny sabotsy alina 
teo. Afon-dakozia tao amin’ny tokantrano iray no fantatra fa niandohan’izao loza izao, raha ny 
voaray avy amin’ny Zandarimariam-pirenena, any an-toerana. 

Tsy nisy ny aina nafoy saingy olona miisa dimy ambin’ny folo kosa no maratra tamin’io voina io . Manodidina 
roapolo sy telonjato kosa ireo olona tsy manan-kialofana ka mipetraka vonjimaika ao amin’ny Sekoly 
fototra iray any an-toerana sy ny Tranompokonolona. Saika trano falafa sy tranohazo no niharan-doza. 

Tamin’ny valo ora alina tany ho any no nanomboka ny firehatana, raha ny fanazavan’ity loharanom-baovao 
ity. “Efa tamin’ ny roa ora maraina vao voafehy ny afo. Anisan’ny nampitarazoka ny famonjena ihany 
ny fisian’ny trano iray fitobian’ny entana manamorona ny lalam-pirenena faha-25. Efa tamin’ 
valo ora latsaka fahefany maraina vao tena hita fa tsy nisy firehetana intsony”, hoy ny fanampim-panazavana. 

Voalaza fa efa nidina tany an-toerana nitondra fanampiana sy nizaha ny zava-nisy tany Ifanadiana, 
iraky ny fitondram-panjakana, omaly. Vary milanja dimy taonina sy voamaina milanja roa taonina 
sasany ary kojakon-dakozia maro samihafa no fantatra fa nomena ireo tsy manan-kialofana. 









Enregistrer mon nom, mon e-mail et mon site web dans le navigateur pour mon prochain commentaire. 



