AMBOHIJAFY AVARATRA – TOAMASINA: TOKANTRANO NOTAFIHIN’NY JIOLAHY 7 MIANADAHY         | NEWSMADA

Par Taratra sur 15/03/2019 

Notafihin’ny andian-jiolahy miisa fito mianadahy ny tokantrano iray ao Ambohijafy Avaratra 
ny talata tolakandro teo, tsy lavitra ny kianja fanaovam-baolina kitra “Lemalade Eric” no nitrangan’ity 
ity. Raha ny fampitam-baovao voaray avy any an-toerana, tokantrano iray mampiasa vehivavy mpanjaitra 
niharan’ny fanafihana sy fandrobana. Voalaza fa tsy tao an-toerana ilay renim-pianakaviana 
tompon’ity orinasa kely ity fa ireo mpanjaitrany no tao an-trano. “Tsy nanampo na inona na inona 
fa avy hatrany dia olona miisa fito mianadahy tsy nisaron-tava ka ny enina tamin’izy ireo nanao 
mpitandro filaminana sy nirongo basy, ilay vehivavy kosa tsy nisaron-tava sady nandrahona tamin’ny 
hoy ny fitantaran’ireo mpanjaitra. Nobatain’izy ireo avy hatrany ny tele ary vola 6 hetsy Ar. Tsy 
kosa ny basy nipoaka na olona naratra nandritra ity fanafihana ity fa lasa nivoaka moramora ry zalahy 
nandeha tamina fiara 4×4 iray nitondra ireo entana halatra ireo. Taorian’izay kosa vao sahy niantso 
mpampiasa azy ireo mpanjaitra. Mampiahiahy ihany ity trangana fanafihana tao Toamasina ity ary 
misy olona hipetrahan’ny ahiahy ho tompon’antoka amin’ity raharaha ity, saingy ny fanadihadiana 
polisy no ahafantarana ny marina momba izany. 



Les commentaires sont fermées. 

