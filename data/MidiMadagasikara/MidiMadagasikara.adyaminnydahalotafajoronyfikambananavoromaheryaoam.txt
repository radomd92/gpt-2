ADY AMIN’NY DAHALO : TAFAJORO NY FIKAMBANANA VOROMAHERY AO AMBOVOMBE-CENTRE – MIDI MADAGASIKARA

Eo anoloan’ny tsy fahandriampahalemana misy, dia tsy miraviravy tànana ny mponina any amin’ny 
Ambovombe-centre, distrikan’i Manandriana, faritra Amoron’i Mania. 

Ho fanamafisana ny rafitra efa misy, dia tafajoro ny fikambanana Voromahery. Ny tanjon’izao ezaka 
hoy ny filohan’ny fikambanana Voromahery, dia ny hampivondronana ny hery rehetra amin’ny ady 
tsy fahandriampahalemana sy ho fanamafisana hatrany ny fiaraha-miasa eo amin’ny fokonolona 
ireo mpitondra fanjakana, fa indrindra ihany koa, ireo mpitandro ny filaminana. Ho porofon’izany, 
dia fotoana vitsy monja aza no naha- tafajoro ny fikambanana Voromahery, dia efa nisy sahady ny 
azo, amin’ny fisamboarana dahalo roa lahy, ka efa natolotra an’ireo mpitandro ny filaminana. 

Mazava ho azy,fa ny hetahetan’ireo mpikambana ao anatin’ny fikambanana Voromahery, dia ny hanamafy 
ny fiaraha-miasa efa natomboka amin’ny fanjakana amin’ny famondronana ny hery rehetra lavitra 
kolikoly, ka ny tanjona farany dia ny fametrahana fandriampahalemana maharitra ao anatin’ny 
Ambovombe-centre, eny hatramin’ny distrika manontolo aza. 





Misaotra sy mankahery anareo manokana aho .Antoky ny Fandrosona n’y Fandriampahalemana .Soa 
manerana an’i Madagascar Ianareo . Misaotra tompoko. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

