BY PASS : RAIM-PIANAKAVIANA MATY VOAHOSIN’NY KAMIAO – MIDI MADAGASIKARA

Raim-pianakaviana iray 47 taona no maty tsy tra-drano rehefa avy nohosen’ny kamiao, teny amin’ny 
By Pass Ambohimanambola, omaly maraina. Araka ny fanazavan’ireo nanatri-maso, izay tsy iza fa 
tamin’ireo olona niaraka taminy, tamin’ny fotoana nitrangan’ny loza. Handeha hiasa eny amin’iny 
iny izy ireo tamin’io fotoana io ka nandeha kamiao ihany koa. Raha vao nivoaka ny fiara avy ao aoriana 
ity raim-pianakaviana ity, dia nihazakazaka hiampita ny arabe. Tamin’izay indrindra anefa no 
kamiao iray nitondra fasika avy any atsimo hianavaratra ka tonga dia nandona azy. Tsy avy dia nianjera 
ity lehilahy ity, fa nisaringotra teo amin’ny lohan’ilay fiara ny akanjony, ka iny no nisintona 
nankany amin’ny kodiarana aorian’ilay kamiao ka nahavoahosy azy teo amin’ny lamosiny. Araka 
fanazavan’ity mpiara-miasa aminy ity ihany, efa niezaka niantso ity niharam-boina ihany izy 
mba hiverina raha nahatazana ilay fiara iray nipoitra, saingy tsy tana izy fa efa tafaporitsaka 
niafara tamin’izao fahafatesana izao. 




















