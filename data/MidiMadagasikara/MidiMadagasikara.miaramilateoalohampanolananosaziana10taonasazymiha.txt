MIARAMILA TEO ALOHA MPANOLANA : NOSAZIANA 10 TAONA SAZY MIHATRA AM-PONJA – MIDI MADAGASIKARA

Hagagana ny an’ireo mpitsara sy ireo mpitsara mpanampy misahana ny fitsarana ady heloka be vava 
eto Toamasina raha nahita ity miaramila teo aloha antsoina hoe Sylver 36 taona raim-pianakaviana 
telo ka roa vavy, izay mbola niakatra fitsarana ady heloka be vava teto Toamasina ny herinandro 
teo, noho ny resaka fanolanana nataony tamina zaza tsy ampy taona 09 taona sy 06 taona tao Tsarahonenana 
suburbaine. Raha ny fanazavana azo, dia mbola io resaka fanolanana io ihany no niakarany fitsarana 
heloka bevava tsotra ny taona 2015 izay nahazoany roa taona sazy mihatra am-ponja noho ny fanolanana 
tsy ampy taona mpitondra entana mitety trano mbola tao Tsarahonenana ihany tamin’izay, saingy 
fotoana fohy nivoahany ny fonja taorian’izany dia izao voasazy indray ny tenany raha niditra am-ponja 
13 oktobra 2016. Tamin’ity tranga fanolanana famerenan-keloka nataony ity, dia zazavavy kely 
taminy no nanaovany ny filany raha nitsiriritra ireto zazavavy kely milalao teo anoloan’ny tokotaniny. 
ny fanazavan’ireto zazavavy kely roa, dia nataony toy ireny tamin’ny horonan-tsary mamoafady 
mihitsy ny fanolanana azy ireo, saingy raha variana tamin’ilay zazavavy 09 taona ingahy Syliver 
tafatsoaka ny iray 06 taona, ka teo no nivoahan’ny marina rehetra na efa norahonany ho faty aza izy 
kely ireto nandritra izany. Tsy nandà ny heloka vitany ihany koa ingahy Sylver na teo amin’ny fakana 
nataon’ny polisy, na teo anivon’ny fampanoavana, na teo anivon’ny mpitsara mpanao famotorana 
miantoana. Koa raha namoaka ny didiny ny filohan’ny fitsarana nitarika ny fitsarana ady heloka 
noho ny fitakiana ny fampiharana ny lalana nataon’ny fampnoavana ambony, dia nilatsaka ny didy 
noho ilay 2 taona tsy nampiova an’ingahy Sylver miaramila teo aloha tamin’ny resaka fanolanana, 
sazy mihatra 10 taona am-ponja no azony niampy onitra 1.600.000 ariary ihany koa izany. 



Fa maninona raha tonga dia atao didi-poatra fanindrony izy dia vita eh. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

