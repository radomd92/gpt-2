TOERAM-PIANTSONAN’NY FIARA : 500 AR ISAN’ORA MANOMBOKA AMIN’NY FEBROARY | NEWSMADA

Par Taratra sur 26/01/2016 

Hanomboka amin’ny voalohan’ny volana febroary izao ny fampiharana ny sara-piantsonan’ny fiara 
500 Ar isan’ora amin’ireo toerana maromaro eto Antananarivo. Fantatra izany nandritra ny resaka 
tamin’ny mpandrindra ny orinasa Easypark, rasamimanantsoa Tiana, izay mpiara-miombon’antoka 
kaominina Antananarivo Renivohitra amin’ny fitantanana vaovao ny toeram-piantsonan’ny fiara. 

Toerana voafaritra ihany aloha hatreto no hanaovana ity tetikasa andrana eo amin’ny fiantsonan’ny 
ity. Anisan’izany ny eny Antaninarenina, Analakely, Antsahavola ary Tsaralalàna. 

Mitsinjara ho telo ny fomba fandoavana ny saram-piantsonana. Misy ny karatra manokana vidiana 
amin’ny “taxi-phone” ampiasaina amin’ny “horodateur”, ilay fitaovana mamoaka ny tapakila mamaritra 
fe-potoana nijanonana teo an-toerana. 

Manombpla amin’ny 10.000 Ar ka hatramin’ny 50.000 Ar ny vidin’ny tapakila. Alain’ny “horodateur” 
ao anatin’ilay karatra ny saram-piantsonana. 

Eo ihany koa ny tapakila izay vidiana manokana eny amin’ny “taxi-phone” hatrany, (500 Ar). Apetraka 
ny fitaratry ny fiara izany ho hitan’ny polisy mpanara-maso ny toeram-piantsonana. 

Misy ihany koa ny fandoavana ny sarany amin’ny alalan’ny finday. Iaraha-miasa amin’ireo mpandraharaha 
avokoa ny fanatanterahana izany. 

Ankoatra ireo olon-tsotra mametraka ny fiarany ao anatin’ny ora vitsivitsy amin’ireny toerana 
misy ihany koa ireo olona efa mpanjifa maharitra ka mandritra ny ora 10 isan’andro no hipetrahany 
toeram-piantsonana. Manana ny mari-pamantarana manokana izy ireny izay miharihary eny amin’ny 
ny fiara. 

Tsy hisy intsony araka izany ny olona handray vola eny amin’ireo toeram-piantsonana manomboka 
volana febroary io. Mpiasan’ny kaominina handamina sy hampianatra ny olona mikasika ity fandrindrana 
ity kosa no ho hita eny miaraka amin’ny polisy mpanara-maso akaiky. 

Manomboka amin’ny 7 ora maraina ka hatramin’ny 6 ora hariva ny toeram-piantsonana no handoavam-bola. 
andoavam-bola kosa izany rehefa alahady sy andro tsy fiasana. 



Les commentaires sont fermées. 

