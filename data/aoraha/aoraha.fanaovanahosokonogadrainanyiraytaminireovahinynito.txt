FANAOVANA HOSOKO :: NOGADRAINA NY IRAY TAMIN'IREO VAHINY NITONDRA PASIPAORO SANDOKA • AORAHA

Tohin’ny fahatrarana pasipaoro sandoka teny amin’ny seranam-piaramanidina Ivato, tamin’ny 
lasa teo, dia fantatra fa naiditra am-ponja vonjimaika ny iray tamin’ireo tovolahy efatra voarohirohy. 
Sri Lankais avokoa izy efa-dahy ireo, izay manodidina ny 22 hatramin’ny 26 taona. Ity voatazona 
ity no voatondro ho tompon’antoka voalohany tamin’ny fampiasana pasipaoro sandoka. Nahazo fahafahana 
miandry ny Fitsarana ny raharaha, hatao amin’io herinandro ho avy io, ny telo ambiny. 

Pasipaoro espaniola no teny amin’izy efa-dahy teratany Sri Lankais ireo, izay samy misy sarin’olona 
mitovitovy endrika amin’izy ireo avy. Nikasa ny hiverina any Frantsa izy ireo no tra-tehaky ny 
ny filaminana. 

Milaza ny eo anivon’ny zandarimaria eny amin’ny seranam-piaramanidina nanao ny fanadihadiana 
tsy nampiseho ny pasipaoro tena izy avy izy efa-dahy, nandritra ny famotorana. Nokasain’izy ireo 
hidirana any Eoropa ireo pasipaoro sandoka nisy sarin’olona espaniola ireo. 









Enregistrer mon nom, mon e-mail et mon site web dans le navigateur pour mon prochain commentaire. 



