FIFANINANANA SARIPIKA « HARENA-MADAGASIKARA »  : NAHAZO NY LOKA VOALOHANY RANDRIANATOANDRO NALY | NEWSMADA

Par Taratra sur 11/06/2018 

Ny sarin’ny fasan-dRainimboay nalain-dRandrianatoandro Naly Thierry no nahazo ny loka voalohany 
fifaninanana saripika nampanaovin’ny fikambanana « Harena-Madagasikara ». Nomena azy ny asabotsy 
tao amin’ny ivonkolo IKM Antsahavola ny lelavola mitentina 9 hetsy ariary miampy fiofanana feno 
ny fakàna saripika. Tafiditra ao anatin’ny lohahevitra « Harem-pirenena tandindonin-doza » 
andiany fahatelo ity. Raha tsiahivina, manam-boninahitra niara-niasa akaiky tamin’ny Praiminisitra 
nandritra ny fanjakan-dRasoherina, Rainimboay. Noho ny asa lehibe vitany, nanaovana fasana 
tsara endrika indrindra teto an-dRenivohitra ity manam-boninahitra ity. 

Laharana faharoa ny sarin’ny Gara Ambatofotsy, nalain-dRazafindrakoto Lafatra. Fahatelo ny 
nalain-dRamanankierana Vahy maneho ny fasan-dRainiharo. 

Nanangona : HaRy Razafindrakoto 

Les commentaires sont fermées. 

