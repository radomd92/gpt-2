CROIX ROUGE MALAGASY  : MILA MAHAFEHY NY VONJY AINA VOALOHANY NY ANKIZY | NEWSMADA

Par Taratra sur 13/09/2016 

Natokan’ny Firenena mikambana hanamarihana ny vonjy voina voalohany ny asabotsy faharoan’ny 
septambra. Notanterahina teny Ambohidratrimo ny fanamarihana izany ho antsika teto Madagasikara 
asabotsy lasa teo. 

Lohahevitra novoizina ny hoe: “Vonjy aina voalohany ho an’ny ankizy”. Nampianarina mikasika 
vonjy voina voalohany araka izany ireo ankizy tezaina ao amin’ny Akany Avoko etsy Ambohidratrimo 
asabotsy teo. 

Tanjona ny hanentanan’izy ireo ny ankizy namany ho liana amin’ity fianarana ity vonjy taitra ity. 
ireo vonona hatrany ihany koa raha misy ny tranga tampoka ilana izany. Hatramin’ny taona 2014, 
200 ireo ankizy nofanin’ny Croix rouge momba ny vonjy taitra. Manodidina ny 8 ka hatramin’ny 12 
ireo ankizy ireo izay mbola any amin’ny kilasy ambaratonga voalohany avokoa. 

Tafiditra ao anatin’ny sokajin’olona marefo ny ankizy ary mendrika ny hovonjena haingana raha 
ka izany indrindra no nisafidianana io lohahevitra io. 

Afaka mamonjy ny manodidina azy ihany koa anefa ny ankizy raha efa nampahafantarin’ny ray aman-dreniny 
ny fiarahamonina manodidina azy ny tokony hatao rehefa misy olona tra-doza. 

Mila ofanina amin’izany vonjy aina izany araka izany ny ankizy hahaizany miatrika tranga iray. 
mandray andraikitra avy hatrany ary mahavonjy aina mihitsy ny ankizy raha mahafehy ireo fepetra 
rehefa misy voina mitranga amin’ny namany na ny havany na ny manodidina. 

Mampihena ny mety ho fihombon’ny fahavoazan’ny tra-doza ny fandraisana an-tanana azy haingana 
hampiharina aminy ireo vonjy aina fototra tokony hatao. 



Les commentaires sont fermées. 

