TONGA NY ZANDARY, NITSOAKA IREO JIOLAHY: VOTSOTRA ILAY ANKIZIVAVIKELY NISY NAKA AN-KERINY | NEWSMADA

Par Taratra sur 12/11/2018 

Votsotra teo am-pelatanan’ny jiolahy, ny zoma teo, i Rahima, ilay zazavavikely 11 taona teratany 
nisy naka an-keriny tao Manerinerina, ny alatsinainy 5 novambra 2018 lasa teo. Raha ny tatitra 
zandary, nalain’ny jiolahy miisa efatra an-keriny tao Manerinerina (24 km avaratr’Ambondromamy 
ny RN 6) i Rahima kely. Ny ampitson’io anefa, niantso ny fianakaviany ireo mpaka an-keriny ka nitaky 
tapitrisa Ar ho takalon’ny ain’io zaza io. Tsy nampandre ny zandary anefa ny fianakaviany na teo 
izany fitakian’ireo jiolahy izany fa nanao fikarohana avy hatrany izy ireo rehefa nandre ny momba 
fakana an-keriny ity. Efa nahazo loharanom-baovao momba ity raharaha ity anefa ny zandary ka hita 
toerana fieren’ireto jiolahy ireto. Nalefa nanao savahao tamin’ny toerana mampiahiahy rehetra 
zandary avy ao amin’ny kaompania Ambato Boeny, miadidy iny faritra iny. Nitsoaka avy hatrany ireo 
rehefa nahatsikaritra ny fahatongavan’ireo zandary ka votsotra ihany i Rahima. 



Les commentaires sont fermées. 

