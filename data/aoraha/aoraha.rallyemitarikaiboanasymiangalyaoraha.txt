RALLYE :: MITARIKA I BOANA SY MIANGALY • AORAHA

Tsara fanombohana. Razakaboana Hariandry sy Rabarijoely Miangaly, izay mitondra Subaru Impreza, 
nahavita fotoana tsara indrindra, omaly, nandritra ny andro voalohany amin’ny fifaninanana 
fiarakodia na ny “Rallye Motul”, izay niainga teo Ambohimanambola. Dingana manokana ihany no 
omaly, todin’izy ireo tao anatin’ny 5 minitra 29,6 segaondra. Tsara fanombohana tokoa izy ireo, 
efa lasa aloha enina segaondra sahady amin’i Tahina – Tahiana, izay manamory Subaru Impreza ihany 
ka nahavita ny dingana omaly tao anatin’ny 5 minitra 35,5 segaondra. 

Raha ny any amin’ireo fiara madinika kosa dia i Hugo Louvel sy Nathanaël Young no namiratra, omaly, 
nitondra Peugeot 306. 6 minitra 13,7 segaondra no fotoam-bitan’izy ireo. Nanaitra ny maro ity 
ity satria vao voalohany izao no mandray anjara amina rallye i Hugo, raha “Slalom” hatrany no fanaony 
herintaona. 

Any amin’ireo fiara tsy mataho-dalana kosa indray dia i Teddy Rahamefy, izay miaraka amin’ny vadiny, 
no mitana ny laharana voalohany. Mitondra Ford Ranger izy ireo ary 5 minitra 50,7 segaondra no fe-potoana 
omaly. 

Mbola misy dingana manokana miisa folo tavela amin’ity “Rallye Motul” ity. Enina no hatao, anio. 
kosa, rahampitso alahady. 

Haja Lucas Rakotondrazaka 









Enregistrer mon nom, mon e-mail et mon site web dans le navigateur pour mon prochain commentaire. 



