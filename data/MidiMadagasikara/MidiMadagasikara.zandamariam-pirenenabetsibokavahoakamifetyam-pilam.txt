ZANDAMARIAM-PIRENENA BETSIBOKA : VAHOAKA MIFETY AM-PILAMINANA NO TANJONA – MIDI MADAGASIKARA

Raha ny vaoavao voaranay teo anivon’ny Zandarimariam-pirenena eto Betsiboka omaly. Noresahina 
ny hetsika ho hita ato anatin’ny disitrikan’i Maevatanàna mandritra ny fetin’ny noely sy taom-baovao 
avy izao. Misy ny fepetra horaisina mandritra ny fankalazana izany ka ny mpitandro ny filaminana 
anivon’ny kaompania eto Maevatanàna no hisahana sy hiantoka ny filaminana. Vahoaka mifety am-pilaminana 
tanjona, araka ny fanazavana azonay. Nambara fa tsy azo atao ny mitondra zava-maranitra sy mitondra 
ary ny misavorovory eny an-dalàna mandritra ny fety. Voarara ihany koa ny mitondra zava-pisotro 
na zava-mahadomelina ka raha tsy maintsy dia tokony hatao am-piheverana izany, satria ireny fisotroana 
misy alikaola ireny ihany no matetika mahatonga ny loza. Nilaza ihany koa izy ireo fa tsy maintsy 
karapanondrom-pirenena sy pasipaoro ireo olona mivezivezy eny rehetra eny. Marihina fa hisy 
fandaminana hatao manokana mandritra io fety io. 




















