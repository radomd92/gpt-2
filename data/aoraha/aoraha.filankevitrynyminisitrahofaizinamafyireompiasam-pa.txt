FILANKEVITRY NY MINISITRA :: HOFAIZINA MAFY IREO MPIASAM- PANJAKANA MPANAO KOLIKOLY • AORAHA

Tsy handefitra amina fisiana kolikoly intsony ny Filohan’ny Repoblika, Rajoelina Andry. Nisongadina 
ny Filankevitry ny minisitra notanterahina teny amin’ny lapan’Iavoloha ny fandraisana fepetra 
hiadiana amin’ny kolikoly hotanterahin’ny fitondram-panjakana. 

Voafaritra ao anatin’ ny fampitam-baovao avy amin’ny Fiadidiana ny Repoblika, omaly, fa «fanatanterahana 
velirano napetraky ny Filohampirenena izao famongorana miainga eny ifotony ny kolikoly izao». 

Fepetra iray lehibe sy vaovao horaisin’ny fitondram- panjakana manomboka izao ny fanasaziana 
ireo mpiasam-panjakana tratra manao kolikoly. Ankoatra ny sazy ara-pitsarana dia hoesorina 
amin’ny toerany ireo mpanao kolikoly eny anivon’ireo sampandraha- raham-panjakana. «Asaina 
ny vola hatramin’ ny ariary farany nangalarin’ izy ireo izay tratra manao an’izany. Tsy hisy intsony 
ilay hoe mangalatra dia mitsotsotra sy mangatsiatsiaka rehefa avy manao ny tsy mety», hoy ny minisitry 
Serasera sy ny kolontsaina, Rakotondrazafy Lalatiana, izay sady mpitondra tenin’ ny governemanta 
ny tatitra nataony, tetsy Anosy, omaly. Tsy hiandry ela fa efa hihatra avy hatrany amin’ ireo izay voaporofo ho nanao kolikoly ireo fepetra 
ka isan’izany ny momba ny raharaha teny amin’ ny seranam-piaramanidina teny Ivato, farany teo. 

Taratasy sy fanadinam-panjakana 

Nandraisana fepetra ihany koa ny fanaovana ireny taratasim-panjakana ireny. Hisy, araka izany, 
fametrahana karazana sampandraharaha manokana hanome torolalana an’ireo olom-pirenena hahafahana 
ny fikarakarana an’ireo taratasim-panjakana ireo. «Ho ampahafantarina mialoha ny taratasy 
sy ny fotoana hahavitan’ izany, mba hisorohana ny fanaovana kolikoly. Ho arahi-maso akaiky izany 
ezahina ny hamitana azy ireny ao anatin’ny fotoana fohy. Hapetraka ao anatin’ny telo volana ireo 
ireo», araka ny tatitra nataon’ny minisitra, Rakotondrazafy Lalatiana. 

An-kilan’izay, ho fanadiovana ny fanadinana hidirana ho mpiasam-panjakana dia nomena malalaka 
afaka hitaky sy hijery ny naotiny ireo mpiadina. Manomboka izao dia azon’ireo mpiadina atao ihany 
ny mijery hatramin’ny taratasim-panadinana nanaovany fifaninanana. Isan’ny niteraka resa-be 
niteraka adihevitra goavana tamin’ iny taon-dasa iny, ohatra, ny fanadinana hiditra ao amin’ny 
fanofanana mpitsara sy mpiraki-draharaha. Hihatra avy hatrany izany ity fepetra ity amin’io 
panjakana io. Nambaran’ ny minisitra mpitondra tenin’ny governemanta fa tsy hitsitsy amin’ny 
fepetra amin’ ireo trangana kolikoly eto amin’ny firenena intsony ny fitondram-panjakana manomboka 










Enregistrer mon nom, mon e-mail et mon site web dans le navigateur pour mon prochain commentaire. 



Bravo Président Andry RAJOELINA @ fahavononana sy fahasahiana asehonao @ tsy handeferana intsony 
kolikoly ataon’ireo mpiasam-panjakana zay tena mampitondra faisana ny vahoaka Malagasy manerana 
nosy izany. Fa indrindra ny eo anivon’ny fitsarana sy ny douane rehefa mikasika resaka hetra sns… 

