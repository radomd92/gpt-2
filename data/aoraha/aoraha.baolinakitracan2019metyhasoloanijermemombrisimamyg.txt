BAOLINA KITRA – «CAN 2019» :: METY HASOLO AN’I JERÔME MOMBRIS I MAMY GERVAIS SY JEREMY MOREL • AORAHA

Raha ny lisitra efa nivoaka any amin’ny tambajotran-tserasera, izay matetika manamarina hatrany 
safidin’i Nicolas Dupuis dia mirona any amin’ny fampidirana an’i Mamy Gervais sy Jeremy Morel, 
mpanazatra nasionaly malagasy ity, amin’ny lalaontsika sy Soudan, izay hotanterahina amin’ny 
18 novambra ho avy izao. 

Efa tao anatin’ny ekipam-pirenena, tamin’ny dingan’ny fifanintsanana i Mamy Gervais, vodilaharan’ny 
FC, any La Réunion, raha mbola vao nantsoina kosa i Jeremy Morel, mpilalaon’ny Olympiques Lyonnais, 
Frantsa. Ny mety tsy fahafahan’i Jerôme Mombris, amin’io lalao io, no tena antony niantsoana azy 
araka ny fantatra. Mbola tsy tena misy lisitra ôfisialy anefa hatramin’ izao, na dia efa miha manakaiky 
aza ny fotoana hanaovana ny lalao. 

Tsy nisy fiovana firy kosa, ankoatra ireo, ny lisitr’ireo mpilalao nantsoina hifanandrina amin’i 
amin’ity andro fahadimy eo amin’ny lalaom-bondrona hikatsahana tapakila ho an’ny CAN ity. 

Isan’ireo mbola mety ho voatana i Leda sy Dabo, mpiandry tsatokazo. Eo amin’ny vodilaharana kosa 
mbola mety ho ao ry Debakely, Fontaine, Bapasy, Ando, Metanire ary Toby. Nambaran’ity lisitra 
mbola ôfisialy ity ihany koa fa ho eo amin’ny irakiraka ry Zotsara, Ibrahim, Marco, Caloin ary Mika, 
eo amin’ny mpanafika kosa i Njiva, Paulin, Carolus, Gros, Faneva Ima, ary i Tsito, mpilalaon’ny 
Jet Mada. Andrasana ny tena lisitra ôfisialy avy any amin’ny fiadidiana teknikan’ny Federasiona 
baolina kitra. 









Enregistrer mon nom, mon e-mail et mon site web dans le navigateur pour mon prochain commentaire. 



