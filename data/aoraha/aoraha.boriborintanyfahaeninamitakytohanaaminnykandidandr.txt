BORIBORINTANY FAHAENINA :: MITAKY TOHANA AMIN'NY KANDIDÀ ANDRIANTSITOHAINA NAINA IREO TANTSAHA • AORAHA

Fokontany dimy eo anivon’ ny Boriborintany fahenina indray no notsidihin’ny kandidà Andriantsitohaina 
omaly. Isan’izany ny fokontanin’ i Fieferana, Ampandriambehivavy, Ankeniheny, Ambaravarankazo 
ny eny Amorona. Ankoatra ny fanga­tahana fanorenana fotodrafitrasa, toy ny paompin-drano, fananganana 
fametrahana dabam-pako, fanavaozana ny biraon’ny fokontany…, dia niangavy an’Andriantsitohaina 
“mba hanampy azy ireo amin’ny asa fivelomany”, ireo tantsaha ao amin’ity boribo­rintany ity. 

Foto-piveloman’ny ankamaroan’izy ireo ny asa fambolena sy fiompiana saingy tsy mbola tena mive­latra 
anatin’izany ireto tantsaha ireto. Isan’ny mbola mampijaly an’ireo mponina eny an-toerana ihany 
ny faharatsian’ny lalana sy ny tsy fahampian’ireo fiara fita­terana. Hisy, araka izany, ny fanokafana 
vaovao mampitohy an’ireto fokontany ireto amin’ireo faritra samihafa eto an-drenivohitra. 











Enregistrer mon nom, mon e-mail et mon site web dans le navigateur pour mon prochain commentaire. 



