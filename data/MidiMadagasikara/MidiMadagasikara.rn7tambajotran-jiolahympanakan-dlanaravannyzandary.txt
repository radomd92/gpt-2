RN7 : TAMBAJOTRAN-JIOLAHY MPANAKAN-DÀLANA, RAVAN’NY ZANDARY – MIDI MADAGASIKARA

Ela nitoratorahana. Andian-jiolahy, efa rain-dahiny amin’ny fanakan-dalana eny amin’iny lalam-pirenena 
iny no voasambotry ny zandary, raha nikasa ny hanantanteraka ny asa ratsiny izy ireo, ny faran’ny 
lasa teo. Teo amin’ny toerana antsoina hoe Antsetsindranonintaolo, telo kilaometatra miala 
raha hizotra hianatsimo no tafalatsaka tao anatin’ny haraton’ireo mpitandro filaminana ireto 
11 ireto. Araka ny fampitam-baovao azo dia kamiô iray handeha hitodi-doha ho aty Andrenivohitra 
saika lasibatr’ireto tambajotrana mpanakan-dalana ireto, ny zoma vao mangiran-dratsy teo. 
nisy vato sy hazo be rahateo, nataon’ireo olon-dratsy nanakanana ny lalana. Afaka soa aman-tsara 
amin’ireo sakana ihany anefa ity fiarabe ity. Ity farany nony avy teo no nampandre ireo zandary 
Ambohimandroso. Nidina avy hatrany tany an-toerana ireo zandary, izay nandeha kamiô ihany, entina 
ireo olon-dratsy. Ary dia tafalatsaka tao anaty harato tokoa ireto farany. Noheverin’izy ireo 
mantsy fa fiara voasakana ity tafajanona ity, koa dia nivoaka tany anaty lobolobo niafenany tany 
izy rehetra saika hanao ny fanaony. Kanjo efa zandary marobe no niandry. Nitsoaka avy hatrany izy 
saingy raikitra ny fanenjehana. Olona 11 no voasambotra tamin’izany, izay samy mbola nahitana 
avokoa tany amin’izy ireo. Ny maraina, mbola nitohy ny hazalambo ka nisy naman’ireto mpanakan-dalana 
enina indray voasambotry ny zandary. Anio no fantatra fa hatolotra ny Fampanoavana ao Ambatolampy 
jiolahy mpanakan-dalana ireto. Etsy andanin’izay dia tsy mitsahatra ny mamerimberina ireo mpitandro 
ny amin’ny tokony hanarahan’ireto mpampiasa lalàna ny toromarik’izy ireo, indrindra fa ireo 
alina, ho fitandroana ny ainy sy ny fananany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

