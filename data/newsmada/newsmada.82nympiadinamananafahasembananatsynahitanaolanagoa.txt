82 NY MPIADINA MANANA FAHASEMBANANA: TSY NAHITANA OLANA GOAVANA NY FIZOTRY NY FANADINANA | NEWSMADA

Par Taratra sur 28/08/2019 

Tomefy ray aman-dreny manodidina ny foibem-panadinana rehetra mandray ny CEPE, omaly teto an-dRenivohitra 
ny manodidina. Mari-pahazaina voalohany manan-danja izany ho an’ny mpianatra. 

Nizotra tamim-pilaminana ny fanadinana CEPE, omaly manerany ny foibem-panadinana 1 888 amin’ny 
enina. Antananarivo no manana mpiadina maro anisa indrindra, mahatratra 177 010 niparitaka tamin’ny 
4 389. Manana mpiadina 88 641ny faritra Analamanga ka ato anatin’ny Cisco Antananarivo Renivohitra 
28 648. Iray amin’ny foibem-panadinana 44 ao anatin’ny Cisco ny CEG Antanimena izay ahitana foibe 
fanampiny (SFX Antanimena sy ny EPP Antanimena). Tsy toy ny isan-taona fa nilamina kokoa ny fizotry 
CEPE satria tonga ara-potoana ny mpiadina ary tsy nisy nanadino ny taratasy fiantsoana na ny karatra 
mpianatra. “Mpiadina iray no nanana olana, nisy nangalatra ny taratasy fiantsoana fa afaka niatrika 
ihany izy fa nahazo « duplicata »”, hoy ny talen’ny foibem-panadinana CEG Antanimena, Ramarosandy 
omaly. Namaly avokoa ny fiantsoana ny mpanara-maso 84 sy ny mpitantsoratra iray isaky ny efitra 
Mpiadina 1 925 ny voasoratra anarana ka 40 ireo tsy nanatrika ny fanadinana CEPE, omaly. 

Momba ny “vacation”, “efa tonga eny anivon’ny Drentep ny vola fa ny fitsinjarana sisa”, hoy ny minisitry 
Fanabeazana, i Volahaingo Marie Thérèse tany Toamasina nandritra ny fanaraha-maso ny fizotry 
CEPE. “Nisy fisondrotana ny sora-bola ho an’ny mpanara-maso sy ny mpitsara ny kopia ho an’ny fanadinana”, 
ny tomponandraikitra. 

Toy ny mahazatra, betsaka ny mpiadina sahirana nanoloana ny taranja opérations et problèmes, 
vitsy koa ny nilaza fa mora ihany ny fanadinana ho an’ny tapak’andro maraina. Hiroso avy hatrany 
fitsarana ny mpampianatra anio. Eto amin’ny Cisco Antananarivo Renivohitra, 16 ny toeram-pitsarana 
kopia. 



Les commentaires sont fermées. 

