IREO MPANANKARENA ANY ALAOTRA: “TSY MAMPIHODINA VOLA HO AN’NY TOEKARENA NY MARO” | NEWSMADA

Par Taratra sur 02/10/2018 

Resaka teny ambony moto ity, satria fitateran’olona amin’ny moto no ameloman’ingahy Mamy ny vady 
ao Ambatondrazaka. Efa nikarama nitondra kibota koa izy teo aloha. Raim-pianakaviana tena ”mitsikaraka”. 
amin’ny hatsembohan’ny tavany ny mba hitovizan’ny ankohonany amin’ny olona, araka ny fiteny. 

Dia lasa ny resaky ny mpandeha sy ny mpitondra moto, nanalàna lalana, fa efa mifankazatra moa. “Tsy 
ny saiko aloha izay nahazoan-dry zalahy mpanankarena ny volany, satria be ny feo sy fanakianana 
nefa sarotra ny manamarina ireny. Fa izao kosa no anomezako tsiny azy ireny : tsy mampiasa vola ho 
ny toekarena ny maro amin’izy ireo. Tranobe maro rihana sy mampiranty izao haingitraingitra rehetra 
no handanian-dry zalahy ny volany. Toa fanehoana tanjaka ara-bola fotsiny eo amin’ny fiarahamonina 
antony nananganana ireny tranobe ireny”, hoy i Mamy. 

“Satria tsy tokana fa hatrany ambanivohitra ry zalahy manorina, saingy tsy onenana fa atao fivantanana 
fisehoana any an-tanindrazana rehefa fety. Raha mba orinasa no nampiasan-dry zalahy vola, angamba, 
ny manana asa, vitsy ny jiolahy” , hoy izy. 

Marina loatra io fanamarihana io. Vitsy dia vitsy ny Malagasy mpanankarem-be mampiasa vola hanaovana 
na hananganana orinasa, saingy rehefa miditra ny Karana sy ny Sinoa, eo isika vao very hevitra, 
an-trano aza. Sarotra ny tsy hisokafana amin’ny any ivelany, amin’izao andron’ny fanatontoloana 


Rarivo 

Les commentaires sont fermées. 

