ATSIMO ANDREFANA : TOLIARA – HERINANDRON’ NY  FAHASALAMAN’ NY  RENY SY NY  ZAZA – MIDI MADAGASIKARA

“Isan’ny hiadiana ny aretina mamany lava tataka tatavia” 

Noho ny antony maro samihafa, indrindra ny henatra, ny tahotra manatona toeram-pitsaboana , dia 
betsaka ireo vehivavy voan’ny fahatatahan’ny tatavia na ny voan’ny aretina mamany lava aty amin’ny 
Atsimo Andrefana, raha ny fanazavana azo. Nanentana azy ireo manokana amin’ity hetsika fankalazana 
herinandron’ny fahasalaman’ny reny sy ny zaza ity ny tompon’andraikitra ao amin’ny sampan-draharaham-paritry 
fahasalamam-bahoaka Toliara, fa tsy andoavam-bola ny fitsaboana ity aretina ity, ary tsy tokony 
mahamenatra ihany koa. 

Maimaim-poana ny fitsaboana. Nentanina ihany koa ireo vehivavy bevohoka hanatona toeram-pitsaboana 
hiteraka amin’ireny tobim-pahasalamana ireny mba hiaraovana ny ainy sy ny ain’ilay zaza, ka izany 
antony anaovana izao hetsika izao mba hiadiana amin’ny fahafatesan’ny zaza eo am-pahaterahana 
ny reny maty eo am-piterahana, raha ny fanazavana azo hatrany. « Samy salama ny reny sy ny zaza », 
no tanjona voalohany amin’izao hetsika izao. Tsiahivina fa nosokafan’ny lehiben’ny Faritra, 
Rabe Jules, tamin’ny fomba ofisialy ny 9 mey lasa teo, tao amin’ny CSB II Betania, ny hetsika, ka 
ny fanaovana vakisiny fiarovana, fitiliana ara-tsakafo, fanomezana vitamina natao tamin’ity 
ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

