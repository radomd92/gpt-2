ORAMBE OMALY : DIFOTRA TANTERAKA NY TETO AN-DRENIVOHITRA ! – MIDI MADAGASIKARA

Totofy ihany ny tanimbary dia anoreno trano ary ario etsy sy eroa ny fako. Mizaka ny vokatry ny gaboraraka 
ny renivohitr’i Madagasikara ary ny orana izay tokony mba hanamando ny tontolo iainana ka hanamaivana 
rivotra maloto dia lasa olana mivantana ho an’ny mponina. Orana tao anatin’ny adim-pamataran’andro 
mahery dia efa dibo-drano tanteraka Antananarivo. Tsy vitan’izany aza fa nisy ny tany nihotsaka 
Mba tsy teny Ampamarinana aloha izany fa kosa ny làlana pavé sasantsasany no nihotsaka. Tsy vitan’izany 
nisy zazalahy iray, mpianatra izay vao avy nanao fanadinana, no lasan’ny rano tetsy Andraisoro. 
Besarety dia tapaka ny làlana noho ny fiakatry ny rano. Na ny mpandeha an-tongotra aza dia izay nanam-bola 
no afaka niampita. Efa nisy mpikarama mibaby fotsiny amin’ny sarany arivo ariary. Izay tsy nanana 
dia tsy maintsy niandry ny rano nitsiaka vao afaka nanohy ny diany. Tetsy Tsaralalàna indray dia 
olona nifaly nilomano mihitsy satria hatreny amin’ny fe ny rano. Tetsy Analakely koa dia tafiditra 
anaty fiara ny rano, samy nitaraina an’izany izay nampiasa fitaovam-pitaterana. Izany sisa ny 
ankehitriny. Ela loatra ny gaboraraka sy ny tsy fanajàna ny tanàna ary ankehitriny dia samy mizaka 
vokany… 



Ela loatra ny OSY tao @ CUA. Tsy mba nijery ny resaka evacuation na kely aza fa variana nanotra ny vahoaka t@ resaka hetra sy EASY PARK (mba diniho kely hoe firy ny mpiasa ao). Ary tsy vao izao io feno rano io fa efa elaela no nisy. 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

