ITAOSY : TRANO FIVAROTAN-KAZO KILA FOREHITRA – MIDI MADAGASIKARA

Fipoahana indroa miantaona no henon’ny olona ny alin’ny alatsinainy teo. Efa tao anaty torimaso 
rehetra hany ka tsy dia niraika firy tamin’ilay zava-niseho. Saingy taitra tampoka rehefa avy 
rehefa nahita ny lel’afo nijoalajoala izay nanomboka tamin’ny misasakalina ka tsy nijanona intsony 
tsy adim-pamataranandro telo taty aoriana. Samy nanao izay ho afany teo ny mpiara-monina tetsy 
Itaosy mba hanoherana ny afo. Feno hazo ilay toerana noho izy fivarotana an’izany. Mainka koa nanamora 
fiparitaky ny afo izany toe-javatra izany. Tao amin’ny tranon’ny mpiambina roa lahy no niainga 
afo rehefa nisy ny fipoahana izay matetika rehefa toa izany dia inoana ho misy hifandraisany amin’ny 
herinaratra ka nitarika firehetana. Kila na ny hazo rehetra tao na koa ny masinina fanodinana an’izany. 
tsy nisy kosa ny aina nafoy na dia nahery vaika aza ny firehetana. Raha ny fitantaran’ny olona dia 
telo taty aoriana vao tena maty ny afo rehefa tonga ny mpamonjy voina. Nisy feo hafa indray izay nanazava 
zavatra hitany ary nilaza fa tsy nisy rano ireo rehefa tonga teo an-toerana. Voatery mbola nameno 
kamiao izany ary izay vao tena nanomboka ny ady tamin’ny afo. Samy nanana ny filazany teo ny olona 
raha ny tena zava-nisy dia saika loza tanteraka no niseho tetsy Betavoahangy iny alin’ny alatsinainy 
raha mbola niitatra ilay afo nandoro ny masinin-kazo. Mbola feno trano fonenana koa mantsy teo 
manodidina izay tsy dia mifanalavitra ilay toerana. 




















