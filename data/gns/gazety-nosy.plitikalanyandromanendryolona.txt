PÔLITIKA : LANY ANDRO MANENDRY OLONA

Tsy mety ho vita mihitsy ity fanendrena olona ataon’ny filankevitra ny minisitra ity. Tena mahagaga 
mahatalanjona ny raharaha satria tao anatin’ny 10 volana nitsanganan’ny fanjakana Andry Nirina 
izay dia tsy nisy andro alarobia iray ka tsy nahitana fanendrena mpiasam-panjakana ambony. Tena 
mety vita izany ary tsy misy fahataperany. 

Raha tarafina amin’ity fanendrena mpiasam-panjakana ambony misy eto amin’ny firenena ity ny 
raharaham-pirenena dia toa mizotra ara-dalàna sy amin’ny tokony ho izy. Nefa tsy izay mihitsy 
mitranga satria raha toa ka mitaintaina lava ny mpiasam-panjakana ireo satria tsy fantatra izay 
isaka ny alarobia dia mazava hoazy fa tsy hisy fampandrosoana handeha sy ho vanona eto. 

Marina dia marina tokoa fa ny fanjakana demôkratika toa an’i Madagasikara dia tokony hanaja ny 
Izany hoe ny fanjakana izay mitondra dia tokony hanova ny olona izay mpitantana ambony na koa ireo 
olona tiany hiara-miasa aminy amin’ireo toerana hitany fa iankinan’ny fampandehanana ny raharaham-panjakana 
izay vina napetrany sy ny tanjona tiany ho tratrarina. Ireo sekretera jeneraly, ny tale jeneraly, 
tale sy ireo lehibe hitantana any amin’ny faritra sy ny vondrombahoaka itsinjaram-pahefana no 
mivantana ity. 

Ny zava-misy koa dia fantatra fa miady an-trano ny mpikambana ao amin’ny IRD amin’ity fanendrena 
ity. Tsy ny eto Antananarivo ihany fa hatrany amin’ny faritra izay misy ireo atao hoe “coordo” sy 
izay mpandrindra ny Tgv/Mapar sy ny IRD ity. 

Tao anatin’ny 10 volana ity fanjakana ity dia lany andro manendry olona foana isakin’ny filankevitra 
minisitra. Tsy olana izany satria tsy maintsy soloina ireo izay tsy azoazo ny fomba fiasany sy ny 
ara-pôlitika. Nefa kosa dia diso ela loatra sy mitarazoka izany fanendrena izany ka lasa vato misakana 
fampandrosoana. 

Raha toa ka maika dia maika ity fanjakana ity no milaza fa hanarina an’i Madagasikara tamin’ny fampanantenana 
ny vahoaka tamin’ny fampielezan-kevitra tamin’ny fifidianana ny filoham-pirenena iny, dia 
mifanohitra amin’izany no mitranga. Tsy hita aloha hatramin’izao izany fahamaizana izany fa 
resabe fotsiny ihany. 

Toa ny firenena mandroso rehetra maneran-tany dia tsy mitarazoka toa izao ny fomba fiasa. Raha 
tafatsangana ny fanjakana iray ka nipetraka ny filoham-pirenena izay voafidy dia iray volana 
be indrindra dia vita avokoa ny fanendrena ireo tompon’andraikitra ambony rehetra amin’izany 
izany. Marika ny fahalemen’ny antoko Tgv/Mapar izay antokom-panjakana amin’izao fotoana izao 
Toa te hampitaha azy amin’ny fanjakana’ingahy Hery Rajaonarimampianina izay tsy nahatafatsangana 
tao anatin’ny telo volana ny taona 2014 izao raharaha izao. 

Tsy ireo irery fa ao koa ny fikambanana izay manampy azy dia ny IRD (Isika rehetra miaraka amin’i 
Rajoelina) izay hita fa lany andro amin’ny ady an-trano sy ny fanilakilahina anatiny. 

Hita taratra amin’ity raharaha ity ary voaporofo fa tsy nivonona handray sy hitondra fanjakana 
ireo mpomba ny fanjakana ankehitriny. Heno ny adilahy pôlitika anatin’izy ireo izay misy amin’ny 
maro. Mitarika ny azy ny “diaspora” na ireo ekipan’ny IEM izay avy any andafy. Eo ireo mpikatroka 
tranainy tao amin’ny Tgv/Mapar hatramin’izay, izay mbola miseho azy fa izy no tena izy amin’ny 
an’i Andry Nirina Rajoelina ho filoham-pirenena, ary tena marina tokoa izany. Ao koa nefa ireo 
mivondrona amin’ny IRD izay nanampy be tamin’izany fandresena izany. Ary mbola ao ambonin’ireo 
voalaza fa namatsy vola sy orinasa maro nanampy koa. Ity farany ity aza no toa hita fa akaiky kokoa 
fanjakana ankehitriny amin’izao fotoana izao. 

Vokatr’ireo endrika maro samy hafa misy amin’ny mpomba ny fanjakana ankehitriny ireo dia samy 
hampiditra ny olony ho mpitantana ambony avokoa izy rehetra ireo. Noho izany dia izao fanendrena 
mety vita ataon’ny fitondrana ankehitriny izao. Lany andro amin’ny ady toerana ny fanjakana ka 
ihany ny hanarenany ny firenena. 

Raha lany tokoa ny volana novambra dia mazava ho azy fa iray taona izay no lany. Ary efatra taona sisa 
ny firenena. Ny iray taona lany ametrahan’olona fotsiny ihany. Tena mampalahelo izany. 

Raha ny fanambarana nataon’ny filohan’ny repoblika ingahy Andry Nirina Rajoelina ihany nefa 
ho tsaraina ireo minisitra ireo afaka iray taona. Tsy maintsy hisy noho izany ny minisitra hiala 
mazava tsara ny tanjona fa izay tsy mahomby dia ho esorina. Raha izao zava-mitranga izao nefa dia 
ny mpikambana ao amin’ny governemanta manontolo no tsy maintsy ho soloina satria lany andro nanendry 
Ary raha izany tanjona izany no ho tanterahana dia mety hiala hatrany amin’ny praiminisitra koa 
izy no lehiben’ny governemanta io. 

Dia mazava ho azy izany fa mbola hiverina indray ny fanendrena olona mandritra ny iray taona toa 
misy eto amintsika amin’izao fotoana izao ka hitohy hatrany amin’ny taona 2020 ity raharaha ity. 

Mandeha dia mandeha ny resaka fa maro koa no ho soloina ireo tale sy tale jeneraly misy amin’izao 
izao ary hosoloina olon-kafa indray hono na dia mbola tsy ampy iray taona akory aza no niasany. Izany 
noho ny ady an-trano ao amin’ity antoko ity ihany raha ny feo mandeha. Dia ho lany andry hanendry 
ity fanjakana ity ka hotara eto ny fampandrosoana hatao. 



