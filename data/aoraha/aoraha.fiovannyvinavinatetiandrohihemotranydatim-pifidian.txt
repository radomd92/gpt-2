FIOVAN'NY VINAVINA TETIANDRO :: HIHEMOTRA NY DATIM-PIFIDIANANA SOLOMBAVAMBAHOAKA • AORAHA

Hisy fihemorana. Tsy ho tanteraka amin’ny 20 marsa 2019, araka ny vinavinana tetiandro nataon’ny 
mahaleo tena misahana ny fifidianana (Ceni) ny fifidianana solombavambahoaka. Io no nisongadina 
fanambaràna nataon’ny filoha lefitry ny Ceni, Rakotonarivo Thierry, omaly. 

« Raha ny tokony ho izy dia tamin’ny 20 desambra 2018 lasa teo no namoahana ny didim-panjakana miantso 
mpifidy handatsa-bato, raha io daty io no raisina satria sivifolo andro mialoha no tokony hamoahana 
Tsy mbola nanao an’izany anefa ny governemanta hatramin’ izao, ka tsy ho tratra intsony ny hanatanterahana 
fifidianana depiote novinavinavina ho amin’ ny 20 marsa 2019», hoy izy. 

Ny 16 desambra 2018 lasa teo no nanatitra ny vinavinana tetiandro tokony hanatontosana an’ity 
solombavahoaka ity, teny Mahazoarivo, ny Ceni. Tsy mbola rototra amin’ ny firosoana amin’izany 
ny governemanta , izay mbola tao anatin’ny fiahiana ny fifidianana filoham-pirenena fihodinana 
natao, tamin’ny 19 desambra 2018. 

Notsiahivin-dRakotonarivo Thierry fa « efatra amby fitopolo andro eo ho eo ny fe-potoana ilain’ny 
hanomanana sy hikara- karana ny fifidianana solombavambahoaka ». Araka ny fanampim-panazavana 
dia mety ho any amin’ny volana avrily na volana mey 2019 any mihitsy izany vao ho tanteraka ny fifidianana 
ity. Amin’ny 4 febroary 2019 izao anefa no tapitra tanteraka ny fe-potoam-piasan’ireo depiote, 
Tsimbazaza. 

Fanendrena Praiminisitra 

«Raha ny zava-misy amin’izao fotoana izao no dinihina dia tsy hisy izany ny fivoriana ara-potoana 
tokony hotanterahina amin’ny fiandohan’ny volana mey amin’ity taona ity», hoy hatrany Rakotonarivo 


Tokony hiankina amin’ ny fahavitan’ny fifidianana solombavambahoaka anefa ny fanendrena ny 
hitarika ny governemanta vaovao amin’izao fitondran’ny Filoham-pirenena Rajoelina Andry izao, 
ny voafaritry ny andininy faha-54 ao anatin’ny Lalàm-panorenana. Ireo antoko na vondrona antoko 
manana ny depiote maro an’isa ao amin’ny Anteni- mierampirenena no manolotra ny anaran’ny Praiminisitra. 
Filoham-pirenena no manendry azy, aorian’izay. 

Taorian’ny fanambarana ny voka-pifidianana ôfisialy navoakan’ny Fitsarana avo momba ny Lalàm-panorenana 
dia nambaran’ny Filoham- pirenena, Rajoelina Andry fa « maika ny fananganana governemanta, ka 
hatrany izy dia hanendry ny Praiminisitra aorian’ny fianianana hataony». « Hiainga amin’ireo 
maro an’isa eny amin’ny Antenimierampirenena ankehitriny ihany io fanendrena io», hoy izy, raha 
tamin’ny mpanao gazetin’ny onjam-peon’ny Radio France internationale (Rfi). 

Amin’izao fotoana izao , mbola ireo depiote lany tamin’ny anaran’ny vondrona pôlitika Mapar no 
an’isa eny Tsimbazaza. 









Enregistrer mon nom, mon e-mail et mon site web dans le navigateur pour mon prochain commentaire. 



