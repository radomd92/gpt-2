FAHASALAMANA HO AN'NY REHETRA :: OLONA SAHIRANA ENINA ARIVO SY ENINA ALINA HISITRAKA FITSABOANA MAIMAIM-POANA • AORAHA

Vola mitentina enin-jato tapitrisa ariary no nomen’ny fanjakana hanefana ny latsakembok’ireo 
tena sahirana any amin’ny distrika telo, dia i Vatomandry, Manandriana ary Fandriana, izay hametrahana 
ny Tahirim-pirenena hitsimbinana ny fahasalaman’ny daholobe na ny Cnss. Hisahana olona enina 
sy enina alina, izany hoe roa arivo sy roa alina isak’ireo distrika telo voalaza eo ambony, io latsakemboka 
Fanjakana io. 

« Ireo olona tsy manana fidiram-bola sady maro anaka no hoefain’ny fanjakana ny latsakemboka hahazoany 
maimaim-poana », hoy Andriantsara Guy, Tale jeneralin’ny Cnss. 

Notanterahina tao amin’ ny Kaominina Narovana Caroline, ao amin’ny distrikan’i Vatomandry ny 
io tetikasa io tamin’ny fomba ofisialy, omaly. 

« Ny hisitrahan’ny vahoaka rehetra fahasalamana no tanjon’ny fitondram-panjakana ka hametrahana 
Tahiry iraisana momba ny fahasalamana izao, mba hahatratrarana ilay tanjona fahasalamana ho 
rehetra (couverture santé universelle) », hoy ny Filoham-pirenena, Rajaonarimam-pianina Hery, 
anatin’ny kabary nataony, nandritra ny lanonam-panokafana. 

Tsy mahefa vidim-panafody Ny tsy fananam-bola no sakana tsy hahafahan’ny olona tsy mahazo fitsaboana ka mety hitarika hatramin’ny 
mihitsy aza. « Mba manatona tobim-pahasalamana ihany izahay rehefa marary saingy tsy mahavidy ny fanafody 
tokony hohanina hitsaboana ny aretina noho ny tsy fahampian’ny hoentianana», hoy i Marolahy Justin, 
isan’ireo nomena boky kely hahazoana misitraka ilay fitsaboana maimaim-poana. 

Ankoatra ny fanampiana homen’ny fanjakana, dia afaka misoratra anarana sy mandoa latsakemboka 
arivo ariary isan’olona isan-taona ny olom-pirenena. Afaka misitraka fitsaboana amin’ireo 
ara-pahasalamana misy eny anivon’ny tobim-pahasalamana fototra sy hôpitaly eny anivon’ny distrika 
izy ireo amin’izany. 

Fantatra fa distrika roapolo no ezahina hametrahana io Tahiry manokana io, amin’ity taona ity 
ny vinavinan’ny minisiteran’ny Fahasalamam-bahoaka sy ireo mpiara-miombon’antoka aminy. 









Enregistrer mon nom, mon e-mail et mon site web dans le navigateur pour mon prochain commentaire. 



