IKOPA : NISY LEHILAHY NITSORAKA, MATY TSY TSA-DRANO – MIDI MADAGASIKARA

Maro no nahita satria amin’ny fotoana maha-betsaka mpandalo teo an-toerana izany. Teo ambany 
Tanjombato no niseho ilay famonoan-tena. Manodidina ny tamin’ny iraika ambiny folo ora maraina 
nisaoty tao ilay lehillahy sahabo ho telopolo taona. Raha ny filazan’izay nahita ny zava-nisy 
niresaka tamin’ny olona tamin’ny findainy aloha izy ary tampoka teo dia nanapa-kevitry ny nisaoty 
Ikopa. Teo ihany koa dia efa tsy hita intsony izay nisy azy, ny rano rahateo niakatra noho ny orana 
tato ho ato. Raha noeritreretina ho natsingevan’ny rano dia tsy izany velively no niseho fa nilentika 
ambany tany aza ilay lehilahy. Tsy nisy sahy nanavotra ny olona satria efa fantatra ihany laza ratsin’Ikopa. 
be loatra izay namoy ny ainy tao izay. Niandry ny mpamonjy voina niditra an-tsehatra. Feno olona 
ny tetezan’i Tanjombato satria liana izay nahalala ny zava-nitranga ary liana koa raha ho avotra 
tsia ilay lehilahy. Natao ny fikarohana rehetra ary tsy dia naharitra ela dia hitan’ny mpamonjy 
avy amin’ny fitsofohana lalina tao anatin’ilay rano ilay lehilhahy, saingy efa vatana mangatsiaka 
no tafavoaka tao. Hatreto dia heverina fa olana ara-pitiavana no anton’ity famonoan-tena izay 
voalohany teo amin’io toerana io ity. Sady nalahelo ny olona raha nahita ilay razana no tonga saina 
fahasahian’ilay olona izay vao fotoana fohy talohan’io no hitan’izy ireo velona aina ary nandeha 
amin’ny tetezana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

