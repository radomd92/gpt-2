ADY TANY AO BELAMBO  : AHINA HO LASA ADY TSY VITA KA HIVADIKA ADIM-POKO | NEWSMADA

Par Taratra sur 29/12/2016 

Taorian’ny fahafahana madiodio ny filoha mpitarika ny fikambanana “Fagnako” teo anoloan’ny 
ambaratonga voalohany, ny 6 desambra teo, nampakatra ny raharaha anivon’ny fitsarana ambony 
mpitory. Andaniny kosa, manohy ny famariparitana sy fandrefesana sy fizarazarana ny tany 152 
ao Belambo ny fokonolona mivondrona anatin’ny fikambanana “Fagnako”. Voalaza anefa fa nivoaka 
ivelany ny filoha mpitarika ireo fokonolona efa anarivony ireo. 

Manolona izany, nandray fepetra ny tompon-tany nametraka mpiambina ny fiandohan’ny volana desambra 
ary niarahana tamin’ny ny “Emmo-Sécurité” sy ny depiote an’i Toamasina II ary ny mpisolovavan’ny 
sy mpivarotra ny tany, teny amboalohany mba hisian’ny fandaminana amin’ ireo fokonolona te hahazo 
tany ihany koa. 

Ankilany anefa, maneho hevitra etsy sy eroa ny filoha lefitry ny “Fagnako” izay manana didy fikarohana 
noho ny tsy fahatongavany niatrika ny fitsarana tamin’ny fiakarany fampanoavana ny 27 novambra 
Nambaran’ny mpisolovavan’ny mpividy, fa ara-dalana tamin’ny fifanarahana ara-barotra teo 
tompon-tany mpandova sy ny mpividy izay samy Malagasy ny fahazoan’ny olona harovany amin’ity 
tany Belambo ity. 

“Fanaratsiana sy fanalam-baraka avokoa ny fanazavana omen’ny fikambanana “Fagnako’ etsy sy 
hoy ny Me Totovelona Norbert, mpisolovava ny tompon-tany mpividy. 



Ho an’ny mpisolovava ny mpivarotra ny tany kosa nilaza fa tsy vao ity mpividy ny tany ity no namarotan’ireo 
mpandova ny ampahan-tany fananany. “Mpividy faha-37 tamin’ireo olon-tsotra sy orinasa tahaka 
seranam-piaramanidin’i Toamasina ity tompon-tany ankehitriny ity”, hoy izy. 

Milaza tsy hilefitra amin’ny fiarovana ny fananany ny tompon-tany mpividy, satria efa vonona 
mpiara-miombon’antoka amin’ny resaka fandraharahana. 

Mifamahofaho eo ny raharaha momba ity resaka ady tany ity. Ahina ny korontana, izay efa nisy ihany 
aloha. Anisan’ny olana saro-bahana eto amintsika ny resaka ady tany. Tsy ny any Toamasina ihany 
maro ny faritra ahitana olana, na eto an-dRenivohitra aza. Tsy mahavaha olana ireny biraon’ny 
manantona vahoaka ireny raha toy izao. 





Les commentaires sont fermées. 

