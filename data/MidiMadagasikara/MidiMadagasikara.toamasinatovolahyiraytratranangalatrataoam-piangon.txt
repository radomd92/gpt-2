TOAMASINA : TOVOLAHY IRAY TRATRA NANGALATRA TAO AM-PIANGONANA – MIDI MADAGASIKARA

Na ao anatin’ny herinandro masina aza ny mpino kristiana amin’izao ankatoky ny fetin’ny paska 
dia hafa noho izany mihitsy ny nataon’ity tovolahy iray ity, izay tafiditra tao am-piangonana 
Fo Masin’i Jesoa Tanambao V tokony tamin’ny 1ora maraina. 

Raha nahatsikarika zavatra hafahafa ny pretra sy ireo relijiozy monina ao amin’ity fiangonana 
dia niantso polisy avy hatrany, tsy lavitra azy ireo mantsy ny kaomisaria. Vao tonga anefa ireto 
dia varavaram-piangonana efa nisokatra no hitan’izy ireo. Raha nataon’ireto polisy savahao 
tao am-piangonana, dia tovolahy iray teo am-panangonana ireo zava-maneno sy ny fanamafisam-peo 
hitan’izy ireo. Tsy afa-nihetsika ity tovolahy ity noho izy tratra ambodiomby, ary tsy afa-nanda 
zavatra nataony intsony, izay niakatra fitsarana omaly tolakandro, izay namoahan’ny mpitsara 
famotorana fiandrasana am-ponja vonjimaika ao Ambalatavoahangy alohan’ny hitsarana ny raharaha. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

