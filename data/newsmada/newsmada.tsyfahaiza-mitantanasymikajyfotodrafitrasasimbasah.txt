TSY FAHAIZA-MITANTANA SY MIKAJY FOTODRAFITRASA: SIMBA SAHADY NY KIANJA MANARA-PENITRA | NEWSMADA

Par Taratra sur 13/02/2020 

Nidina tampoka teto Toamasina, nijery ifotony ny fotodrafitrasa ho an’ny baolina kitra, ny kianja 
etsy Mangarano, ny minisitry ny Tanora sy ny fanatanjahantena, i Tinoka Roberto, ny alakamisy 
teo. Nandritra ny fitsidihana nataony no nahitana fa efa misy simba sy ratsy karakara ka maloto 
ny fananana iombonana. Nohamafisiny fa asa mbola tsy vita izy ity satria mitaky zavatra vita tsara 
mafy ny filoham-pirenena, ary mbola misy asa fanampiny nanirahany ny orinasa manao ny kianja hotohizana 
“travaux supplémentaires”. Na izany aza, tsy tokony hararaotina izay fanohizana ny asa izay fa 
andraikitra ny rehetra hikajy ny fananana iombonana. Raha hiverenana, taorian’ny 24 novambra 
filoham-pirenena tao amin’io kianja manara-penitra io, nisy ny filazana fa azo ampiasaina ny kianja satria ilain’ny bozaka tsy voajanahary ny fanitsakitsahana 
azy tsara. Toy izany koa ny ilàna hanaovana baolina matetika eo amboniny. Vokany, ireo mpilalao 
mihitsy no tsy mahay manana zavatra tsara ka izao simba izao sahady ny vokany. 



Votre adresse email ne sera pas rendue publique 















