MASOIVOHO SINOA: NISANTATRA NY « IRAY VOLAN’NY ANKIZY » | NEWSMADA

Par Taratra sur 07/06/2019 

Raha vao manomboka ny volana jona, ny ankizy sy ny tontolony no mby ao an-tsaina. Isan-taona, natokana 
“Volan’ny ankizy” ny volana jona. Anisan’ny nisantatra izany, ny 1 jona teo, ny masoivohon’i Sina 
amintsika. Nisy ny hetsika notanterahiny teny amin’ny toeram-ponenany, eny Nanisana. 

Nanasa ray aman-dreny niaraka tamin’ny zanany ny teny amin’ny masoivoho sinoa mba hiaraka hanamarika 
“Iray volan’ny ankizy”. Nibahan-toerana, tamin’ity fotoana ity, ny kilalao sy fanentanana samihafa. 
nahaliana ny ankizy ny fampisehoana “clown” sy ny mazia. 

Fotoana nampahafantarana ny zavakanto sy ny kolontsaina mampiavaka an-dry zareo sinoa ihany 
ity tamin’ny asabotsy ity. Anisan’ny nanaovana fampisehoana ny “tai chi”, haiady sinoa, izay 
sady fitaizam-panahy. Teo koa ny dihy nentim-paharazana sinoa sy ny “dihin’ny liona”. 



Les commentaires sont fermées. 

