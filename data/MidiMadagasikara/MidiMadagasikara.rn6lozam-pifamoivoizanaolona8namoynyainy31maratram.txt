RN 6 : LOZAM-PIFAMOIVOIZANA, OLONA 8 NAMOY NY AINY, 31 MARATRA MAFY – MIDI MADAGASIKARA

Voalazan’ny vaovao fa nanenjika fiara iray teo alohany ilay namily tamin’io fotoana io ka izany 
anisan’ny nahatonga ny loza 

Nisehoana lozam-pifamoivoizana nahatsiravina ny talata alina teo, tokony ho tamin’ny 10 ora 
lalam-pirenena faha-6 teo amin’ny tatazan’i Manambaro any Befotaka Antsohihy. Vokany, olona 
no fantatra fa namoy ny ainy ary 31 hafa maratra mafy. Tsaboina any amin’ny hopitalin’Antsohihy 
fotoana izao ireo naratra. Avy any Antalaha ho aty an-drenivohitra ity fiara be mpitatitra ity 
sendra ny loza izao. Ny vaovao voaray teo anivon’ny mpitandro filaminana sy ny havana akaiky ireo 
no nahalalana fa ny mpanampy ny mpamily no nitondra ny fiara tamin’io fotoana io. Nanenjika fiara 
teo alohany izy. Rehefa hiditra ny tetezan’i Manambaro anefa, nidona tamin’ny sisin-dàlana ny 
iray ary vaky. Tsy voafehy intsony araka izany ny familiana, ka latsaka tany anaty hady. Maina amin’izao 
izao ny tany ka tsy misy rano tao ambany tetezana. Ny vaovao voaray hatrany no hilazana fa hatramin’izao, 
hita izay nalehan’io olona nitondra ny fiara io. Ilay mpamily voalaza fa anisan’ireo maratra. 

Saika efa tonga tany an-toerana avokoa ny havan’ireo maty sy maratra amin’izao fotoana izao. Na 
aza, ny razana efatra dia tsy mbola nisy naka. Ao amin’ny tananan’ Antanambao Manambaro no nametrahana 
olona namoy ny ainy. Efa misokatra ny fanadihadiana ataon’ny mpitandro filaminana, hahalalana 
tena zavanisy marina io alina io. 

Marihana fa fiara anisan’ny lehibe mahazaka olona hatrany amin’ny 50 no miasa amin’iny làlana 
mampitohy an’i SAVA amin’ Antananarivo. 



