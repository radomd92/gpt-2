KITRA - "THB CHAMPIONS LEAGUE" :: NIANARAN’IREO MPIFANANDRINA TAMINY NAMONO BAOLINA NY JSA ANTALAHA • AORAHA

Tamin’ireo lalao telo vitan’ny Jeunesse Sportive Antalaha avy any Sava, tamin’ny fihodinana 
ho an’ny fiadiana ny ho tompondakan’i Mada­ga­sikara, taranja baolina kitra, dia baolina telopolo 
efa niditra tao amin’ny haraton’izy ireo. Baolina tokana, matin’izy ireo tamin’ny lalao nihaonany 
Tam Port Berger, nandritra ny andro voalohany, no hany mba tafiditr’ireo mpilalao tamin’ity fifaninanana 
hatramin’ny omaly. 

Taorian’ny efa nanda­voan’ny Tam Port Berger avy any Sofia (7 – 1) sy Fosa Juniors Elite Boeny (8 
0) azy ireo dia nomontsanin’ny Ajesaia avy any Bongolava, tamin’ny isa 15 noho 0 ity solontenan’ny 
Sava ity, omaly, tao amin’ny kianja Rabemananjara Mahajanga. Efa nitarika tamin’ny alalan’ny 
8 noho 0 ny solontenan’i Bongolava tamin’io lalao io. 

Niakatra ho eo amin’ny laharana voalohany kosa ny ekipan’ny Fosa Juniors Elite, any Mahajanga, 
ny nandresen’izy ireo ny Tam Port Berger, tamin’ny isa 2 noho 1. Tany Toamasina indray dia namonjy 
laharana voalohany vonjimaika (isa enina), saingy efa nahavita lalao telo, ny ekipan’ny Tia Kitra 
avy any Atsinanana. Omaly, dia niondrika teo anatrehan’izy ireo, tamin’ny isa 3 noho 1, ny ekipan’ny 
avy any Alaotra Mangoro. 

Ny AS Adema, izay mbola hiatrika ny andro fahatelo rahampitso manoloana ny As Jet Mada Itasy, no 
ny laharana faharoa (isa enina). Laharana fahatelo kosa ny solontenan’Itasy (isa efatra), taorian’ny 
ireo ny Club M avy any Analanjirofo, tamin’ny isa 1 noho 0. 

Nifoha tamin’ny torimasony kosa ny solontenan’ Analamanga faharoa, Cosfa, tany Toliara nandritra 
andro fahatelo. Resin’izy ireo tamin’ny alalaon’ny isa 4 noho 0 ny ekipan’ny VFM avy any Vatovavy 
omaly, tao amin’ny kianjan’ Andaboly. 

Nanamafy ny maha tompondakan’i Madagasikara azy kosa tany amin’ny kianjan’ Ampasambazaha Fiana­rantsoa 
Cnaps Sport Itasy. Resin’izy ireo, tamin’ny alalan’ny isa 2 noho 1, ny FC Vakinankaratra. Efa azo 
izany ny hiatrehan’izy ireo ny fihodinana faharoa, saingy lalao goavana andrasan’ny maro ny fihaonan’ny 
amin’ny Zanak’ala FC, amin’ny alahady ho avy izao. 









Enregistrer mon nom, mon e-mail et mon site web dans le navigateur pour mon prochain commentaire. 



