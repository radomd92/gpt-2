IVATO: FIARA EFATRA NIFANDONA, OLONA IRAY MATY, ENINA HAFA NARATRA MAFY – MIDI MADAGASIKARA

Nandriaka ny rà teny amin’iny lalan’Ivato iny ny alakamisy hifoha zoma lasa teo. Nahatsiravina 
fifandonana teo amina fiara efatra teny an-toerana. Vokany, olona iray no maty tsy tra-drano, 
enina hafa naratra mafy ary samy potika avokoa ireo fiara efatra nifandona. Ny iray izay tena voa 
aza moa dia potika nizara roa mihitsy. Raha ny fanazavàna azo dia fiara iray, marika Peugeot 3008, 
eny Ivato hiakatra aty an-drenivohitra no fositr’ity loza ity. Nandeha mafy izy io, ary tsy fantatra 
olana ara-teknika na hadisoan’ny mpamily tao anatiny fa nofaohiny ankitsirano ny fiara kely iray 
taminy. Mafy dia mafy ny fifandonana satria dia nizara roa mihitsy ity farany. Ary noho izay fifandonana 
hatrany dia nipitika ity fiara kely ity, nidona tamina fiara tsy mataho-dalana taoriana, ary namarana 
lalany teny amin’ny andrin-jiro. Raha ny filazan’ireo teny an-toerana dia tsy nisy afa-tsy olona 
tao anatin’ity fiara voa mafy indrindra ity. Ny mpamily sy olona iray taoriana. Ity farany no namoy 
ainy avy hatrany, naratra mafy kosa ilay mpamily. Toraka izany ihany koa ny tao amin’ilay fiara 
Fa fotoana fohy taorian’izay, raha mbola samy jenjina tamin’ny loza ny rehetra, no nisy fiara nirimorimo 
ihany koa avy any Talatamaty, nandona fanindroany an’ilay fiara tsy mataho-dalana. Nisy olona 
voafaoka tamin’izany, ary samy naratra avokoa. Nifamonjena avy hatrany ireo naratra ary nentina 
amin’ny toeram-pitsaboana teo akaiky teo. Tonga nijery ifotony teny amin’ny toerana nitrangan’ny 
kosa ireo mpitandro filaminana misahana iny faritra iny, ary nanokatra avy hatrany ny fanadihadiana 
ity loza mahatsiravina ity. 




















