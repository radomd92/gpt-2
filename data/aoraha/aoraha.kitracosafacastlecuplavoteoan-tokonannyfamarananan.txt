KITRA – «COSAFA CASTLE CUP» :: LAVO TEO AN-TOKONAN'NY FAMARANANA NY BAREAN'I MADAGASIKARA • AORAHA

Nihintsana teo amin’ny dingan’ny manasa-dalan’ny fiadiana ny ho tompondakan’i Afrika tapany 
taranja baolina kitra, na ny «Cosafa castle cup» ny ekipam-pirenena malagasy. Niondrika teo anatrehan’ny 
Zambiana, tamin’ny isa 1 noho 0, izy ireo, teo amin’io dingana io, omaly, tao amin’ny kianjan’ny 
Mokaba Stadium, Afrika Atsimo. Baolina matin’i Lazarous Kambole, teo amin’ny minitra faha-39, 
nanakana ny fanantenan’ny ekipan’i Franklin Andriamanarivo sy Mamisoa Razafindrakoto, mpanazatra 
Barean’i Madagasikara. 

Talohan’io dia efa nanatombo tamin’ny fanafihana ny Chipolopolo ary tsy namelan’izy ireo raha 
nikobana ny harato nandrasan’i Jean Dieudonné Randrianasolo na i Leda, mpiandry tsatokazo malagasy. 

Tamin’ny ankapobeny, dia nanana herijika tanteraka niatrehana ny manasa-dalana ny Barean’i 
Nametraka ny tetik’ady 4 – 4 – 2 ny mpanazatra malagasy (Leda – Toby, Ando, Johny, Mario – Mika, Dax, 
Boura – Nasandratra, Marcio). Teo amin’ny fizaràm-potoana faharoa no nanomboka nanao totoafo 
fanafihana ireto mpilalao Malagasy ireto. Tamin’izany no nampidirana an’i Lolody sy Toky ary 
Tamin’ity fotoana ity ihany koa anefa no nahazoan’i Johnny karatra mavo sy Rojo (mpilalao vao nampidirina) 
mena. Voatery nilalao 10 ny Barea teo amin’ny minitra faha-87. Samy tsy nahita hirika intsony anefa 
roa tonta ka nijanona tamin’io isa 1 noho 0 io ny teny amin’ny solaitrabe. 

Vita hatreo ny fifaninanana ho an’ny Barea. Izay mandresy amin’i Lesotho sy Zimbaboe kosa no hifanandrina 
amin’ny lalao famaranana. 

Raha ny vokatra azon’ny Barea dia azo heverina ho tsara aloha saingy mbola lesoka ny famonoam-baolina. 
araka ny tatitry ny Cosafa tao amin’ny Twitter, no nahita fanafihana tsara ny mpilalao malagasy saingy 
amin’ny famaranana izany ho any anaty harato no nisy lesoka. Miandry ny fiadian-toerana, amin’ny 
ho avy izao ao amin’ny kianja Peter Mokaba Stadium, sisa no ataon’ireo mpilalao mandrafitra ny 
Madagasikara. 









Enregistrer mon nom, mon e-mail et mon site web dans le navigateur pour mon prochain commentaire. 



