FITSIPI-PITONDRAN-TENAN’IREO KANDIDA :: MITAKY FANAOVAN-TSONIA MIALOHA NY FIVOAHAN’NY LISITRY NY HCC NY CENI • AORAHA

Tsy very fanantenana. Efa eo am-piantsoana an’ireo mpanao politika sy olom-pirenena maniry ny 
anjara amin’ny fifidianana filoham-pirenena ireo mpikambana eo anivon’ny Vaomieram-pirenena 
tena misahana ny fifidianana (Ceni). Tanjona amin’izany ny hampanao sonia azy ireo ilay karazana 
ho kandidà hiatrika an’io fifidianana tokony hotontosaina manomboka amin’ny 7 novambra 2018 
avy izao io. 

« Efa eo am-pamoriana tsikelikely an’ireo solontenana antoko sy ireo fiarahamonim-pirenena 
ary tokony tsy ho ela intsony ny fanaovan-tsonia an’izany fifanarahana izany », hoy i Thierry Rakotonarivo, 
lefitry ny Ceni. Nambarany ihany koa fa hovitaina mialoha ny fivoahan’ny lisitra ofisialin’ireo 
voatana hiatrika ny fifidianana filoham-pirenena alohan’ny 24 aogositra 2018 ho avy izao izany. 

Mbola notsipihin’ity tompon’andraikitra ambony ao amin’ny Ceni ity hatrany fa tsy an-tery ny 
an’io sonia io. «Tanjona amin’izany ny hametrahana fitoniana mialoha sy mandritra ary aorian’ny 
filoham-pirenena », araka ny tohan-keviny. 









Enregistrer mon nom, mon e-mail et mon site web dans le navigateur pour mon prochain commentaire. 



