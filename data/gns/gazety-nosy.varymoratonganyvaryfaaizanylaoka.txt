VARY MORA : TONGA NY VARY FA AIZA NY LAOKA?

Accueil > Gazetin'ny nosy > Vary mora : Tonga ny vary fa aiza ny laoka? 

Publié le 21 mars 2019 



Tonga soa eto Madagasikara aloha ny vary mora izay nafaran’ny fanjakana Andry Nirina Rajoelina 
ho roa volana mahery izao. Tsy mety milaza ny mangarahara mahakasika ity vary mora ity mihitsy ny 
ankehitriny. Taiza ny vola nividianana io vary io ary amin’ny alalan’iza no nanafarana azy? Tany 
i sy demôkratika i Madagasikara ary ao anatin’ny tany tan-dalàna tanteraka. Tsy vitan’izany fa 
fa manara-penitra koa ka tena mahafinaritra ny “slogan”. 

Hatramin’izao nefa dia tsy mety milaza ny marina momba ity vary mora ity ny fanjakana. Efa nisy ny 
fanazavana an’izany teto tsy ela izay noho ny fangatahan’ny vahoaka, saingy anaoavan’ny fanjakana 
marenina ny raharaha ka tsy misy valiny. Sa ve dia ho sokajiana amin’ny hoe “secret d’Etat” indray 
raharaha ity ka ho gadraina izay mikitikitika azy sy te-hahalala ny marina? 

Avelantsika ho eo iny fa resaka hafa, fa ny tena mahaserina ny olona ankehitriny dia ny fomba hitelemana 
vary ity. 

Tonga ny vary mora izao fa mba aiza ny laoka? Sa hohanina tsy misy laoka ity vary ity? Hohanina amin’ny 
sa ny siramamy? Sa hatao vary sosoa sy anana fotsiny? Sa hatao vary maina tsy misy laoka araka ny nahazatra 
mahantra hatramin’izay. 

Na inona na inona no filaza dia tsy hahavoavidy hena omby izay efa 12000 ariary ny kilao ireo vahoaka 
ireo. Na koa hihinana hena fahefany izay 2100 ariary. Ny tsaramaso iray kapoaka izao efa 1000ariary 
ny silaka voatavo tsy ampy 100 grama dia 200ariary. 

Dia inona izany no hatao laokan’ny vary mora io? Tena resaka mampihomehy hoy ny fitenenan’ny ankizy 


“Aza manao soa tapany” hoy ny hiran’ny mpanao rija any amin’ny faritra betsileo izay. Raha tena 
fampandrosoana sy hanala ireo olona ireo tao anatin’ny fahantrana isika dia ny fanomezana asa 
ireo no tena zava-dehibe fa tsy ny fanomezana azy vary mora tsy misy laoka toa izao. 

Io no fahitan’ny olona maro sy ny fitarainan’ny olona sahirana maro amin’izao fotoana izao ka ampitainay 
mpitondra fanjakana mba hahalalanareo azy. 

Tsy mbola izao ihany no nisy fizarana vary mora teto Madagasikara fa efa ela saingy tsy nitondra 
ho an’ny firenena izany fa tokony hampiharina ny voalaza ao amin’ny IEM izany raha toa ka misy marina 
vina io. 

Sady mitady vary mora ny Malagasy no mitady laoka koa hihinany izany. Mafy dia mafy anie ny mihinam-bary 
misy laoka e! 





