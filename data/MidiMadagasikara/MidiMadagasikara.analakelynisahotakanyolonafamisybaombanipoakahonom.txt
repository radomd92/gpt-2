ANALAKELY : NISAHOTAKA NY OLONA FA MISY BAOMBA NIPOAKA, HONO – MIDI MADAGASIKARA

Nisahotaka ny olona teny Analakely tamin’ny alatsinain’ny paska teo. Tokony ho tamin’ny 3 ora 
ho any, niely mantsy ny feo fa hoe nisy baomba nipoaka hono teny amin’iny faritra iny. Vetivety foana 
toa nadio ny làlana. Ireo fiara nivezivezy samy nitady lalana nandosirana avokoa. Ireo mpandeha 
samy nitsoaka nihazo ny làlana tandrify azy. Saika nisy lozam-pifamoivoizana mihitsy, hoy ireo 
sendra io resaka io teny an-toerana. Vory olona tokoa Analakely tamin’ny fotoana nisian’ity karazana 
ity. Maro mantsy ny olona no tsy mandeha lavitra rehefa alatsinain’ny paska fa manao ho ampy azy 
ny fiankaviany ny eny afivoan-tanàna hitondrana ny ankizy hitsangantsangana. Tsy fantatra na 
naely izy io na nahare ny fidoboky ny afomanga teny Mahamasina ny sasany dia nanitatra ny resaka. 
sahala ny tsaho vohizina rehetra, niova izany rehefa tafavoaka avy eny Analakely ny mpamily fiara 
Nisy mantsy ny avy hatrany dia namefy ny olona tsy handeha any fa hoe : « misy tifitifitra be ao ». Azo 
ao an-tsaina avy hatrany fa efa lasa be tebiteby ny rehetra amin’izao fotoana izao, indrindra taorian’ny 
ny fipoahana baomba tany ivelmany tany. Lazaina amin’izany ny tany Bruxelles izay nahafatesana 
hatrany amin’ny 34 sy naharatrana marobe. Vao omaly, notaterin’ny vaovao avy any ivelany ny fipoahana 
natao nafahaty olona tany Afghnanistan, sy ny sisa rehetra vokatry ny herisetra miseho etsy sy 
maneran-tany. Tena manara-baovao ny olona amin’izao fotoana izao ary dia lasa misy ny tebiteby 
ahiahy, lasa tsy hay esorina ao an-tsaina. 




















