TOLIARA : MPITONDRA CYCLO-POUSSE NANDROBA – MIDI MADAGASIKARA

Tsy misy saranga intsony ny jiolahy ankehitriny, fa hatramin’ny mpitondra posy bisikileta mandroba 
miara-miasa amin’ireo tontakely amin’ny asa ratsiny. Ny harivan’ny asabotsy teo, tany Tany Toliara, 
ho tamin’ny fito ora mahery tany ho any, izay mbola betsaka olona nifamevivezy, dia ramatoa iray 
nivarotra handeha hamonjy fodiana nitaingina “cyclo-pousse” no nisy nanafika teny an-dalana, 
lasan’ny jiolahy tamin’izany ny lelavola 1,5 tapitrisa ariary. Raha ny fanazavana azo dia nijanona 
tamina toerana maizina somary nangina ity mpitondra posy izay nilaza fa narary kibo. Nisy roalahy 
zava-maranitra anefa nipoitra tampoka ary nidaroka an’ilay ramatoa ka naratra mafy ity farany. 
mpitondra posy kosa tamin’io avy hatrany dia naka ny poketran’ity renim-pianakaviana izay nisy 
vola sy ny findainy, ary lasa nitsoaka nandeha an-tongotra. Niantso vonjy ilay ramatoa niharam-boina, 
nifanenjehan’ny olona ireo jiolahy, kanefa rehefa tafiditra tany an’elakelan-trano ireo mpandroba 
dia tsy hita, ka mbola karohina hatramin’izao. Ankevitry efa fantatr’ireo jiolahy fa mitondra 
mody isaky ny faran’ny herinandro ity ramatoa mpivarotra ity ka efa voaoman’ izy ireo mialoha ny 
rehetra hanafihana sy handrobana azy, hoy ny vaovao. 

Vohibato-Fianarantsoa Dahalo nodorana velona 

Nitrangana fanafihan-dahalo nahery vaika indray tany amin’ny distrikan’i Vohibato, ny narainan’ny 
teo. Dahalo am-polony nirongo basy Kalach sy Mas 36 nanafika tao amin’ny kaominina Lamosina, ka 
avokoa ny omby rehetra teo an-tanàna, ary mpanara-dia iray maty, olona telo naratra mafy. Nandritra 
fanarahan-dia, raikitra ny fifandonana, ka dahalo iray voatifitra no tsy afa-nitsoaka intsony, 
nodoran’ny fokonolona velona avy teo. Mbola mitohy ny fikarohana an’ireo dahalo miaraka amin’ny 
nangalariny, raha ny vaovao voaray farany. Rehefa nitranga io halatr’omby narahina vono olona 
dia namory avy hatrany ireo ben’ny tanàna 16 ao amin’ity distrika nahavoafidy azy ny depiote Randrianatoavina 
ka paik’ady napetraka mba ho hetsika famongorana ny asan-dahalo nahazo laka tato ho ato, ny « dina 
nankatoavin’ny rehetra, dia ny : fandoran’ny fokonolona avy hatrany eo imasom-bahoaka ny dahalo 
mba ho anatra sy fampitandremana ho an’ireo fahavalom-bahoaka hafa mbola te-hanohy ny asa ratsiny. 
Tsy fitsaram-bahoaka izao fa fiarovan-tenan’ny fokonolona, ary fanapahan-kevitra noraisin’ny 
io mba hiadiana amin’ny firongatry ny tsy fandriampahalemana aty aminay », hoy ity olom-boafidy 
ambony ao amin’ny Tafika Malagasy ity, tamin’ny mpanao gazety. 

Nangonin’i Eric Manitrisa 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

