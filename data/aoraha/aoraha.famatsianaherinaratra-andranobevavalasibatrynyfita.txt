FAMATSIANA HERINARATRA - ANDRANOBEVAVA :: LASIBATRY NY FITARAZOHAN’ NY ASAN’NY JIRAMA IREO MPANJIFA • AORAHA

Iray andro mahery niaina tao anatin’ny faha­tapahan’ny herinaratra indray ireo tokantrano maromaro, 
Andranobevava, nanomboka omaly, tamin’ny 5 ora sy sasany maraina. Efa taorian’ny filazana nataon’ny 
tamin’ny tompon’ andraikitra iray eo anivon’ity orinasa ity, omaly, tamin’ny fiandohan’ny tolakandro, 
nifampiampita ny vaovao mikasika an’io fahatapahan’ ny herinaratra teny an-toerana io. 

Mampitaraina hatrany ny fitarazohan’ny asa fanarenana ny simba, na kely na goavana, avy amin’ity 
iray ity. Ny tolakandro vao nisy ny fidinana ifotony nataon’ireo ekipan’ny Jirama, saingy noho 
fisian’ny toeram-piasana iray efa mihidy teny an-toerana dia tsy tontosa, omaly hariva intsony, ny asa fanamboarana. 

Nohazavain’ny loharanom-baovao iray avy amin’ny orinasa Jirama: “fa tariby lehibe iray no may 
niteraka ny fahatapahan’ny famatsiana herinaratra teny amin’ity faritra misy tokantrano maromaro 
Andranobevava ity”. 

Nisy ny fanomezan-toky tamin’ny fiverenan’ny fama­tsiana herinaratra, omaly hariva ihany, 
amin’ny sampana teknikan’ny orinasa, araka ny fampitam-baovao. Tsy tanteraka noho ny andro efa 
izany fampanantenana izany, satria voasakana noho ny ilay toerana nihidy nefa andalovan’ny tariby 
ny ekipan’ny Jirama. Efa nanontaniana ny zava-misy mety nahatonga an’io fahatapahan’ny herinaratra teny an-toerana 
ny sampana serasera tao amin’ny Jirama, omaly antoandro. Hany valin-teny azo tamin’izany ny fila­zana 
tsy fahatapahana faobe no niseho, fa amin’ny tokantrano vitsivitsy ihany. 

Mihisatra ny fivoarana ao amin’ny orinasa Jirama. Vesaran’ny fahavoazana hatrany ireo mpanjifa. 









Enregistrer mon nom, mon e-mail et mon site web dans le navigateur pour mon prochain commentaire. 



