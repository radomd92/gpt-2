VOKA-PIFIDIANANA VONJY MAIKA : METY HO FANTATRA MIALOHAN’NY NOELY

Tsy toy ny tamin’ny fihodinana voalohany fa haingana kokoa ny fikirakirana ny voka-pifidianana 
fihodinana faharoa ity. Mazava ho azy fa nisy ny fanatsarana ny fomba fiasa teo anivon’ny Vaomieram-pirenena 
tena misahana ny fifidianana, fa etsy ankilan’izay dia manamora sy manafaingana ny fikirakirana 
vokatra ihany koa ny fahavitsian’ireo kandidà mpifaninana raha oharina tamin’ny fihodinana 
izay miisa 36. Tamin’ny alina teo, izany hoe 48 ora taorian’ny latsa-bato, dia efa nahatratra 12000 
ny biraom-pifidianana nahazoan’ny CENI vokatra, na ny atsasa-manilan’ny biraom-pifidianana 
manerana ny Nosy. Raha ny fanazavana nomen’ny filoha lefitry ny CENI Thierry Rakotonarivo, dia 
avy amina biraom-pifidianana manodidina ny 5 arivo isan’andro no ezahina kirakiraina ary havoaka 
anatin’ny fironana ankapobeny. Midika izany fa ao anatin’ny roa andro mahery kely, na mialohan’ny 
desambra dia tokony ho feno ny voka-pifidianana vonjy maika avy amin’ny CENI. Tsy mbola fantatra 
hatreto ny andro hanaovana ny lanonana hamoahan’ny CENI an’izay voka-pifidianana vonjy maika 
fa raha ny voalazan’ingahy Thierry Rakotonarivo, dia mialohan’ny faran’ny taona no hanaovana 
Tsiahivina ihany fa 9 andro aorian’ny famoahan’ny Vaomieram-pirenena mahaleo tena misahana 
fifidianana ny vokatra vonjy maika no tokony hamoaka ny vokatra ofisialy ny Fitsarana avo momba 
lalàmpanorenana. 

