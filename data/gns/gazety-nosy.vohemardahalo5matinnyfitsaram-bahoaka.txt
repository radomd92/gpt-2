VOHEMAR : DAHALO 5 MATIN’NY FITSARAM-BAHOAKA

Trangam-piaraha-monina iray mbola tsy ahitam-baholana mihitsy ny fitsaram-bahoaka. Ny alin’ny 
hifoha omaly alatsinainy indray no nisehoan’ny fitsaram-bahoaka mahatsiravina, tao amin’ny 
Antanamandriry, kaominina ambanivohitra Tsarabaria, Distrikan’i Vohemar. Dahalo miisa 6 no 
fokonolona taorian’ny fanafihana ka ny 5 tamin’izy ireo no matin’ny fitsaram-bahoaka, ny iray 
naratra mafy noho ny vono sy daroka nahazo azy. Marihana fa tafatsoaka ireto jiolahy ireto rehefa 
nanafika tao Beranofary. Tsy niandry ny fahatongavan’ny mpitandro filaminana ny fokonolona 
an-toerana fa avy hatrany dia nanao ny fanarahan-dia ary nametraka velam-pandrika hahatratrarana 
mpanao ratsy. Kilaometatra vitsy niala tao Beranofary ihany, tao amin’ny fokontanin’Antanamandriry 
tratra ireo jiolahy izay tsy nahatohatra ny fokonolona noho ny hamaroan’izy ireo. Teo no ho eo ihany 
nandeha ny fitsaram-bahoaka ka maty tamin’izany ny 5 tamin’ireo jiolahy. Tafaporitsaka kosa 
roa tamin’izy ireo izay mbola nokarohina hatramin’ny omaly. Tao anatin’ny 2 taona teo moa no tena 
iza tsy izy ny fitsaram-bahoaka eto Madagasikara ary manaporofo izany ny tatitra ofisialy navoakan’ny 
anivon’ny Zandarimariam-pirenena. Ny taona 2017 sy ny taona 2018 dia manodidina ny 100 ny isan’ireo 
matin’ny fitsaram-bahoaka eran’ny Nosy. Ny ankamaroany dia saika ireo dahalo tratra eo am-panafihana, 
ihany koa anefa na dia vitsy aza ireo niharan’izay fitsaram-bahoaka izay noho ny tondro-molotra 
Marihana ihany fa ankoatra ny tsy fahatokisan’ny mponina ny fitsarana sy ny mpitandro filaminana 
anisan’ny tena mbola mampirongatra ny fitsaram-bahoaka eto amintsika ihany koa ny tsy fanasaziana 
olona tompon’antoka amin’izany. 

