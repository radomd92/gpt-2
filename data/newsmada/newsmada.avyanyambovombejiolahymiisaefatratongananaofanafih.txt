AVY ANY AMBOVOMBE: JIOLAHY MIISA EFATRA TONGA NANAO FANAFIHANA AO TOAMASINA | NEWSMADA

Par Taratra sur 06/02/2019 

Taorian’ny fanafihana mitam-piadiana nahafatesan’olona tao Tanambao fahadimy Toamasina, 
alatsinainy 28 janoary 2019 lasa teo. Nametraka paikady ary nanao fanamby ny polisy avy ao amin’ny 
Centrale fa tsy maintsy ho tratra ireo mpanafika sy mpandroba tamin’io fotoana io… 

Nahitam-bokany izany satria saron’ny polisy ny 2 febroary 2019 teo ny ampahany amin’ireo jiolahy 
tamin’ilay fanafihana mitam-piadiana nifanesy tao Toamasina. Nambaran’ny tatitra avy amin’ny 
fa matetika voasambotry ny polisy ny roa amin’ireto jiolahy ireto, saingy votsotra hatrany rehefa 
eny amin’ny fitsarana ary mbola mamerin-keloka hatrany koa. Jiolahy ikoizana mihitsy ry zalahy 
: I Sampy Abel sy Madigny Sorotaha. Mbola hita teo amin’ny sandrin’i Sorotaha ny diam-bala nandritra 
fanenjehan’ny polisy azy taorian’ny fanafihana nahafatesan’olona tao Ankirihiry, ny volana 
2018 lasa teo. Nandritra ny fanadihadian’ny polisy no nahafantarana fa jiolahy avy any Ambovombe 
izy efa-dahy voasambotra ireto. “Rehefa mahazo betsaka amin’ny fanafihana dia mandositra any 
na miafina ao Ambalabe Anjoma”, hoy fanazavan’ireo jiolahy nandritra ny famotorana nataon’ny 
Ny loharanom-baovao hatrany no nahafantarana fa efa tery ny lalana momba ny asan-dahalo any Ambovombe 
ka mitady hirika any an-toeran-kafa toy ny any Toamasina indray ry zalahy. Nohamafisin’ny lehiben’ny 
centrale hatrany, anisan’ny tompon’antoka tamin’ny fanafihana nahafatesan’olona tao Valpinson 
tao amin’ny tranombarotra Kanto ireto efa-dahy ireto ary mbola misy naman’izy ireo enin-dahy 
polisy. 



Les commentaires sont fermées. 

