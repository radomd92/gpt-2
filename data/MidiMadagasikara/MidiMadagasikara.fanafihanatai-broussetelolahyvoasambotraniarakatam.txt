FANAFIHANA TAXI-BROUSSE : TELOLAHY VOASAMBOTRA NIARAKA TAMIN’NY FITAOVAM-PIADIANA SY ODY GASY – MIDI MADAGASIKARA

Nisesisesy indray tao ho tao izay ny fanakanan-dàlana sy fanafihana taxi-brousse amin’ireo lalam-pirenena 
amintsika. Ny farany teo, izay nahavoatifitra olona iray, dia niseho tamin’iny RN1 iny teo Soamahamanina, 
herinandro nivalona iny. Nandray ny andraikiny avy hatrany ny teo anivon’ny zandary nanao ny fikarohana 
olon-dratsy. Andro vitsivitsy taorian’io, dia voasambotra ny telo lahy, izay voalaza fa isan’ireo 
tamin’io fotoana io, ary mbola nikasa ny hamerina ny asa ratsiny indray. “Ny 26 janoary 2018 tokony 
tamin’ny 6 ora sy sasany, dia nandre ny zandarimariam-pirenena fa misy lehilahy 4 ahiahiana ho 
mpanafika niakatra taksibrosy ny harivan’io, teny amin’ny fasan’ny karàna ka mikasa ny hanao 
an’io nataony io indray. Rehefa natao ny sakana teo Imerintsiatosika, dia nandositra avy hatrany 
4 noahiahiana ireo raha vao nijanona ny fiara nosavan’ny zandary. Ny telo voasambotra, fa ny iray 
nahiana ho nitondra basy, nibaby sakaosy tafaporitsaka. Rehefa nosavana tsirairay ny entan’izy 
dia nahitana antsibe avokoa. Mbola nahitana ody gasy (fonoka) ihany koa tamin’izy ireo. Rehefa 
an’ireo olona niharan’ny fanafihana fiara ny 25 janoary moa izy ireo, avy hatrany dia voamarina 
isan’ireo nanao io fanafihana io tokoa izy telo lahy ireo” hoy ny fampitam-baovao azo. Efa maty 
tokoa ny teti-dratsin-dry zalahy ireto, satria dia misy ireo mody manao mpandeha amin’ilay fiara, 
manome ny toromarika rehetra amin’ireo namany, izay efa miandry fotsiny amin’ny toerana hafa 
ny fanafihana. Tamin’io andron’ny 25 janoary io, dia efatra izy ireo no nandray taxi-brousse mampitohy 
Renivohitra amin’i Soavinandriana, teny amin’ny Fasan’ny karàna. Niala teo Ambatofolaka Soamahamanina 
ireo ary efa nandrasan’ireo namany izay niditra an-tsehatra avy hatrany amin’iny fanafihana. 
telo no naratra voan’ny bala tamin’io fotoana io ary saika voaroba avokoa ireo mpandeha rehetra. 
lasa ireto mpanafika vao afaka nampandre ny zandary ireo lasibatra, saingy tafaporitsaka iretsy 
Soa ihany fa tsy niandry ela dia ireo voasambotra ireo. Mbola misy ny naman’izy ireo hafa, saingy 
an-dalam-pikarohana azy ireo ny zandary. 




















