FANDRAOFANA FAKO: NIOVA MPIARA-MIASA NY SAMVA | NEWSMADA

Par Taratra sur 02/08/2018 



« Tsy nisy nandraoka ny fako teny amin’ny toerana fanangonana azy ireny, ny asabotsy sy alahady 
teo satria niova mpiara-miasa ny Samva ka niteraka ny fivangongoan’izy ireny, mihoatra ety ivelan’ny 
manokana », hoy ny tale jeneralin’ny Samva, Rakotoarivony William, omaly. Mbola vao mianatra 
fampandehanana ny fandraofana fako ny mpiara-miasa vaovao ka sahirana kely. Tombanana tsy hivangongo 
hatramin’ny faran’ny herinandro ny fako satria miasa tsy ankiato ny fiarabe misahana izany. 

Ao anatin’ny iray andro, mahatratra 4 000 t ny lanjan’ny fako mivoaka avy amin’ny tsena sy ny tokantrano 
eto an-dRenivohitra. Manantombo izany rehefa tonga ny fahavaratra miaraka amin’ny ranon’orana 
ny fahavokaran’ny voankazo maro. 

Olana natsidiky ny tomponandraikitra koa ny tsy fanajan’ny mponina ny ora fanariana fako ka mahatonga 
toerana fanatobiana tsy afaka fako mihitsy, mandritra ny tontolo andro. 



Les commentaires sont fermées. 

