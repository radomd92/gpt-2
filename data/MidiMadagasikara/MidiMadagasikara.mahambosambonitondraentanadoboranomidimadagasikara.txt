MAHAMBO : SAMBO NITONDRA ENTANA, DOBO RANO – MIDI MADAGASIKARA

Sambo mpitatitra olona sy entana iray no niharan-doza tao amin’ny fari-dranomasin’i Mahambo, 
amin’ny distrikan’i Fenerivo Est. Dobo rano noho ny andro ratsy tampoka ity sambo ity, raha araka 
fampitam-baovao avy any an-toerana. Tsy nisy ny naratra na ny namoy ny ainy, tamin’ireo mpandeha 
mpanamory ity fitaterana an-dranomasina ity, saingy ireo entana rehetra tao anatiny fotsiny 
dobo avokoa. Raha ny fantatra dia teo amin’ny sisin-dranomasin’i Mahambo izy no tra-doza. Nisy 
ny fiforonana andro ratsy teny ambony ranomasimbe teny, ka niteraka onja nanimba ireo fitaovana 
teny ambony sambo, araka ny fanazavàna nomen’ny teo anivon’ny faritra Analanjirofo. Teo amin’ny 
GPS sy ny fanondroavaratra aloha no niandohan’ny olana, avy eo nitarika tamin’ireo fitaovana 
Hany ka tsy nahita ny lalan-kombany intsony ny mpanamory, ny fotoana tamin’io ihany koa efa alina 
Na izany aza anefa dia niezaka nitady toerana hitodiana ihany ity farany. Teo am-panaovana izany 
no nidona tamin’ny vato ilay sambo, ary potika tanteraka. Latsaka an-drano avokoa ireo entana 
izay manodidina ny 170 taonina any ho any. Entana saika hilain’ny olona tamin’ny fiainana andavanandro 
izy ireo, toy ny vary, simenitra, zava-pisotro sy ny maro hafa. Tonga teny an-toerana nijery ifotony 
zava-nisy avokoa moa ireo tompon’andraikitra isan-tsokajiny tany an-toerana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

