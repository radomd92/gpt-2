FANKASITRAHANA :: TOBY VALO HISALOTRA NY ANARAN’IREO ZANDARY MENDRIKA • AORAHA

Hisy tobin’ny Zandarimaria miisa valo hosalorana ny anaran’ireo zandary mbola velona heverina 
nahavita asa tsara amin’ny ady amin’ny tsy fandriampahalemana. Miova ny fomba fiasa ao amin’ny 
“Homem-boninahitra ny velona”, hoy ireo mpitantanana ny foibe fibaikoana ny Zandarimaria. 

“Ny zava-misy hatramin’izay dia izay olona safidian’ny olon-tokana na mahafantatra olona no 
misalotra ny anaran’ireo tobin’ny Zandarimaria. Mahavariana, ohatra, ny nahatonga ny toerana 
ny Sekretariam-panjakana miadidy ny zandarimaria eny Betongolo hisalotra ny anarana hoe toby 
Ramarolahy Philibert. Io olona io anefa tsy zandary akory fa Tafika. Niova ny fomba fijery manomboka 
ka ankoatra ny mason-tsivana mikasika ireo zandary mamoy ny ainy tamin’ny ady amin’ny dahalo dia 
koa ireo zandary misotro ronono heverina ho nanana ny maha izy azy tato amin’ity Zandarimaria ity”, 
ny fanazavan’ny jeneraly Ravalomanana Richard, Sekreteram-panjakana miadidy ny Zandarimaria. 

Misy vaomiera manokana ao amin’ny fibaikoana ny Zandarimaria mandinika ireo olona mangataka 
hampisalorana ny anarany amin’ireo tobin’ny zandarimaria. Ireo zandary namoy ny ainy dia azo 
ny manome ny anaran’izy ireo ny tobin’ny zandarimaria any amin’ny toerana nahafatesany na any 
raha mangataka ny fianakaviany. 

Misy koa ireo jeneraly misotro ronono, dimy taona lasa raha kely indrindra, afaka mangataka izany. 

Isan’ireo nisalorana ny anaran’ny jeneraly Sambiheviny ny tobin’ny zandarimaria ao Toliara, 
faran’ny herinandro lasa teo. 74 taona izy ary mbola velon’aina. Efa Kaomandin’ny Zandarimaria 
tenany sy nifehy fibaikoana maro tao amin’ny Zandarimaria tamin’ny fotoan’androny. 









Enregistrer mon nom, mon e-mail et mon site web dans le navigateur pour mon prochain commentaire. 



