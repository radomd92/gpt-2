MAEVATANÀNA : VADINA MPANDRAHARAHA NATAON’NY JIOLAHY TAKALONAINA – MIDI MADAGASIKARA

Vehivavy iray indray no lasan’ireo olon-dratsy an-keriny, tany amin’iny faritra Betsiboka, 
Fantatra fa toa hoe mitaky 250 tapitrisa ariary ireo olon-dratsy amin’izany. Efa any an-toerana 
tompon’andraikitry ny filaminana rehetra miezaka mikaroka ireo olon-dratsy. 

Tao amin’ny fokontanin’ Ambodimanga, ao amin’ny kaominina Maevatanana II, tanàna izay tokony 
4 kilaometatra miala ny tetezan’i Betsiboka no nitrangan’ity fakàna takalonaina ity. Raha ny 
azo avy any an-toerana, dia andian-jiolahy maromaro no tonga tao amin’io tokantranona mpandraharaha 
ny alin’ny alarobia hifoha zoma lasa teo. Basim-borona no nentin’izy ireo ary voalaza fa nisy sasany 
no nitondra « kalach ». Vola avy hatrany no notakian’ireo olon-dratsy tamin’ny tompon-trano raha 
vao tafiditra izy ireo. Nilaza anefa ireto farany, fa tsy misy vola ao an-trano ka nampiaka-pofona 
mpanafika. Tsy nisy alaharo fa avy hatrany dia nentin’izy ireo niaraka taminy ilay ramatoa tao 
nataon’izy ireo takalonaina. Tsy nisy afa-namaly na nanohitra akory moa ireo voatafika noho ny 
Hany sisa azo natao ny niantso vonjy taorian’ny fitsoahan’ireo olon-dratsy. Omaly antoandro 
niantso ny vadin’ilay ramatoa ireo mpanao ratsy ; izay mbola tsy fantatra na aiza na aiza misy azy 
Nangataka io volabe an-tapitrisany io solon’ny famotsorana an’ilay ramatoa. Hatramin’ny omaly 
nanoratanay, dia mbola tsy nisy vaovao heno mahakasika ny fandoavana na ny famotsorana ity vehivavy 
takalonaina ity. Fantatra kosa, fa efa mandray an-tànana ny raharaha ary manao ny ainy tsy ho zavatra 
tompon’andraikitry ny filaminana any an-toerana. 



Amin’ny Alarobia hifoha zoma ? Ha ha ha ! 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

