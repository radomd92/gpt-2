AMPASIKA : MPITONDRA MÔTÔ NANDONA RAMATOABE, NODAROHAN’NY OLONA – MIDI MADAGASIKARA

Izy diso indray no avo vava ka nampiakatra ny hatezeram-bahoaka. Izay no nanjo an’ity lehilahy 
sahabo ho 22 taona nitondra môtô scooter nirimorimo mafy sady tsy nanao aroloha ka nandona ramatoabe 
saika hiampita ny arabe, amin’ny lalam-baovao avy any Itaosy mihazo an’i 67 Ha Atsimo iny, ny alakamisy 
teo.Vokatry ny dona,nitrosona ilay ramatoabe. Tsy nanarina na nitondra ny niharan-doza tany 
tobim-pahasalamana na mpitsabo no nataon’ilay tovolahy nandona, fa nivazavaza an’ilay ramatoabe 
tsy mahay miaina. Tezitra ireo andian-jatovo nivorivory teo ka nanatona ary nidaroka an’ilay 
môtô avo vava efa mamomamo. Nanamparan’ny olona ny hatezerany teo ity lehilahy ity sy ny soavalivy 
izay nahitana fahasimbana. Vokatry ny daroka, naratra mafy izy ary nivoa-dra teo amin’ny orony. 
ramatoa kosa nanakanana fiara nentina tany amin’ny hopitaly. 



