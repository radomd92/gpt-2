TOAMASINA : OLONA 6 NAHATRARANA TAOLAM-PATY 6 GONY | NEWSMADA

Par Taratra sur 22/03/2017 

Nitrangana fitsaram-bahoaka noho ny vaky fasana tao amin’ny fokontany Ambonivato kaominina 
Antetezambaro ny herinandro lasa teo. Tsy nijanona ny fanaraham-baovao nataon’ny fokonolona 
ny zandary fa niezaka nanao ny fanaraha-maso hatrany. Vokany ny 14 marsa 2017 teo, voasambotry 
fokonolona tao Ambonivato Antetezambaro ny efatra amin’ireo jiolahy, ny iray fahadimy hafa kosa 
nitsoaka ka maty an-drano noho ny mbola fiakaran’ny rano vokatry ny rivodoza Enawo. Tratra tamin’izany 
taolam-paty miisa 712 natao natao anaty gony miisa enina izay taolan-dava (tanana sy tongotra) 
izay efa voadio sy voasasa tsara. Nambaran-dRandriamanantena Léon, komandin’ny kompanian’ny 
eto Toamasina fa manao ny ezaka rehetra tsy maintsy hanatrarana ireto telo lahy any am-pandosirana 
ireo amin’izao fotoana izao. Fanta-daza amin’ny halatra taolam-paty ny faritra Atsinanana Toamasina 
sy ny kaominina Antetezambaro iny, nefa hatramin’izao ireo mpivarotra ihany no sarona fa ireo 
izany mahatonga ny fisian’ny halatra tsy mbola nisy tratra. Nidoboka ao amin’ny fonjan’Ambalatavoahangy 
jiolahy rehefa avy natolotra ny fampanoavana. Tazonina ao amin’ny zandary kosa ireo taolan-dava 
712 ireto miandry ireo tompom-pasana manana taolam-paty very. 

Sajo sy J.C / Sary : Sajo 



Les commentaires sont fermées. 

