INTY SY NDAY : « VEHIVAVY HENDRY, FIRENENA VANONA »

Accueil > Gazetin'ny nosy > Inty sy nday : « Vehivavy hendry, firenena vanona » 

Publié le 08 mars 2019 



Teny iosan’ny nanana ny lanjany io nofidianay ho lohateny io tamin’iny tapany faharoan’ny taonjato 
lasa teo iny. Tamin’iny taonjato iny rahateo no nanokanana ny andron’ny 8 Martsa ho Andro maneran-tany 
an’ny vehivavy. 

Mitana anjara toerana goavana eo anivon’ny fiainam-piaraha-monina rahateo ny vehivavy, manomboka 
an-tokantrano, ny mpifanila vodirindrina, ny fianakaviana mivelatra, ny mpiray tanàna sy fokontany, 
mpiray firenena. Inona tokoa moa, ohatra, izany ataon’ny fiaraha-monina hoe “vehivavy fotsy varavarana” izany? 
ny vehivavy tsy mahatsiaro ny adidiny. Ny adidin’ny vehivavy voalohany dia ny miara-misalahy 
lehilahy vadiny amin’ny fampiainana ny ankohonany sy ny tokantranony ary ny fampivelarana azy 
Amin’izao fanamarihana ny Andron’ny Vehivavy izao dia tsaroana indray io fomba fiteny nofidiana 
lohateny io hoe “Vehivavy hendry, firenena vanona”. Nisy mihitsy aza moa ny fehezan-teny nanao 
“omeo vehivavy hendry aho hanorenako firenena vanona”. 

Araka ny voalaza teo, manomboka amin’ny ankohonana dia mitana anjara andraikitra goavana ny vehivavy, 
Na inona tokoa na inona mety ho tsy fahombiazan’ny lehilahy raim-pianakaviana ny adidiny, na inona 
ho hadalan’ny lehilahy, dia ny vehivavy renim-pianakaviana no miaritra ny farany eo, izy no miankin-drindrina 
izy no miezaka manao izay hahaveloman’ny taranany. Vitsy ny ankohonana ahitana vehivavy renim-pianakaviana 
na mandositra ny adidiny amin’ny ankohonany, raha mitaha amin’ny lehilahy raim-pianakaviana. 

Azo velarina sy jerena amin’ny fiainam-piaraha-monina ankapobeny sy ny firenena iray manontolo 


Dia mankahery manokana ny vehivavy Malagasy izahay mba hahavita bebe kokoa noho ny hatrizay, satria 
fiovana izao, ka tsy afaka mihodivitra amin’izay tokony ho anjara birikiny amin’ny fanavotam-pirenena 
ny fampivoarana ny fiainam-piaraha-monina ankapobeny ny vehivavy Malagasy. 





