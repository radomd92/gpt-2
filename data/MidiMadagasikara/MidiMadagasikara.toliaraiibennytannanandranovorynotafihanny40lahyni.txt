TOLIARA II : BEN’NY TANÀNAN’ ANDRANOVORY, NOTAFIHAN’NY 40 LAHY NITAM-BASY – MIDI MADAGASIKARA

Nitrangana fanafihan-dahalo nitam-basy indray tany amin’ny Kaominina ambanivohitra Andranovory, 
Toliara II, ka lasibatra tamin’izany ny Ben’ny tanànan’ Andranovory. Raha ny vaovao voaray, rehefa 
namaky ny varavaram-be tamin’ny alalan’ny fitaovana manokana « pince coupante » ny 40 lahy nitondra 
mahery vaika, tokony ho tamin’ny iray ora maraina, dia niditra an-keriny tao an-trano fonenan’ity 
tanàna ity. Raha vao nahita an’ ireo dahalo nitam-piadiana ity olom-boafidy ity, dia nitsoaka 
nanavotr’aina, ka ramatoa vadiny no tratran’ ireo malaso tao, ary novonoin’ireo dahalo ka naratra 
voatifitra teo amin’ny lohany. Ny nahagaga sy nanaitra ny maro tamin’ity fanafihana indray mitoraka 
dia tsy naka na dia entana iray tao an-trano ireo olon-dratsy, fa nopotehan’izy ireo avokoa ny fanaka 
vidy rehetra tao amin’ity tokantrano ity. 




















