NY ASAKO RAHAMPITSO, ANDIANY FAHA-14: MPIANATRA 5010 HAMPAHAFANTARINA KARAZANA ASA | NEWSMADA

Par Taratra sur 31/05/2019 

Hiditra amin’ny andiany faha-14 ny hetsika « Ny asako rahampitso » hiarahan’ny minisiteran’ny 
fampianarana teknika sy momba ny asa ary ny Rotary Club Antananarivo Ainga, ny 3 ka hatramin’ny 
jona ho avy izao. Hetsika fanao isan-taona izany ary maharitra ho an’ny tanora sy ny fanabeazana. 
Rotary International rahateo ny fanohanana ny fanabeazana. Natokana ho an’ny mpianatra kilasy 
eny amin’ny lycée tantanin’ny fanjakana “Ny asako rahampitso” izay hampahafantarana ny kazarana 
misy sy ny fianarana tokony horantovina hahatongavana amin’izany, araka ny fanazavan’ny filohan’ny 
Ainga, Rakotoarisoa Ny Aina. Hahatakatra tsara kokoa ny tontolon’ny asa eto Madagasikara izy 
ary hisafidy ny sokajy (A-C-D) mifanaraka amin’ny asa vinaviainy hatao rehefa any aoriana . 

Mpianatra 5010 avy amin’ny kilasy 97 no voakasiky ny andiany faha-14 eny anivon’ireo lycée valo 
Antananarivo, ankoatra ireo mpianatra avy amin’ny lycée any amin’ny faritra hafa eto Madagasikara, 
ny fanitarana ny asa nanomboka ny taona 2017. 

Toy ny mahazatra, misy ny fiaraha-miasa amin’ny mpiasam-panjakana sy tsy miankina hitondra ny 
hozarainy amin’ny mpianatra. Hiresaka ny asany sy ny dingana nolalovana teo amin’ny fianarana 
izy ireo.Hoezahina ny hisian’ny sokajin’asa maro (mpitandro filaminana, mpitantana orinasa 
miankina, mpitsabo…) ahafahan’ny mpianatra manana fahalalana mivelatra. 



Les commentaires sont fermées. 

