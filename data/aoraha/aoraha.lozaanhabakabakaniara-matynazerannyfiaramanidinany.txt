LOZA AN’HABAKABAKA :: NIARA-MATY NAZERAN'NY FIARAMANIDINA NY OLONA DIMY, NISY JENERALY SY NY ZANANY • AORAHA

Nianjera nitrosona teo amin’ny tanimbary ny fiaramanidina kely iray nitondra olona dimy, omaly 
tokony tamin’ny 9 ora sy sasany, teny Ampandrilaza-Ampangabe, eny Ambohitrimanjaka. Namoy ny 
avokoa ireo olona dimy tao anatiny, ka isan’izany ny Manamboninahitra jeneraly iray misotro ronono 
amin’ny zanany lahy iray. Mitondra mpanamory manao fanazarantena io fiaramanidina io, araka ny fampitam-baovao avy amin’ny 
misahana ny fifamoivoizana an’habakabaka sivily na ny ACM. 

Niala teo amin’ny seranan’Ivato ity fiaramanidina kely Piper PA 31 an’ny kaompania MTA ity tamin’ny 
ora sy dimy minitra, araka ny fanazavana azo avy eo anivon’ny zandarimaria. “Teo anelanelan’ny 
9 ora sy sasany sy tamin’ny 10 ora no tra-doza ilay fiaramanidina. Nampandre ny ben’ny tanàna ireo 
rehefa nahita ny loza. Io olom-boafidy io indray no niantso ny zandarimaria. Tokony tamin’ny 11 
vao tonga teny an-toerana avokoa ny zandarimaria, ny mpamonjy voina sy ireo sampan-draharaha 
rehetra”, hoy ihany ny fanazavan’ny zandarimaria. 

Nitrongy tamin’ny tanimbary ny lohan’ilay fiaramanidina kely. Nosokirina ireo olona rehetra 
anatiny. Ny telo azo ny maraina ihany saingy efa tsy nisy aina intsony. Efa hariva tokony tamin’ny 
ora sy sasany vao voasikotry ny Vondrona miaro ny sivily eo anivon’ ny Tafika malagasy (Cpc) ireo 
izay tombanana ho nipetraka tamin’ny seza aloha an’ity fiaramanidina. 

Hatramin’ny omaly alina, tsy mbola afaka tao anaty tanimbary ny lohan’io fiaramanidina io. Raha 
fitantaran’ireo mponina teny an-toerana, nilaza ho nahita ny zava-niseho, dia “tsikaritr’izy 
toa nanidina ambany io fiaramanidina io saingy efa mahazatra azy ireo ny mahita fiaramanidina 
fanazarantena ka tsy nahataitra izany”. 

Araka ny loharanom-baovao avy eo anivon’ny zandarimaria ihany dia ireto avy ireo olona namoy ny 
tamin’ity loza ity: ny jeneraly misotro ronono Razafindrakoto Eddie Charles, 55 taona, sy ny zanany 
Andy, 13 taona; Ranaivoarison Claude, 65 taona; Andrianarijaona Mamy, 26 taona, ary Razafimanantsoa 
23 taona. 









Enregistrer mon nom, mon e-mail et mon site web dans le navigateur pour mon prochain commentaire. 



