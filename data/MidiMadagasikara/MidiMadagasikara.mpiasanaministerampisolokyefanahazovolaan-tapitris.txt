MPIASANA MINISTERA MPISOLOKY : EFA NAHAZO VOLA AN-TAPITRISANY MARO – MIDI MADAGASIKARA

Mafy loatra marina ity te hanan-karena amin’ny moramora ity. Tsy misoratra eny an-tampom-kandrina 
ny ratsy. Vehivavy iray mananiky ny 55 taona, mpiasa ao amin’ny ministeran’ny Fanabeazam-pirenena 
voasambotry ny pôlisy avy amin’ny sampana miady amin’ny heloka bevava, ny alakamisy lasa teo, 
Ampefiloha. Araka ny vaovao dia nisoloky ho mahatafiditra mpiasa ao amin’ity ministera ity ny 
ka mitaky vola efatra tapitrisa ariary isan’olona. Tanora mianadahy no tratra tamin’izany, araka 
fampitam-baovao avy amin’ny pôlisy hatrany. Vola mitentina eo amin’ny telo tapitrisa ariary 
teo no efa azony tamin’ireto mpianadahy ireto, kanefa mbola tsy nisy akory izay mangirana mikasika 
antontan-taratasy nampidirina. Etsy andanin’izay anefa dia mbola mitaky vola amboniny ihany 
vehivavy ity. Taty aoriana dia nojerana teny ifotony mihitsy ny laharan’ireo antontan-taratasy 
fa hokarakaraina, kanefa dia zavatra tsy mitombina akory. Nanapa-kevitra ny hametraka fitairanana 
ireto olona voasoloky, ka tamin’izany no nahatratrarana an’ity ramatoa ity. Niaiky izany fisolokiana 
lenta nataony izany izy, taorian’ny fanadihadian’ireo mpitandro filaminana, raha ny vaovao 
Marihina fa tsy izy irery no ao ambadik’ity fisolokiana ity, raha ny filazan’ny fampitam-baovao, 
mbola misy namany hafa, izay mbola karohina. Omaly no natolotra teny anivon’ny Fampanoavana ity 
mpiasan’ny ministera mpisoloky ity. 




















