FITOKONAN'NY MPIANATRA :: NIFAMALIANA NY VATO SY BAOMBA, MPIANATRA ROA VOASAMBOTRA • AORAHA

Mihamafy ny hetsiky ny mpianatra. Raikitra indray ny tora-bato sy fandatsahana baomba mandatsa-dranomaso 
amin’ny Oniversiten’ Antananarivo, Ankatso, omaly. Nisy hetsika roa nataon’ny mpianatra teny 
ka nahatonga ny mpitandro filaminana nandefa baomba lakrimôzena tamin’ireo mpianatra. 

Nitora-bato teo amin’ ireo mpivarotra teo amin’ ny fiantsonan’ny fiara fitateram-bahoaka tetsy 
ireo mpianatra. Ireo sasany kosa nanakan- dalana tany Ankatso II mba tsy hahafahan’ny fiara avy 
Ambohipo, Ankatso sy ny manodidina hifamoi- voy tany an-toerana. 

Nanakatona tsena avy hatrany ireo mpivarotra manoloana ny tora-baton’ireo mpianatra mpitokona, 
manara-dia ny fitokonan’ireo mpikambana ao amin’ny Sendikan’ny mpampianatra mpikaroka sy mpikaroka 
na Seces, sampana Antananarivo. 

Ireo mpianatra nanakan-dalana tany Ankatso II kosa nitoraka ireo mpitandro filaminana ka voatery 
baomba mandatsa-dranomaso ireto farany. 



Voalaza fa fitakiana vatsim-pianarana sy fanoherana ny fiakaran’ny hofan’ny trano fonenana 
tena mampitokona ireo mpianatra. “Efa sorena amin’ireo mpianatra ireo mpivarotra ka efa saika 
ny fifandonan’ny roa tonta. Voatery niditra an-tsehatra ny mpitandro filaminana ka navela niditra 
amin’ny faritry ny Oniversite izy ireo. Nanao taratasy nahafahan’ izy ireo niditra tato aho ary 
nampandre ny minisitry ny Fampianarana Ambony sy ny fikarohana ara-tsiansa, Rasoazananera Marie 
mahakasika izany”, hoy Ramanoelina Panja, filohan’ny Oniversiten’ Antananarivo. 

Mpianatra roa vokatr’ izany no voasambotra saingy navotsotra ihany rehafa vita ny fanadihadiana 
azy ireo ka fantatra fa tsy izy ireo no tena nanakorontana. 









Enregistrer mon nom, mon e-mail et mon site web dans le navigateur pour mon prochain commentaire. 



