TOAMASINA : MIHENJANA NY BEN’NY TANÀNA, TSY MILEFITRA NY MPIASA – MIDI MADAGASIKARA

Mihenjan-droa ny tady eo amin’ny ben’ny tananan’i Toamasina, Ratsiraka Elysée Laurent, sy ny 
mitokona noho resaka tsy fandoavana ny karamany ankehitriny. Omaly maraina dia tonga maro tahaka 
nitranga ny talata nanombohan’ny fitokonana ireto mpiasa, izay tsy nitondra tanam-polo sy kiririoka 
ny nataony ny talata, fa niaraka tamin’ny sora-baventy natao tanana nilazan’izy ireo ny tsy fahafaliany 
ny zava-misy sy ny vava nataon’ny ben’ny tanana tsy handoa ny karaman’izy ireo 05 volana ho an’ny 
an-tselika, sy karama 02 volana ho an’ny mpiasa raikitra. Nisy ihany koa fangatahana fihaonana 
mpiasa tamin’ny ben’ny tanana, saingy nandà tsy nandray azy ireo Ratsiraka Elysée Laurent sy ireo 
aminy. Raha nanontaniana izany ny ben’ny tanana dia nilaza fa efa manomana ny karaman’izy ireo 
volana oktobra ny kaominina, satria izay no fotoana nandraisako ny fahefana, mbola hodinihina 
ireo trosa na karama navelan’ny filohan’ny delegasionina manokan’ny kaominina, Toalina Zafindrabary, 
tsy manam-bola amin’izany ny kaominina izao. Ankoatra izany dia narantin’ireto mpiasa ihany 
ny sora-baventy milaza ny tsy fitiavana sy tsy fankasitran’izy ireo ireo mpiara-miasa telo amin’ny 
tanàna ; ka tao ny sora-baventy milaza ny tsy faneken’izy ireo an-dRtoa Celestine Razafindravelo 
ho atao lefitra voalohany ny ben’ny tanana, Atoa Jean Maurice izay ho atao lefitra faha-02, Atoa 
izay natao talen’ny « Fako » sy ny tsena noho maha-Mts azy, ary farany izay tsy voatonona tamin’ny 
saingy tsy tian’ny mpiasa ihany koa dia ny Jly Polisy Rakotoarisoa Jean Yves izay ho atao lefitra 
ny ben’ny tanana. Ny hahian’ny maro amin’ity raharaha ity dia ny hiverenan’ny fitokonana lava 
teo anivon’ny kaominina nandritra ny naha-PDS voalohan’ny tetezamita tao Toamasina an’ingahy 
Mariot. 




















