ZAVAKANTO SY ASA SOSIALY :: NIKARAKARA FIZARÀNA KOPIA MAIMAIM-POANA HO AN’NY SAHIRANA I NANTENAINA • AORAHA

Tsy ny sehatry ny fihirana ihany no manavanana an’i Nantenaina, Zanak’ambanivolo, fa ny fanaovana 
soa ihany koa. Nikarakara hetsika fizaràna kopia maimaim-poana ho an’ny ireo ankohonana sahirana 
izy, tao amin’ny tranompokonolona Tanambao V, any Toamasina, omaly tontolo andro. Niara-niasa 
tamin’izany ireo tompon’andrakitra ao an-toerana. 

Fantatra fa manodidina ny arivo ireo ankizy sy olon-dehibe nahazo kopia noho ny fandraisana an-tanana 
mpanakanto fantatra amin’ny fivoizana ny mozika basesa ity. “Tsy filana dera na laza no anton’izao 
izao fa noho ny faha­tsapana fa zo fototra ho an’ ireo ankizy ny mianatra. Tsy afaka ny ho any an-tsekoly 
anefa izy ireo raha tsy manana kopia. Maro ny ray aman-dreny vesaran’ny adim-piainana samihafa 
sahirana amin’ny fikarakarana izany. Mila mifanampy isika Malagasy amin’izao fahasa­hiranana 
izao”, hoy i Nantenaina. 

Maro ny dingana narahina, araka ny nambarany. Miainga amin’ny fikarakarana didim-pitsarana 
kopia izany. Mandalo ao amin’ny Fitsarana. Mandalo ao amin’ny sora-piankohonana eo anivon’ny 
hijerena ny boky na voasoratra ao ilay ankizy na tsia. Raha tsy hita ao anaty boky, dia miroso amin’ny 
fitsarana mahasolo kopia. Rehefa mivoaka ny didim- pitsarana, dia iny didy iny no entina manatona ny kaomi­nina hahafahan’ilay zaza mahazo kopia. 
hivoaka alohan’ny fidiran’ny mpianatra amin’ny taom-pianarana 2018-2019 avokoa ireo. 

Tsiahivina fa tsy vao sambany izao asa sosialy ataon’i Nantenaina izao. Tao anatin’ny taona maro, 
nisy hatrany ny fanampiana nataony tao Toamasina. Anisan’izany ny fanaovana famoran-jaza maimaim-poana. 
mano­kana kosa tamin’ity taona ity ny fanamboarana kopia. 

Ho an’ny fora zaza, dia ireo ankizilahy ihany no mpahazo tombontsoa fa amin’izao ezaka kopia izao 
dia samy mahazo tombony na lahy na vavy. 









Enregistrer mon nom, mon e-mail et mon site web dans le navigateur pour mon prochain commentaire. 



