FIFANJEVOANA, FIFANOSEHANA TETSY MAHAMASINA: 16 NAMOY NY AINY, 80 MAHERY NARATRA | NEWSMADA

Par Taratra sur 27/06/2019 



Araka ny loharanom-baovao voaray avy eny amin’ny sampana vonjy aina HJRA Ampefiloha, halina tamin’ny 
ora sy sasany, 16 no namoy ny ainy, 80 mahery kosa no naratra. Io no vokatry ny fifanjevoana sy fifanosehana 
amin’ny vavahadin’ny Kianjan’i Mahamasina, omaly, taorian’ny nahavitan’ny matso. Semban-drahona 
ny fankalazana ny fetim-pirenena. 



Horakoraka, hikiaka, ranomaso, fifanjevoana…! Izany no zava-nisy teny amin’ny hopitaly HJRA, 
hariva nanomboka tamin’ny 6 ora. Nanao tohivakana ny fitanterana ireo naratra tamin’ny fifanosehana 
amin’ny vavahadiben’ny Kianjan’i Mahamasina aty amin’ny faritra voatokana ho fidiran’ny sarambabem-bahoaka 
vavahady ilany manoloana ny Sainte Famille). Nifanesy nitatitra ireo maratra ny fiara 4×4 an’ny 
polisy, miaramila niampy ireo fiara mpitondra marary teny Mahamasina. Olon-dehibe ny dimy amin’ireo 
ny ainy raha tanora 15 taona sy 16 taona kosa ny ambiny, araka ny fanazavan’ny mpitsabo hatrany. 
ny fanazavana voaray, vita soa aman-tsara ny matso ary teo am-pivoahana ny vavahady no nitranga 
tsy nampoizina satria nibosesika nivoaka ireo olona tao an-kianja, nisy kosa ireo nibosesika 
hijery indray ny podium nandraisan’ireo mpanakanto anjara taorian’ny matso lehibe. Raha ny zava-nisy 
Mahamasina, marobe ireo olona tsy tafiditra intsony tao amin’ny Kianjaben’i Mahamasina ary efa 
teny ivelany. Vao vita ny matso dia nibosesika hiditra hijery podium ireo teny ivelany nefa ny tao 
tsy mbola tafavoaka ka izao niafara tamin’ny faharatrana olona marobe izao. Nisy ankizikely, 
olon-dehibe ireo naratra. Tao ireo voahitsaka teo amin’ny lohany, ny vatany ankoatra ireo folaka 
tapaka. 

Horaisin’ny fanjakana an-tanana ny fitsaboana… 

Nanao izay ho afany ireo dokotera tao amin’ny sampana vonjy aina ao amin’ny hopitaly HJRA tamin’ny 
ireo niharam-boina. Feno ny efitrano tao amin’ny sampana vonjy aina. Misy tamin’ireo niharam-boina 
tsy manan-kavana fa nandeha irery niaraka tamin’ny namany kanjo zava-doza no nitranga. Nitangorona 
ny sampana vonjy aina ireo andian’olona marobe nitebiteby hijery ny havany. Andrasana, araka 
ny fivoaran’ireo maratra mbola tsaboina eto amin’ny hopitaly. Horaisin’ny fanjakana an-tanana 
ny lany rehetra amin’ny fitsaboana ireo maratra. 

Fa araka ny tatitra nampitain’ny mpitsabo tao amin’ny sampana vonjy aina hatrany, miisa 103 ireo 
nandalo fizahana tao amin’ity sampana ity, ny 25 jona. Adiady sy lozam-piarakodia ny ankamaroan’ireo 
tao amin’ity sampana ity ankoatra ireo olona marobe naratra tamin’ilay fifanosehana teo amin’ny 
Mahamasina. Ho an’ny tao amin’ny sampana famelomana aina kosa nilamina amin’ny ankapobeny. Tsy 
araka ny voalazan’ny mpitsabo ny olona nandalo tao amin’ity sampana ity. 



Les commentaires sont fermées. 

