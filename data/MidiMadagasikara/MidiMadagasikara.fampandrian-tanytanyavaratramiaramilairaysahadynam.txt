FAMPANDRIAN-TANY TANY AVARATRA : MIARAMILA IRAY SAHADY NAMOY NY AINY – MIDI MADAGASIKARA

Fifandonana tamin’ny dahalo tao Masokoamena, Ambatoboeny no nahavoatifitra ity miaramila mahery 
lavo an-tanim-piadiana ity, ny alin’ny alarobia lasa teo. 

Vao andro vitsy monja izay no nanomboka ilay hetsika fampandrian-tany amin’ny resaka asan-dahalo 
amin’iny tapany Avaratry ny Nosy iny. Fantatra anefa izao, fa efa nisy iray tamin’ireo miaramila 
tany an-toerana no nody sahady tanaty vata. Raha ny fampitam-baovao azo, dia nisy fifandonana 
vaika tao amin’ny tanàna antsoina hoe Masokoamena, fokontany Ambohitromby, kaominina ambanivohitra 
any amin’iny distrika Ambatoboeny iny, afak’omaly alina. Nandritra ny fisafoana amin’ny alina 
mpitandro filaminana ireto mantsy, tamin’io fotoana io, no nifanehitra tampoka tamina fololahy 
izy ireo. Raha niezaka nanatona hisava izany olona izany ireto andiana mpitandro filaminana ireto 
namoaka basy ireto olon-dratsy ary nitifitra avy hatrany. Izany tifitra tampoka izany no nahavoa 
miaramila ary nahalavo azy. Tetsy andanin’izay, dia namaly tifitra avy hatrany ireo mpitandro 
Raikitra ny fifandonana, nitatatata ny basy namaky ny fahanginan’ny alina. Raha ny vaovao voaray 
dia voalaza fa nisy iray tamin’ireo dahalo no nianjera, izay inoana fa maty, ary nisy hafa ihany 
izay mitotaly teo amin’ny telo teo no naratra. Saingy tsy hita moa ireo fa samy nentin’ny namany 
tao anatin’ny fitsoahana rehefa hitan’izy ireo fa tsy voatohitra ireto miaramila tsara hofana, 
amin’izy ireo. Teo no nizara ireo mpanao fisafoana ka tao ireo nanohy ny fanarahan-dia ireo andian-dahalo 
tao kosa ireo voatery niverina nitondra ny vatana mangatsiakan’ny naman’izy ireo tany amin’ny 
Nampakarina tao Maevatanana omaly moa ity mahery fo ity, ary raha tsy misy ny fiovana dia omaly hariva 
dia efa nentina niakatra taty an-dRrenivohitra. 




















