ANDAVAMAMBA, ANOSIMPATRANA…  : NATAO NY FANADIOVANA FAOBE | NEWSMADA

Par Taratra sur 31/05/2018 

Noho ny fangatahan’ny mponina eny Andavamamba, Ilanivato, Anosipatrana iny, nanao fandaminana 
fanadiovana faobe eny an-toerana omaly ny kaominina Antananarivo Renivohitra (CUA). 

Nalamina tamin’izany ireo mpivarotra amoron-dalana, nosokafana sy nodiovina ny tatatra ka nosokirina 
fako manentsina sy mahatonga ny lalana ho feno rano matetika. Nesorina ny bozaka amin’ny toerana 
nofafana ny lalana, nesorina ny fasika amin’izany lalana izany, namboarina ihany koa ny lalana 
mikorontana sy simba,…. 

Nanatanteraka ny asa ny CUA foibe sy ny avy amin’ny boriboritany enina, ny ekipa teknika ao amin’ny 
ny tanàna, ny mpamonjy voina, nisy ihany koa ireo mponina manodidina iny fokontany Andavamamba, 
ary Anosimpatrana ao amin’ny boriborintany fahefatra iny. 

Mbola hitohy anio ny asa ary hiitatra any amin’ireo boriborintany hafa eto an-dRenivohitra. Nanentana 
mponina koa ny kaominina hitandro sy hanaja hatrany ny fahadiovana satria mandrora mitsilany 
ny fanariana fako any anaty tatatra. 

Amin’izao voalohany izao, manentana sy mampianatra ny olona momba ny fahadiovana ny CUA. Atsy 
atsy, hisy ny sazy ho an’ireo mbola minia tsy mitandro izay fahadiovana sy fandaminana ny tanàna 




Les commentaires sont fermées. 

