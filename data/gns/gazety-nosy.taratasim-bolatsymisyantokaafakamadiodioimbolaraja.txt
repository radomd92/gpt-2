TARATASIM-BOLA TSY MISY ANTOKA : AFAKA MADIODIO I MBOLA RAJAONAH

Dimy volana aty aorian’ny nampidiran’azy am-ponja vao niakatra fitsarana voalohany i Mbola Rajaonah, 
sy mpanolotsain’ny filoha teo aloha Hery Rajaonarimampianina. Ny PAC na ny sampam-pitsarana 
miady amin’ny resaka kolikoly moa no mandray an-tanana ny raharaha. Maromaro ny vesatra hiampangana 
Mbola Rajaonah fa mbola raharaha iray ihany aloha hatreto no fantatra fa nitsarana azy teny amin’ny 
omaly, dia ny fanaovana taratasim-bola tsy misy antoka na “chèque sans provision”. Nahita ny mpitsara 
tsy mitombina ny vesatra hanenjehana azy, ka noho izany dia afaka madiodio i Mbola Rajaonah tamin’io 
taratasim-bola tsy misy antoka io. Mbola naverina any amin’ny fonjan’i Tsiafahy anefa ity mpandraharaha 
satria mbola misy ny vesatra hafa hanenjehana azy, isan’izany ny fanaovana hosoka amin’ny fadin-tseranana 
famotsiam-bola. 

