FANAFIHANA MITAM-BASY :: LEHILAHY ROA MATY VOATIFITRY NY JIOLAHY • AORAHA

Samy voatifitra ary namoy ny ainy ny lehilahy roa tao amina toeram-pivarotana iray voatafika, 
Ambalavola Mahajanga, tamin’ny harivan’ny zoma lasa teo. Maty tsy tra-drano ny iray raha mbola 
nenina teny amin’ny hôpitaly kosa ny iray hafa. 

Jiolahy roa tsy nisaron-tava, nitondra basy no nanafika, tamin’io hariva io. Niditra an-keriny 
amin’ilay fivarotana ireo olon-dratsy, ka nitabataba nitaky ny vola rehetra teo amin’ny mpivarotra. 
nitsitsy izy ireo fa nampiasa ny fitaovam-piadiana teny an-tanany. 

Voatifitra ny lehilahy iray, mpiambina tsy lavitra teo. Teo amin’ny kibony no voalaza fa niantefan’ny 
izay nitarika ny fahafatesany teo no ho eo. Naheno ny tabataba sy poa-basy ny zanaky ny tompon-trano 
nivoaka nijery ny zava-misy kanjo voatifitra ihany koa. Fantatra, araka ny loharanom-baovao, 
tandrifin’ny masony no naratra vokatr’izany ary nitarika ny fahafatesany teny amin’ny hôpitaly. 
manodidina ny fito hetsy no voaroban’ ireo olon-dratsy. Tonga teny an-toerana ny mpitandro filaminana 
efa tsy nahatratra an’ireo jiolahy intsony. 









Enregistrer mon nom, mon e-mail et mon site web dans le navigateur pour mon prochain commentaire. 



