RN 7-AMBOSITRA : TAKSIBOROSY 5 INDRAY NOTAFIHAN’NY DAHALO, LASA NY VOLA AN-TAPITRISA – MIDI MADAGASIKARA

Fiara fitateram-bahoaka zotra nasionaly miisa dimy no indray norobaina dahalo mitam-basy sy 
ny alin’ny sabotsy teo, tany Ambatofitorahana Ambositra, amin’ny RN7 iny, ka lasan’ny jiolahy 
tamin’izany ny lelavola an-tapitrisany maro. Tsy nisy ny aina nafoy tamin’ity fanafihana indray 
ity, fa mpandeha am-polony no naratra mafy. Raha ny loharanom-baovao voaray dia ahiana ho nisy 
tsikombakomba nataon’ ny mpamily sasany tamin’ ireo dahalo, satria tsy nanaiky narahin’ny zandary 
fiara nentin’izy ireo. Vao nigadona teo amin’ny Fasan’ny karana ireo mpamilin’ny fiara voatafika, 
alahady teo, tonga dia nosamborin’ny mpitandro filaminana nanaovana fanadihadiana. Mitaky 
hamotsorana azy ireo ireo namany. 




















