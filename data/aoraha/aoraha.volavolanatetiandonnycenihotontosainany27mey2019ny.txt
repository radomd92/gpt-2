VOLAVOLANA TETIANDON'NY CENI :: HOTONTOSAINA NY 27 MEY 2019 NY FIFIDIANANA DEPIOTE • AORAHA

Hatao raha afaka efa-bolana. Araka ny fangatahana nataon’ny governemanta dia navoakan’ny Vaomieram-pirenena 
tena misahana ny fifidianana (Ceni), omaly, ny volavolana tetiandro hanatanterahana ny fifidianana 
Raha tsy misy ny fiovana dia ny alatsinainy 27 mey 2019 no hanatanterahana ny latsa-bato hifidianana 
depiote handrafitra ny Antenimierampirenena. 

Voafaritra ao anatin’ity tetiandro vonjimaika ity fa ny 26 febroary 2019 ho avy izao no hisokatra 
fandraisana ny antontan- taratasin’ireo kandidà hirotsaka amin’io fifidianana io. «Haharitra 
ambin’ny folo andro ny fe-potoana fandraisana an’ireo antontan-taratasy ireo, ka ny 12 marsa 
no hifarana tanteraka », hoy ny fanampim-panazavana noentin’ny filoha lefitry ny Ceni, Rakotonarivo 
tetsy Alarobia. 

Hanomboka ny 6 mey 2019 kosa ny fampielezan- kevitra ho an’ireo kandidà solombavambahoaka. Iraika 
roapolo andro ny faharetan’izany, ka hifarana ny 25 mey 2019. Folo andro mialoha an’io andro hifaranan’ny 
io, izany hoe ny 15 mey kosa no hikatona tanteraka ny lisi-pifidianana hampiasaina amin’ny fifidianana 
depiote. 

Anto-bola 5 tapitrisa ariary 

Araka ny vinavinan’ny Ceni dia ny 17 jona 2019 no hanambaràna amin’ny fomba ôfisialy ny voka-pifidianana 
Isan’ny nangatahan’ ny governemanta tamin’ ireo mpikambana eo anivon’ity rafitra ity ny famaritana 
anto-bola tokony haloan’ireo kandidà ho depiote. Noferan’ny Ceni ho 5 tapitrisa ariary isak’ireo 
izany. « Eny amin’ny rantsa-mangaikan’ny Ceni, isaky ny distrika (CED) no hametrahana an’ireo antontan-taratasy 
kofidiana. Eny amin’ny CED ihany koa no hatao ny antsapaka handaharana ireo kandidà ao anaty biletà 
araka ny fanazavana nomen’ny filoha lefitry ny Ceni, hatrany. 

Niova tsy toy ny mahazatra fa alatsinainy no andro nosafidian’ny Ceni hanatanterahana ny fifidianana 
Nambaran’ny filoha lefitry ny Ceni fa “ antony iray nahatonga an’izany ny fanokanana andro roa 
hanomanana ny latsa-bato amin’io andron’ny 27 mey io”. 

« Nahitana olana kely ny andro alarobia teo aloha, ka izay no antony nanaovana azy ho alatsinainy, 
hahafahana mametraka ara-potoana an’ireo fitaovana hampiasaina amin’ny fifidianana », hoy 










Enregistrer mon nom, mon e-mail et mon site web dans le navigateur pour mon prochain commentaire. 



