NITORY NY PDS TOAMASINA I: NANJAVONA IREO VANGIN’ELEFANTA (IVOIRE) TAO AMIN’NY LAPAN’NY TANÀNA | NEWSMADA

Par Taratra sur 01/10/2019 

Nametraka fitoriana amin’olon-tsy fantatra, mikasika ny fanjavonan’ireo vangin’elefanta 
anankiroa, natao ho haingon’ny lapan’ny Tanànan’ny kaominina ambonivohitr’i Toamasina, ny 
delegasiona manokan’ny tanànan’i Toamasina sy ny ekipany. 

Anisan’ny vakoka lehibe, nanamarika ny tantaran’ny kaominina ambonivohitr’i Toamasina ireto 
ireto. Azo lazaina ho harem-pirenena mihitsy aza. Tamin’ny taona 1972, fony fitondran’ny ben’ny 
voalohan’i Toamasina, i Bezaka Alexis, ny nametrahana ireto vangin’elefanta (ivoire) ireto 
haingon’ny lapan’ny Tanàna. Fantatra fa fanomezana avy amin’ny fitondrana tanzanianina ho an’ny 
Toamasina I izy ireo. Hatramin’izay fitondrana nifandimby izay, sy nandritra ny fitantanana 
kaominina ambonivohitr’i Toamasina, teo hatrany ireto vakoka ireto. Tsy nisy sahy nikitikitika 
namindra toerana azy ireo. Izao anefa, nanjavona tsy hita ary tsy fantatra mazava izay niafarany. 

Araka ny fantatra tamin’ny fijoroana vavolombelona nataona mpiasan’ny kaominina roa lahy, teo 
volana desambra, taona 2017, sy janoary 2018, no tsy nahitana intsony ireto vakoka ireto tao amin’ny 
Tanàna. Mahavariana ihany izany satria fantatra fa mahatratra any amin’ny 450 kilao any ho any 
lanjan’ireto vangin’elefanta ireto. Inona ny nataon’ny mpitantana ny tanàna teo anelanelan’izay 
izay hatramin’izao? 

Nilaza ny fanadihadiana nataon’ny kaominina tamin’ireto mpiasa ireto hoe izy ireo no nirahina, 
nomen’ny lefitry ny ben’ny Tanàna tamin’izany fotoana izany baiko nibata ireto zva-tsarobidy 
Fiarakodia 4X4 an’ny kaominina ihany ny hoe nitondrana azy. Nentina nankaiza ? Manjavozavo sy 
be ihany. Na ity fiara 4X4 ity koa aza, fantatra fa tsy hita izay nanjavonany hatramin’izao. 



Anisan’ny vakoka arovana sy voararan’ny lalàna iraisam-pirenena ny fivarotana ny vangin’elefanta 
tahaka itony. Lafo dia lafo ny vidiny satria mahatratra hatrany amin’ny 700 dolara ny vidin’ny 
kilao, araka ny voalazan’ny manampahaizana manokana momba ny vakoka. Misy, araka izany, ny azon’ny 
hanao trafika na “bizina” toy izay miseho any amin’ny firenena afrikanina maro mbola ahitana elefanta. 
tena iadian’ny sampandraharaha sy ny fikambanana iraisam-pirenena miaro ny biby arovana tokoa 
fanaovana trafikana “ivoire”, mety haharingana sy hahalany tamingana ny elefanta. 

Amin’izao toe-javatra mampalahelo izao, azo lazaina fa tsy ny kaominina ambonivohitr’i Toamasina 
no very zava-tsoa fa ny firenena manontolo mihitsy. Anisan’ny harem-pirenena koa mantsy ny vakoka 
tahaka itony. 





Les commentaires sont fermées. 

