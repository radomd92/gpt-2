ATLETISMA - LALAO ERAN-TANY :: VONONA HIADY HATRAMIN’NY FARANY I CALIN • AORAHA

Atleta tokana no hiaro ny voninahi-pirenena any amin’ny fiadiana ny ho tompondaka maneran-tany 
taranja ateltisma, any Doha (Qatar). Efa any an-toerana Rabearison Todisoa Franck na i “Calin”. 

Hanomboka amin’ny 28 septambra ka hatramin’ny 6 oktobra 2019 ho avy izao kosa ny fifaninanana. 
31 septambra vao hiakatra ny toeram-pihazakazahana ny mpikatroka malagasy. “Vonona foana aho 
hiady na dia mafy avokoa aza ireo mpifanandrina amiko. Izany tanjako ara-tsaina izany ihany koa 
tombony ananako miohatra amin’ny hafa”, hoy i Calin. 

Sambany ity atleta malagasy ity no hiatrika lalao maneran-tany. Niambozona medaly volamena nandritra 
Lalaon’ny Nosy 2019, tany Maorisy, izy amin’ny sedra-pifaninanana 400m. Aman-taonany, araka 
nolazainy, no efa nanomanana an’ity fihaonana iraisam-pirenena ity. “Mitovy ihany ny fanazarantena 
inona ny fifaninanana na inona. Ho hita eo ihany koa raha ho vitako ny hanamontsana ny zava-bitako 
indrindra tamin’ny fe-potoana 47’’39”, hoy hatrany ity atleta malagasy ity. 











Enregistrer mon nom, mon e-mail et mon site web dans le navigateur pour mon prochain commentaire. 



