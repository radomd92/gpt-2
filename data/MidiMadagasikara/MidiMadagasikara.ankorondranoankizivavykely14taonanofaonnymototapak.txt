ANKORONDRANO : ANKIZIVAVY KELY 14 TAONA NOFAON’NY MOTO, TAPAKA LOHALIKA – MIDI MADAGASIKARA

Omaly tokony tamin’ny 9 ora maraina teo no nitrangan’ity loza ity teny amin’iny faritra Ankorondrano 
iny. Ankizivavy kely izay mbola erotrerony tokoa izay fantatra fa handeha hivarotra kifafa mandehandeha 
nofaohin’ny moto .Vokany, ny lohalik’ity zaza ity no fantatra fa voa mafy. Ny loharanom-baovao 
no nahafantarana fa maika hamonjy fahoriana ireto mpivady nandona azy ireto ka diso nandeha mafy 
teo no niteraka ny loza. Tsy afa-nandeha moa ity zaza ity ka nantsoina avy hatrany ny reniny, marihina 
nisy polisy 2 ihany koa teo nandritra io loza io izay namakafaka ny zava-nitranga, nanadihady ireto 
nandona ireto. Nentina avy hatrany teny amin’ny hopitaly kosa ity zaza ity ary fantatra fa nanome 
an’izy mianaka ny nandona , vola mitentina 6 alina ariary ,ankoatra ny vidim-panafody izay lany 
amin’ny hopitaly. Ireto mpivady nandona kosa mbola nasainy ny polisy namonjy teny amin’ny “commissariat 
tetsy Tsaralàlana mba hanao filazana fa nandona olona. 

FINARITRA RAKOTO (Stagiaire) 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

