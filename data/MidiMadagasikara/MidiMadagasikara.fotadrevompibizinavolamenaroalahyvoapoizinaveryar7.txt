FOTADREVO : MPIBIZINA VOLAMENA ROALAHY VOAPOIZINA, VERY AR 7 TAPITRISA – MIDI MADAGASIKARA

Lehilahy roa mpanao bizina volamena avy any Ihosy, faritra Ihorombe, no lasibatry ny fanapoizinana 
ny fanafody natao tamin’ny sakafo nohanin’izy ireo, ny alin’ny talata 28 septambra lasa teo, tany 
distrikan’i Bekily, faritra Androy, ka taraiky tsy mahatsiaro saina. Very lasan’ny olon-dratsy 
ny lelavola fito tapitrisa ariary tao anaty sakaosy, saika hividianana volamena, hoy ny fianakaviany. 
ireto farany nitafa taminay omaly, fa hatramin’izao ora anoratanay izao dia mbola tsy tomombona 
fahasalaman’ireto mpividy volamena voapoizina ireto. Verivery saina ihany koa ny iray taorian’ny 
nihatra taminy. Misy olona ahian’ny fianakaviana ho atidoha nikotrika ity halatra avo lenta ity, 
mbola manangona ny porofo izy ireo, hatramin’izao, hisorohana ny fanosoram-potaka. 

