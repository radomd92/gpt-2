AVY TAIZA, NATAO INONA ? KARAPANONDRO AN-JATONY HITA TAO AMBANY TETEZAN’I TANJOMBATO | NEWSMADA

Par Taratra sur 15/11/2018 

Nisy nanary karampanondro marobe tao ambany tetezan’i Tanjombato, afakomaly. Nahatratra 106 
isan’ireo karapanondro ireo, niampy fahazoan-alana hamily fiara iray. Nalain’ny olona sary 
ary naterina tany amin’ny onjam-peo tsy miankina iray mba hanao antso avo ho an’izay tompony. 

Avy taiza, natao inona ? Mandeha avy hatrany ny eritreritry ny olona manodidina ny mety nampiasaina 
karapanondro ireto. “Olona 106 iza no very karapanondro taiza? Sa hosoka avokoa ireo ary nariana 
vita ny nilana azy?”, hoy ny mpanara-baovao. 

Efa miakatra ny maripana eo amin’ny raharaha politika, amin’izao fotoana izao, ary ny toe-javatra 
izao no mampisy ny ahiahy eo amin’ny olona amin’ny resaka hala-bato. Mampanahy ny olona ihany koa 
filazana fa misy ny fikononkononana fanakorontanana eto an-dRenivohitra. Nisy nahatazana teny 
teny ny fisiana andiana tovolahy nozaraina vola. Mety karamany avy niasa izany, saingy ny fahitan’ny 
izany, efa adikany ho zavatra hafa. Toe-javatra kely mety hampikorontana eto amintsika raha izao 
mitohy. 





Les commentaires sont fermées. 

