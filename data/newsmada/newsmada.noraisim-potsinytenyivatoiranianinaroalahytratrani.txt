NORAISIM-POTSINY TENY IVATO: IRANIANINA ROA LAHY TRATRA NITONDRA PASIPAORO SANDOKA | NEWSMADA

Par Taratra sur 29/09/2018 

Teratany iraniainina roa lahy, nikasa hiondrana an-tsokosoko ho any Eoropa, no tra-tehaky ny 
Paf, miandraikitra ny fanaraha-maso ny lafin-tany, teny amin’ny seranam-piaramanidina Ivato, 
noho ny fampiasan’izy ireo pasipaoro sandoka. 

I Sayd Hossein Razavi sy i Rozzebh Habibi Kourani ny anaran’izy roa lahy ireto. Samy teratany iranianina 
roa lahy. Raha ny tatitra avy amin’ny polisin’ny Paf, pasipaoro hosoko malezianina ny nampiasainy, 
hiondranany an-tsokosoko ho any Eoropa. 

Fantatra fa niala tany Iran, ny 23 septambra 2018, izy roa lahy ireto ary nandalo firenena maro ary 
nigadona eto Madagasikara izao ka nikasa hanatanteraka ny hevi-dratsiny tamin’ny alalan’ireto 
hosoka ireto. Niroso tamin’ny fisavana ny entan’izy roa lahy ireo ny polisy ka mbola hita tao ny 
amin’ny maha teratany iranianina azy ireo. 

Alefa mody avy hatrany… 

Efa mandeha ny fanadihadiana ataon’ny polisy momba ireto Iranianina roa lahy ireto amin’izao 
izao. Nambaran’ny polisin’ny Paf fa tsy maintsy halefa mody any amin’ny taniny izy ireo rehefa 
ny famotorana rehetra. Tsy vao izao no nahitana teratany vahiny mampiasa pasipaoro hosoka toy 
Ho an’ireo izay te hiditra an-tsokosoko any amin’ny firenen-kafa, mampiasa pasipaoro hosoka 
izao hatrany ka mandalo eto Madagasikara. Tokony ho hentitra hatrany ny mpitandro filaminana 
amin’ny seranam-piaramanidina amin’ny fanaraha-maso ireny vahiny mikasa hiondrana an-tsokosoko 
satria ataon’izy ireo lalana hiondranana any ivelany ny eto Madagasikara. Manginy fotsiny ireo 
trafikana sokatra, volamena sy ireo harena arovana tsy mahazo mivoaka eto Madagasikara. 



Les commentaires sont fermées. 

