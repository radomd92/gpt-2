TALATAMATY : SARON’NY POLISY I MENAMASO | NEWSMADA

Par Taratra sur 03/02/2016 

Tratran’ny polisy, ny alahady 31 janoary lasa teo teny Talatamaty, ny gadra nitsoaka antsoina 
Dody Menamaso. Voasambotry ny polisy teny IVO Antohomadinika izy ny volana novambra 2014 noho 
fivarotana sy fifohana rongony. Nomelohin’ny fitsarana higadra efa-taona an-tranomaizina 
Antanimora izy, saingy nitsoaka ny fonja ny volana mey 2015 lasa teo. Voalaza fa polisin’ny Stup 
hiasa teny amin’iny faritra Ivato iny no nahatsikaritra azy teny Talatamaty ka nisambotra azy 
hatrany. Niaiky izy nandritra ny fanadihadiana nataon’ny polisy, fa nitsoaka ny fonja tokoa. 

Fa saron’ny polisy teny Antohomadinika koa, ny alatsinainy teo, ireo roa lahy malaza ratsy amin’ny 
zava-mahadomelina sady mivarotra. Efa nigadra ry zalahy, saingy niverina indray nanohy ny asa 
nony tafavoaka ny fonja. 



Les commentaires sont fermées. 

