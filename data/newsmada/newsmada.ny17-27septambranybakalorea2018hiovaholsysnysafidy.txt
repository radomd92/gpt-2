NY 17-27 SEPTAMBRA NY BAKALOREA 2018 : HIOVA HO L SY S NY SAFIDY AMIN’NY BAKALOREA 2019 | NEWSMADA

Par Taratra sur 20/01/2018 

Hisantatra ny fanovana eo amin’ny fisafidianana ny sokajy hisy azy ireo mpianatra hiatrika ny 
bakalorea amin’ity taona ity. Hiova ho L sy S ny safidin’izy ireo manomboka izao. 

“Hotanterahina ny alatsinainy 17 ka hatramin’ny zoma 21 septambra ho avy izao ny fanadinana ny 
fampianarana ankapobeny sy ny dingana voalohany ho an’ny fampianarana teknika”, araka ny fanazavan’ny 
fampianarana ambony miankina sy ny tsy miankina amin’ny fanjakana, Razafimahatratra Dieudonné, 
teny Fiadanana. Hitohy amin’ny dingana faharoa ho an’ny fampianarana teknika ny fanadinana ny 
ka hatramin’ny 27 septambra ho avy izao. 

Hosantarina ny 29 janoary ary tsy hikatona raha tsy ny 27 avrily izao ny fe-potoana fisoratana anarana 
natao lava kokoa mba ho afa-po ny mpiadina maniry ny hanao izany. Tsy niova ny saran’ny fisoratana 
ho amin’ny bakalorea 2018. Mahatratra 15 000 Ar ho an’ny mpiadina atolotry ny sekoly, 50 000 Ar kosa 
an’ny mpiadina manolo-tena ary 100 000 Ar ho an’ny mpiadina teratany vahiny. 

Ho an’ny mpiadina bakalorea teknika manolo-tena, voalazan’ny lalàna fa tsy maintsy manana ny 
Brevet d’études professionnelles (BEP) na mitovy lenta amin’izay izy. Ankoatra io, mila mitondra 
taratasy misy ny naoty nanaovana ny asa fampiharana natao teny anivon’ny lyceé teknika ny tenany. 

Nomarihiny fa tsy misy ny fanovana ny fandaharam-pampianarana samihafa fa hifototra amin’ny 
ny lesona sy ny fizarana ny mpianatra hiatrika fanadinana bakalorea. 

Safidy L sy S no ataon’ny mpiadina 

Manomboka amin’ny taom-pianarana 2018- 2019, tsy misy intsony ny sokajy A- C- D amin’ny safidy 
ny mpianatra rehefa hisoratra anarana amin’ny fanadinana fa ho roa ihany sisa izany. Nozaraina 
bakalorea siantifika sy ny littéraire izany. Betsaka rahateo ny sekoly indrindra ny sekolim-pinoana 
mampihatra io karazana sokajy roa fotsiny io raha vao miditra kilasy de 1ère ilay mpianatra. 



Les commentaires sont fermées. 

