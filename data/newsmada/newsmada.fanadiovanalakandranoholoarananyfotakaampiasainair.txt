FANADIOVANA LAKANDRANO: HOLOARANA NY FOTAKA, AMPIASAINA IREO FIARA VAVENTY | NEWSMADA

Par Taratra sur 28/09/2018 

Namoaka filazana ny avy ao amin’ny fadidiana ny Tanànan’Antananarivo mampitandrina ireo rehetra 
manamorona ny lakandrano sy mpivezivezy na an-tongotra na amin’ny fiara, amin’ny fisian’ny fiara 
hivezivezy ato anatin’ny fotoana maromaro amin’ireo toerana handalovan’ny lakandrano C3. 

Misy ny tetikasa Produir iarahan’ny CUA amin’ny Samva, ny Apipa ary ireo minisitera maromaro miasa 
ny lakandrano haharitra dimy taona (2018-2023). 

Holoarana amin’ny alalan’ny kamiaobe ny fotaka mihandrona any ambanin’ireo lakandrano eto Antananarivo. 
avokoa izany ary halalinina hampikoriana tsara ny rano, indrindra rehefa fahavaratra. Hampihena 
fiakaran’ny rano amin’ny tokantrano maro eny amin’ny faritra iva ihany koa izany. Voakasik’izany fanadiovana izany avokoa ny mponina mipetraka amin’ny boriborintany fahefatra, 
ary fahenina. Hivezivezy eny amin’ireo faritra ireo, araka izany, ny fiarabe mitondra “pelle 
sy fitaovana goavana isankarazany. 

Mila mitandrina sy mifehy ny ankizy madinika ny ray aman-dreny mipetraka manamorona ireo lakandrano 
fa mety hitera-doza ny filalaovana manodidina ireny fitaovana vaventy ireny. 

Hanomboka eo amin’ny dobo roa eo Anosibe sy Namontana mihazo ny eny 67 ha Cenam sy Ankasina hatrany 
fiampitan’ny lakandrano C3 amin’ny lalam-baovao hatreny Andraharo sy Anosivavaka ny asa. 

Hisy lalan’ny fiara avokoa ny morona rehetra havia sy havanana hahazoana mitaona ny fotaka raofina 
efa nihandrona an-taona maro ao amin’ireny lakandrano ireny. 

Hentitra ny fandraisan’andraikitra ny sefo fokontany amin’ireo toerana lalovan’ny lakandrano. 
misy ny rindran-damina sy toromarika azon’izy ireo amin’ny fandaminana ny mponina hampandeha 
ny asa fanadiovana. 



Les commentaires sont fermées. 

