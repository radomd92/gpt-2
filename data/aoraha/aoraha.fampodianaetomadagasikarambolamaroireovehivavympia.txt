FAMPODIANA ETO MADAGASIKARA :: MBOLA MARO IREO VEHIVAVY MPIASA ANY KOWEÏT TE HODY • AORAHA

Fodiana fanintelony. Vehivavy malagasy nila ravinahitra tany Koweït miisa enina ambin’ny folo 
zato no efa tafaverina eto Madagasikara, amin’ izao fotoana izao. “Nahavelom-bolo ny vokatra 
fampodiana azy ireo, na dia nampalahelo aza ny zavatra natrehana tany an-toerana satria eo amin’ny 
mahery kely eo no tafody tamin’ity tetikasa ity”, hoy Rafali- manana Jeannie Berthina, lehiben’ny 
fiarovana sy miahy ireo Malagasy mankany ivelany. 

Niaina zavatra maro ireo delegasionina malagasy tonga tany an-toerana. Tsy arakaraka ny noeri- 
ny zavatra nitranga tany satria nisy zavatra niova teny an-tsefatsefany. “Niova ny isan’ireo 
tokony hody. Nolazain’izy ireo fa tsy afaka mivoaka ilay ankizy. Nisy ihany koa ireo nanana olana 
sy ny kaompaniam- pitaterana. Tena mampa lahelo fa nasian’izy ireo rojo vy ny tanàn’ny ankizy nefa 
olon-dratsy”, raha ny fitantaran’ity farany. 

Marihina fa misy vehivavy malagasy mbola tafajanona any an-toerana ary betsaka ireo mbola nitady 
amin’ny fampodiana azy. Hojerena manokana ihany koa ireo Malagasy miasa sy mila famonjena any 
firenen-kafa, toy ny any Shina, Liban, Arabia Saodita. 

Raha tsiahivana dia nozaraina andiany ny fampodiana ireto vehivavy ireto an-tanindrazana ka 
enina amby efapolo tamin’ireo no tonga voalohany raha ny roa amby dimampolo kosa ny faharoa. Nigadona 
ny sabotsy lasa teo indray ny andiany fahatelo tamin’ireo vehivavy nampodiana niasa tany Koweït. 
valo amby folo izy ireo niaraka tamin’ireo delegasionina malagasy. Toy ny natao tamin’ireo andiany 
voalohany dia nozahana ara-pahasalamana sy ara-batana izy ireo. 

“Fizahana ara-pahasalamana tsotra no nataonay teto fa niampy kely fotsiny fanadihadiana manokana 
toe-pahasalaman’izy ireo amin’izao fotoana izao. Nahitana soritr’aretina samihafa ny valo 
izy ireo, toy ny kohoka sy ny fiakarana tosi-dra”, hoy Rafalimanantsoa Solofoniaina Armand, talen’ny 
maso ny fahasalamana eo anivon’ny minisiteran’ny Fahasalamam-bahoaka. Tonga nitsena ireo vehivavy 
teny amin’ny seranam-piaramanidina Ivato kosa ireo solontenam-panjakana nahitana ny avy ao 
minisiteran’ny Mponina, Raharaham-bahiny, Fahasalamana ary ny avy ao amin’ny sampan- draharaha 
ny ara-tsosialy sy ny politika eo anivon’ny Fiadidiana ny rRepoblika. Tsy mijanona hatreo ny fandraisana 
azy ireo fa mbola arahi-maso akaiky alohan’ ny hiverenany any amin’ ny tany niaviany avy. Ny sampandraharaha 
ny vehivavy iharan’ny herisetra no hiantsoroka tanteraka izany. 









Enregistrer mon nom, mon e-mail et mon site web dans le navigateur pour mon prochain commentaire. 



