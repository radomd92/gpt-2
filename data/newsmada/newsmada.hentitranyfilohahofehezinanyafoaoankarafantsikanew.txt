HENTITRA NY  FILOHA: HOFEHEZINA NY AFO AO ANKARAFANTSIKA | NEWSMADA

Par Taratra sur 04/10/2019 

Nandritra ny fivorian’ny filankevitry ny minisitra afakomaly, hentitra ny filoha Rajoelina 
handraisana fepetra hifehezana ny afo ao Ankarafantsika. Tsy tokony hisy afo mirehitra intsony 
sanatria mbola firehetan’ny afo vaovao indray ka hanetsehana ireo fitaovana rehetra, na avy eto 
na any ivelany hamonoana haingana izay mbola mety ho afo mipoitra na ivelan’ny “parc” na anatiny. 

Nitarika fivoriana maika miaraka amin’ireo mpiara-miombon’antoka vahiny ny praiminisitra 
governemanta miaraka amin’ny minisitry ny tontolo iainana, omaly mba hitadiavana vahaolana 
amin’ny fahamaizana miverimberina any Ankarafantsika sy amin’ireo valan-javaboary arovana 
Madagasikara. 

Hisy fanentanana mahery vaika ho an’ny olom-pirenena rehetra mba tsy handoro tanety ka hanasaziana 
izay tratra. Efa nisy ny fanadihadiana nataon’ny mpitandro filaminana sy ireo tompon’andraiki-panjakana 
an-toerana ka efa nisy ny fisamborana ireo ahina ho nandoro tanety tany Ankarafantsika. 





Les commentaires sont fermées. 

