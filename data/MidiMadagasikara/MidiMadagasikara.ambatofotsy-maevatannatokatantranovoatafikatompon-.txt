AMBATOFOTSY-MAEVATANÀNA : TOKATANTRANO VOATAFIKA TOMPON-TRANO IRAY NARATRA VOATIFITRA – MIDI MADAGASIKARA

Nisehoana fanafihana mitam-piadiana tany amin’ny tanàna antsoina hoe Ambatofotsy, ato anatin’ny 
Maevatanàna voalohany, ny alahady lasa teo, tokony ho tamin’ny 12 ora sy sasany alina.Tokantrano 
no lasibatry ny asa ratsy tamin’io ora voalaza etsy ambony io. Ka ankoatra ny omby telo lasan-dry 
dia voatifitra teo amin’ny tongony ihany koa ny tompon-trano iray. Jiolahy maromaro tsy voafaritra 
tsy nisy nanao saron-tava nitondra basim-borina sy zava-maranitra no tongo nanao ny asa ratsiny 
amin’ny fokontany Ambatofotsy tamin’io fotoana io. Nanao izay fomba nahafahana niditra tao anaty 
ireo olon-dratsy sady niteny hoe androany no farany ahitanao masoandro Atoa Rakotondralojy, 
ireo malaso tamin’ny tompon-trano. Taitra ny tao an-trano raha naheno ny fidirana tampoka tao 
sady namaha ny varavarana, ka teo no nahavoatifitra an’ilay rangahy. Tampoka be tamin’izy ireo 
zava niseho ka tsy afaka niaro tena ireto farany. Tsy nisy sahy namaly ihany koa, voafehin’ireo 
tanteraka ny fanafihana nataony. Izao nahazoan-dry zalahy omby telo tao am-bala izao. Lasa nandositra 
dahalo taorian’ny asa ratsiny. Efa nampandrenesina ihany koa ny zandary, ka tonga nanao ny fizahana 
teny amin’ilay toerana voatafika. Ilay tompon-trano voatifitra kosa efa nentina notsaboina 
amin’ny hopitaly be Morafenokely. Mitohy hatrany ny famotorana ataon’ny zandary mkasika an’ity 
ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

