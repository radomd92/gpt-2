ZAZA SAMPONA :  TOKANA NY MASONY, TSY  MISY ORONA, MISY FILAHIANA EO AMIN’NY HANDRINY – MIDI MADAGASIKARA

Zaza voalohan’ilay renim-pianakaviana ity vao teraka ity. Avy ao amin’ny distrikan’i Mandoto, 
amin’ny tanàna antsoina hoe Antanety, i Veronique, 18 taona, manam-bady, ary mpamboly sy mpiompy 
asany. 

Teraka soa aman-tsara ilay zaza tamin’ny alakamisy 15 may 2014 lasa teo, tokony ho tamin’ny 6 ora 
tao amin’ny hopitaly Loterana Andranomadio. Nanano sarotra ny fiterahana ka voatery nandalo 
i Veronique, natao “césarienne ”. Fantatra mantsy, araka ny fanazavana nomena, fa be tosi-drà 
ilay ramatoakely ary avo be ihany koa ny tahan’ny albimionina ao aminy, izay nitarika fanintontsintona 
aminy nandritra ny fiterahany, ka izay no antony nandidiana azy, hoy hatrany ny fanazavana. Akory 
hatarain’ny mpampiteraka raha nahita ity zaza vao teraka. Tsy mitovy amin’ny zaza rehetra fa sampona 
tokana ny masony, tsy misy taovam-pisefoana, ary roa ny taovam-pananahany. Ny tena nanaitra sy 
dia ny fahitana ilay filahiana kely teo amin’ny tapom-kandriny, saika nanarona ilay masony tokana. 
amin’ny toerana misy azy kosa ny taovam-pananahana maha vehivavy azy ary feno avokoa ny ratsam-batany 
Ora roa taorian’ny nahateraka ilay zaza, raha ny fanazavana hatrany, dia maty izy. Ilay reniny 
tsy mbola mahatsiaro tena hatramin’izao ora anoratana izao. Raha ny fantatra hatrany, ankoatra 
fahabetsahan’ny tahan’ny albiominina sy ny tosi-drà be loatra mahazo ilay renim-pianakaviana 
voan’ny aretina antsoina hoe “ toxoplasmose”, azo avy amin’ny volon-tsaka sy alike, ihany koa 
Veronique ka nahatonga izao fahaterahana zaza sampona izao. 



