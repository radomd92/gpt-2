MAHAJANGA : NAIDITRA AM-PONJA VONJIMAIKA ILAY FRANTSAY NANDONA NAHAFATY ZAZA – MIDI MADAGASIKARA

Nidoboka am-ponja vonjimaika ilay lehilahy teratany frantsay nandona nahafaty zazavavy 17 taona 
alin’ny sabotsy 14 aogositra lasa teo rehefa voasambotry ny polisy. Raha zohina ny zava-niseho, 
frantsay iray no nandona nahafaty tsy tra-drano zazavavy 17 taona tamin’ny fiara tsy mataho-dàlana 
tao amin’ny fokontany Betamanga any Mahajanga. Fantatra fa mamo tampona izy teo am-pitondrana 
fiarany ny andron’io loza io, hany ka tsy nahavily ny familiana intsony rehefa nifanena tamin’ity 
ity. Fantatra fa monina any Mahajanga ity farany ary avy nisaraka tamin’ny olon-tiany indrindra 
ka izay no antony nahamamo azy. Maty tsy tra-drano ilay zazavavy. Ilay vazaha nandona kosa dia rifatra 
nitsoaka noho ny fatahorana fitsaram-bahoaka raha ny nambarany nandritra ny famotorana natao 
Nandray ny andraikiny avy hatrany ny polisy ao Mahajanga ary nampian’ny polisy miandraikitra 
habakabaka sy ny sisin-tany na ny PAF (Police de l’Air et des Frontières) avy aty Antananarivo sy 
ao Nosy Be tamin’ny fikarohana ilay mpamily nahavanon-doza. Vokany : tratran’ ny polisy tao anatina 
iray tany Andrenivohitr’i Mahajanga ny fiaran’ilay vazaha roa andro taorian’ny fikarohana azy. 
nanomboka teo fa lasa nitsoaka nihazo ny làlana mianavaratra ho any Nosy-Be ity farany. Noho ny 
maty paika napetraky ny polisy avy ao Nosy-Be dia voasambotra teo am-pidinana tamin’ny « bac » avy 
Ankify Ambanja ihany ilay vazaha. Naverina ao Mahajanga ny tenany ary nampandalovina ny Fampanoavana 
an-toerana. Naiditra am-ponja vonjimaika ao Marofoto Mahajanga ilay vazaha mandram-piandry 
fotoam-pitsarana azy. 




















