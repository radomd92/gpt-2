VAVATENINA : NITOMBO EFATRA IREO JIOLAHY MATIN’NY FITSARAM-BAHOAKA – MIDI MADAGASIKARA

Tsy mamela mahazo mihitsy ireto fokonolona avy ao Miarinarivo Vavatenina izay manao fanarahan-dia 
andian-jiolahy nanafika ny tananany ny sabotsy alina teo, ary nahaverezana volabe sy volamena 
kg ary nahavoatifitra olona roa izay efa misy fiovana ny fahasalamany ankehitriny. 

Raha ny angom-baovao avy any an-toerana sy avy amin’ireo fokonolona manao fanarahan-dia ireto 
mitondra basy “calibre 12” ireto, dia nitombo efatra ireo jiolahy tratran’izy ireo ankehitriny 
avy hatrany dia nampiharan’izy ireo ny fitsaram-bahoaka. Tao amin’ny kaominina Betampona distrikan’i 
Atsinanana no nahatraran’izy ireo ity jiolahy iray faha-4 ity; satria nahare ireto fokonolona 
fanarahan-dia azy ireo ity fa nizara roa ireto andian-jiolahy ireo, ka nisy ny ampahany niditra 
ala mampisaraka an’i Maromitety sy Mahambo, teo kosa ireo nihazo an’ity kaominina Betampona ity 
mihevitra ny hitsoaka hivoaka an’i Fenerivo Atsinanana, voatery nizara roa koa ireto mpanara-dia 
fanenjehana ireo andian-jiolahy mitam-piadiana ireo. 

Taorian’ny fahafatesan’ireo jiolahy 4 noho ny fitsaram-bahoaka isak’izay tratra dia valo izany 
izy ireo miriorio izay tsy fantatra mazava ny isan’izy ireo tamin’izao fizarana roa nataon’izy 
izao sy izay ekipa mihazona ireo vola sy volamena nangalarina ary ilay basy “calibre 12”. 




















