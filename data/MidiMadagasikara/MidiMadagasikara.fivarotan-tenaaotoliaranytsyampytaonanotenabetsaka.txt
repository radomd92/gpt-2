FIVAROTAN-TENA AO TOLIARA : NY TSY AMPY TAONA NO TENA BETSAKA MPANJIFA – MIDI MADAGASIKARA

Fahantrana sy rendrarendra, noho ny fitiavam-bola sy lamaody no antony iray anisany manosika 
tsy ampy taona hivarotena, indrindra ny ankizivavy, raha ny fanazavana azo. Misy amin’izy ireo 
mpianatra ary miavona rehefa kaotin’ny tovolahy amin’ny antoandro. Nefa rehefa vao mirotsaka 
haizina dia mivarotena. Misy ny teren’ny zavamisy tsy afa-manoatra, ohatra marary ny ray aman-dreniny 
tsy an’asa. Fa ny sasany kosa dia noho ny fitiavana andrakandrana amin’ny voalohany, noho ny rendrarendram-piainana, 
hono vola malaky sady tsy mila diplaoma na traikefa sy C.V ny mivarotra fitombenana. 

Ratsy ny tsena. Tsy voatery mijorojoro toy ny fanaon’ireo koaitra zokiny izy ireo, izay miaritra 
hatsiaka, hain’andro sy orana eny rehetra eny, fa efa misy mpanera, ka raha vao raikitra ny adivarotra 
dia lasa rapida mizara fahafinaretana. Matetika dia ireo vazaha antitra tsy fanta-piaviana sy 
manana anton’asa mazava no tena mpanjifany. Eo ihany koa ireo manan-katao te-hanala azy. Manodidina 
15 000 ka hatramin’ny roa alina ariary ny matory indray alina, indrindra ny andro fety sy faran’ny 
hoy ny loharanom-baovao marim-pototra. Maso mahita, misy roboka hatramin’ny raim-pianakaviana 
aman-janaka, mba manandran-tsira hono, ka nanjifa lany nampirevena sipakely ny karama iray volana, 
ny tranga tao Bazaribe Toliara volana vitsy lasa izay. 

Ireo tovovavy sahisahy sy efa mahita fafiny amin’ity asa tranainy indrindra eto an-tany ity dia 
menatr’olona intsony mitily mpanjifa, ka efa miandriandry kil amin’ireny toeram-pisakafoana 
bar, toerana be olona mpandalo sy mivorivory, . . . Na izany aza, ratsy ny tsena amin’ny ankapobeny 
hoy ireo nanontaniana. Ny vohoka tsy irina sy ny aretina azo amin’ny firaisana tsy voaaro moa tsy 
eto intsony. Vokany, fahantran-dava no misy. Dia ho sanatria ve lasa entam-barotra hitadiavam-bola 
ny ankizivavy sasany amin’izao ? Dia ahoana ny hoaviny rahampitso ? 



