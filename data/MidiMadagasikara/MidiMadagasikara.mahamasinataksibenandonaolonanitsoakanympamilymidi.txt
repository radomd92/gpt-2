MAHAMASINA : TAKSIBE NANDONA OLONA, NITSOAKA NY MPAMILY – MIDI MADAGASIKARA

Afak’omaly tokony ho tamin’ny 5 ora hariva teo ,no nitrangan’ity lozam-piarakodia ity , teny amin’ny 
Mahamasina iny. Araka ny loharanom-baovao voaray, dia voalaza fa taksibe no nandona ankizivavy 
iray ,teny an-toerana. Vokatr’izany , tapaka ny tongotr’ity ankizivavy ity ka dia nentina avy 
teny amin’ny Hjra. Ny vaovao hatrany no nahafantarana, fa mbola nitondra mpandeha maro ity fiara 
ity, ary diso nandeha mafy loatra izy , ka izay no voalaza fa niteraka ny loza. Vantany vao voadona 
mantsy ity zatovovavy ity, dia nijininika ny rà, nameno ny arabe teny Mahamasina. Voalaza ihany 
fa tsy afaka namindra intsony ny tongotrany , izay tsy fantatra na diso mafy loatra ny dona nahazo 
ity , na ahoana ? Nanambara hatrany ireo nanatri-maso, fa vao nahavanon-doza ity mpamily sy mpanampiny, 
nitsoaka avy hatrany. Tsy nanaiky mora kosa ireo fokonolona izay nahita , fa nanenjika haingana 
nahavanon-doza ireto. Tratra ihany anefa ilay mpamily sy ny mpanampy azy nony farany , ka nanaiky 
hatrany ny hanaraka an’ity marary , ary nanaiky ihany koa handoa izay vola lany rehetra sy mbola 
lany eny amin’ny hopitaly. Sambany mba tsy nahitana fitsaram-bahoaka tamin’ity indray mitoraka 
fa dia navelan’ireo fokonolona mora ihany ireto farany. 

FINARITRA RAKOTO (Stagiaire) 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

