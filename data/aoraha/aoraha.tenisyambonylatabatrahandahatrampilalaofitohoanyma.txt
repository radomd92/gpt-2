TENISY AMBONY LATABATRA :: HANDAHATRA MPILALAO FITO HO ANY MAORISY I MADAGASIKARA • AORAHA

Hotanterahina any Maorisy, amin’ny 3 – 9 septambra ho avy izao, ny fiadiana ny ho tompondakan’i 
taranja tenisy ambony latabatra, sokajy seniors. Isan’ireo firenena hanana solontena any i Madagasikara, 
ny nambaran’ny avy eo anivon’ ny Federasiona Malagasy misahana an’io taranja io. 

Hiaro ny voninahitr’i Madagasikara amin’izany ireto mpilalao fito mianadahy ireto: Setra Rakotoarisoa, 
Marcel, Nandrianina Razafindralambo na i Linoh ary ilay mpila ravinahitra, Stephen Ravonison, 
amin’ny sokajy lehilahy. I Niantsa, Harena Dimbimiarilanto ary Rondro Rajaonah kosa no handrafitra 
ekipam-pirenena sokajy vehivavy. Tsy isan’ireo handray anjara kosa i Tiana Ratsimbazafy, izay 
voalohany eto Madagasikara amin’ny tenisy ambony latabatra, sokajy vehivavy. 

“Misy fahatarana kely isika miohatra amin’ireo firenena hafa satria tsy isan’ireo nandray anjara 
fifaninanana kaontinantaly i Madagasikara, tamin’ny taon-dasa. Handa­hatra ireo mpilalao 
sy voky traikefa isika amin’ity fifaninanana atao any Maorisy ity mba hahafahana manatsara ny 
eto Afrika”, hoy i Tahiry Rakotoarisoa, tale teknika nasionalin’ ny Federasiona malagasin’ny tenisy ambony latabatra. 









Enregistrer mon nom, mon e-mail et mon site web dans le navigateur pour mon prochain commentaire. 



