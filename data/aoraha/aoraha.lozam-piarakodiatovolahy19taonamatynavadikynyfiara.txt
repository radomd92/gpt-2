LOZAM-PIARAKODIA :: TOVOLAHY, 19 TAONA, MATY NAVADIKY NY FIARA NOENTINY • AORAHA

Vao erotrerony ity tovolahy namoy ny ainy noho ny lozam-piarakodia niseho teny Imerinkasinina, 
zoma lasa teo, ity. Fantatra fa sivy ambin’ny folo taona izy, izao nindaosin’ny fahafatesana izao. 

Nivadika teny an-dalana ny fiara noentiny. Tsy mbola voafaritra mazava, hatreto, ny antony nahatonga 
loza na mety ho olana teo amin’ny fiara na teo amin’ny familiana. Efa eo an-dalam-panaovana ny fanadihadiana 
mifandray amin’ izany ny mpitandro filaminana. 

Avy eny Imerinkasinina nikasa hiakatra aty an-drenivohitra ny fiarakely iray noentina tovolahy 
Teny amin’ny arabe hihazo ny lalam-pirenena faharoa no niseho ny loza, tokony ho tamin’ny 11 ora 
tamin’io zoma io. 

«Niala lalana ny fiara. Nivadika teny an-tsisin-dalana, avy eo. Nipitika avy tao anaty fiara ilay 
mpamily. Rehefa avy nivadibadika dia tafaverina nitsangana ihany ilay fiara», hoy ny zandary 
ny fizahana teny an-toerana. Naratra mafy ny mpamily. Nifarimbona nitondra azy teny amin’ny hopitaly 
olona teo amin’ny manodidina saingy tsy tana ny ainy, fotoana vitsy taorian’izay. 

Nokarakaraina dia natolotra ny fianakaviana ny razana. Heno, araka ny angom-baovao nataon’ny 
filaminana, fa nisy tovovavy iray niaraka taminy tao anatin’io fiara tra-doza io saingy tsy hitan’ny 
teny an-toerana, tamin’ny fotoana nanaovana ny fizahana. Ho fantatra, mandritra ny fanadihadiana 
ny fihenoana ny olona akaiky an’ity tovolahy namoy ny ainy ity ny momba izany. 









Enregistrer mon nom, mon e-mail et mon site web dans le navigateur pour mon prochain commentaire. 



