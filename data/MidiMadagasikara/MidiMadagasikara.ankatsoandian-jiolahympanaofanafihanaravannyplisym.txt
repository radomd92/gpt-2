ANKATSO : ANDIAN-JIOLAHY MPANAO FANAFIHANA, RAVAN’NY PÔLISY – MIDI MADAGASIKARA

Sivy lahy, izay voalaza fa isan’ny tompon’antoka tamin’ireo trangana fanendahana, fanafihana 
vono olona teny amin’iny faritra Ankatso sy ny manodidina iny no voasambotry ny pôlisy ny herinandro 
teo. Tato ho ato tokoa izay dia saika velon-taraina ireo mponina eny an-toerana noho ireo firongatry 
asan-jiolahy io. « Taorian’ny trangana fanendahana sy fanafihana mitam-piadiana misesisesy 
izay naharatrana sy nahafatesana olona dia nanao fikarohana ireo olon-dratsy ny pôlisy. Nahazo 
maripototra fa mihaodihaody eny amin’ny arret 119 Ankatso ny iray tamin’ireo jiolahy izay efa 
amin’ity asa rasty ity » hoy ny vaovao azo. Tsy niandrasana ela dia napetraka velam-pandrika ka 
voasambotra ranamana. « Nandritra ny fanadihadiana no nanondroany ireo namany miisa valo hafa, 
miara-manantontosa aminy ny asa ratsy sy ireo mpamatsy fitaovana ary ireo mpividy ny halatra ». 
alakamisy lasa teo no voasambotra avokoa ireto namany ireto. Mazàna moa, rehefa misy asan-jiolahy 
saika ao foana ihany koa resaka rongony, izay isan’ny mandrisika ireo olon-dratsy hanao ny asa 
rehefa mamomamo iny. Tamin’ity indray mitoraka ity dia fantatra fa mbola nahatratrana rongony 
kilao, tao anaty gony, tany amin’izy ireo, nandritry ny fisavàna ny tranon’ny iray tamin’izy sivy 
ireto. Hatolotra ny Fampanoavana tsy ho ela moa izy ireo, rehefa vita ny famotorana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

