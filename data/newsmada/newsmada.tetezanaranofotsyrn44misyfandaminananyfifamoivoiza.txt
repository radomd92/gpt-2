TETEZANA RANOFOTSY RN 44: MISY FANDAMINANA NY FIFAMOIVOIZANA | NEWSMADA

Par Taratra sur 11/01/2020 

Mandeha asa ny fanarenana sy ny fanamafisana ny tetezan-kazon’i Ranofotsy, amin’ny lalam-pirenena 
44, PK 116+800, avy any Moramanga. Tsy maintsy arindra ny fifamoivoizana, noho izany, ka misy ny 
tsy azo andehanana eo aminy, nanomboka, omaly zoma 10 janoary hatramin’ny 24 janoary (mandritra 
15 andro). Tapaka ny lalana manomboka amin’ny 9 ora maraina hatramin’ny 1 ora tolakandro. Miverina 
indray manomboka amin’ny 3 ora tolakandro hatramin’ny 6 ora hariva. Miangavy ny mpampiasa lalana 
tompon’andraikitra samy hanaraka sy hanaja io toromarika sy fepetra io. Manara-maso ny fanatanterahana 
asa ny Foibem-paritry ny fananan-tany, ny fanajariana ny tany ary ny asa vaventy Alaotra Mangoro. 

Ho vita godirao amin’ny faran’ny taona 2021 ny RN 44 

Marihina fa tsy tafiditra ao anatin’ity fanamboarana ny tetezan’i Ranofotsy ity ny fanajariana, 
ny arabe RN 44. Orinasa sinoa ny manamboatra ny lalana, famatsiam-bola avy amin’ny Banky iraisam-pirenena, 
tokony ho vita amin’ny faran’ny taona 2021 ny asa, manao ho godirao azy manontolo (Marovoay-Ivodiala). 
azy ny ampahany Amboasary-Ivodiala, izay tena ratsy tokoa, indrindra amin’izao avy orana izao. 



Votre adresse email ne sera pas rendue publique 















