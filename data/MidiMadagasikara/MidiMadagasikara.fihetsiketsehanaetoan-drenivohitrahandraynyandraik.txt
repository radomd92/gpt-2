FIHETSIKETSEHANA ETO AN-DRENIVOHITRA : “HANDRAY NY ANDRAIKINY NY MPITANDRO FILAMINANA”, HOY NY JLY FLORENS – MIDI MADAGASIKARA

Mandeha ny feo fa hisy andian’olona hikasa hanantanteraka fanakorontanana eto an-drenivohitra 
ho ato. Manoloana izany indrindra, nampahafantatra ireo lohandohan’ny mpisorona eo anivon’ny 
Far, izay nampiantso mpanao gazety omaly tetsy amin’ny tobin’ny zandary tetsy Ankadilalana, 
tsy hitazam-potsiny amin’izao ary tsy maintsy handray ny andraikiny. “Manoloana ireo hetsika 
karazana hiseho eto an-drenivohitra dia tsy maintsy hijoro hiaro ny vahoaka sy ny fananany ary 
izay mety ho fanakorontanana kasain’olona hatao ny mpitandro filaminana” hoy ny Jly Florens hentitra 
hentitra. Amin’izay lafiny izay indrindra, nambaran’izy ireo fa misy ny hikasa hanakorontana 
lanonana fifampiarahabana tratry ny taona karakarain’ny filoham-pirenena, anio eny Iavoloha. 
hentitra araka izany fanaraha-maso. Torak’izay ihany koa ny amin’ny rahampitso, izay hamoahana 
valim-pifidianana loholona ofisialy. Etsy andanin’izay, mifanindran-dalana amin’io rahampitso 
ihany, ilay diabe kasain’ireo olona mitaky ireo Nosy kely manodidina antsika, eny Ambatomena, 
ny masoivoho frantsay. Nilaza ireto mpitarika avy amin’ny Emmo ireto, fa “tsy nahazoana alalàna 
hetsika izany, ary manelingelina ny filaminam-bahoaka” ka tsy mainsy hiditra an-tsehatra izy 
hanakàna sy hisoroka izay mety ho endrika fanakorontanana hiseho amin’io fotoana io. 




















