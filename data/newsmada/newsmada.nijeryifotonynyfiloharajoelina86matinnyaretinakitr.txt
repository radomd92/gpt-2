NIJERY IFOTONY NY FILOHA  RAJOELINA: 86 MATIN’NY ARETINA KITROTRO AMIN’NY FARITRA DIANA    | NEWSMADA

Par Taratra sur 06/02/2019 

Haparitaka manerana ny Nosy ny vaksiny ahitana fatra 4 tapitrisa iadiana amin’ny valanaretina 
hoy ny filoha, Rajoelina Andry,omaly tany amin’ny distrikan’Ambilobe. Nidina ifotony nijery 
fandraisana an-tanana ny mararin’ny aretina kitrotro izy niaraka amin’ny minisitry ny Fahasalamana, 
Rakotonirina Julio. Hisy koa fiara be iray hitety ny tanàna hampanao vaksiny sy hizara ny kit ho 
fitsaboana ny aretina kitrotro ho an’ny toerana saro-dalana tsy manana hopitaly na CSB. Fiaraha-miasa 
sampandraharahan’ny Firenena mikambana momba ny fahasalamana sy ny Unicef no nahazoana ny vaksiny 
ho an’ny zaza 9 volana ka hatramin’ny 9 taona. 

Tao amin’ny faritra Diana misy ny distrikan’Ambilobe, 86 ireo namoy ny ainy vokatry ny aretina 
Olana ny tsy fanatonan’ny vahoaka ny toeram-pitsaboana ka nanentana ny rehetra tsy hisalasala 
ny zanany marary na koa ireo tsy vita vaksiny eny amin’ny tobim-pahasalamana ny filoha, nandritra 
fandraisany fitenenana. 

Nanomboka ny herinandro faha 35 nisehoan’ny valanaretina kitrotro ny taona 2O18 (3 septambra) 
hatramin’ny herinandro fahadimy (1 febroary) tamin’ity taona ity, nahatratra 39 366 ny tranga 
teny anivon’ny toeram-pitsaboana. 86 ny fari-piadidiam-pahasalamana voakasika amin’ny 114, 
fotoana izao. Amin’ity volana febroary ity ny andiany faharoa amin’ny fanaovam-baksiny faobe 
an’ny distrika 54 ankoatra ny 25 nanatontosana ny andiany voalohany. 



Les commentaires sont fermées. 

