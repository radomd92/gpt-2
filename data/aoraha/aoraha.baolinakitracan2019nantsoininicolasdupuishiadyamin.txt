BAOLINA KITRA – CAN 2019 :: NANTSOIN’I NICOLAS DUPUIS HIADY AMIN’I GUINÉE I DAX SY RINJALA • AORAHA

Mpilalao efatra, izay tsy isan’ireo niatrika an’i Séné­­gal, no nantsoin’ny mpanazatra nasionaly 
Dupuis, handrafitra ny ekipam-pirenena malagasy, taranja baolina kitra, na ny Barean’i Madagasikara 
amin’ny Nzalang Nacional avy any Guinée Equatoriale, amin’ny 13 sy 16 oktobra ho avy izao. 

Isan’ireo nantsoina indray i Arohasina Andriamirado na i Dax, mpilalaon’ny Kaizer Chiefs avy 
Afrika Atsimo. Toy izany ihany koa i Rinjala Raherinaivo, mpila ravinahitra any Soisa, ary Rayan 
mpilalaon’ny ES Troyes any Frantsa. Avy eto an-toerana kosa ny mpilalao iray, izay naveriny nantsoina 
i Bakary Mario, mpilalaon’ny Fosa Juniors. 

Saika ireo nandrafitra ny Barea tamin’ny lalaon’ny Sénégal kosa no naveriny indray ho ao anatin’ny 
amin’ity andro fahatelo sy fahefatra ho an’ny lalaom-bondrona hiadiana ny tapakilan’ny fiadiana 
amboaran’i Afrika na ny Can 2019 ity. “Mbola i Nicolas Dupuis ihany aloha no nanolotra ireo anarana 
ary mbola tsy tonga aty aminay izany. Ianao izao no nahenoako an’ireo anarana ireo. Na izany aza 
dia tsy mbola nanampy na nanala mpilalao tamin’ny lisitra nalefany taty aminay izahay”, hoy i Jean 
Debon, tale teknika nasio­nalin’ny Federasiona malaga­sin’ny baolina kitra. Mbola hoentina 
eo anatrehan’ny komity mpana­tanteraky ny FMF ireo ana­rana ireo vao hivoaka amin’ny fomba ôfisialy, 
ny nambaran’ity tale teknika ity hatrany. 









Enregistrer mon nom, mon e-mail et mon site web dans le navigateur pour mon prochain commentaire. 



