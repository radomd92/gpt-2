BAOLINA KITRA – « MONDIAL 2022 » :: HO FANTATRA AMIN’NY 21 JANOARY 2020 IREO MPIRAY VONDRONA AMIN’NY BAREA • AORAHA

Hotanterahina amin’ ny 21 janoary 2020 any Le Caire (Ejipta) ny antsapaka hizaràna ho vondrona 
an’ireo firenena afrikana efapolo hika­tsaka tapakilan’ny fiadiana ny amboara eran-tany taranja 
kitra na ny Mondial 2022, miisa dimy. 

Nampahafantarina nandritra ny fivorian’ny komity mpanatan­teraky ny Kaonfederasiona afrikana 
ny alakamisy lasa teo, io fandaharam-potoana io. Hotanterahina any Katara amin’ny 21 novambra 
hatramin’ny 18 desambra 2022 ity fifanina­nana ity, ka hanana solontena dimy ny kaontinanta afrikana. 

“Ireo firenena mitana ny laharana voalohany isam-bondrona no miatrika indray ny fihodinana fahatelo. 
hisy ny antsapaka hahafantarana ireo lalao mandroso sy miverina hivoahan’ny anaran’ ireo firenena 
farany”, araka ny fanambaràna navoa­kan’ny CAF. 

Ankoatra ireo dia isan’ ireo notapahina tao amin’io fivoriana io ny fampitsaharana ny fifanaraham-piaraha-miasa 
orinasa frantsay Lagardère Sport, misahana ny fikarakarana hetsika. Nodi­nihina nandritra 
fivoriana indray ny fankatoavana ny datin’ ny dingan’ny famaranan’ny fiadiana ny ho tompondakan’ 
Afrika ho an’ny ekipa tsy mampiasa mpila ravinahitra na ny Chan 2021. Hatao amin’ny 4 – 25 avrily 
avy izao any Kamerona izany. 

Amin’ny 14 febroary any Doha Qatar kosa no hanaovana ny fiadiana ny amboa­ran’ny “Supercoupe” 
Notapahina fa amin’ny 7 janoary 2020 no hanaovana ny fankasitrahana ireo afrikana mendrika tamin’ny taranja baolina 
Loka telo no hanampiana ireo efa nisy, dia ny mpilalao mendrika amin’ny fifanina­nan’ireo klioba 
ny filohana klioba mendrika ary ny loka hafa eo amin’ny sehatry ny sosialy. 









Enregistrer mon nom, mon e-mail et mon site web dans le navigateur pour mon prochain commentaire. 



