RANO? ILAINA SAINGY LASA OLANA… · DÉLIREMADAGASCAR



Mahafinaritra ilay resaka hifanentanana hoe : « Sasao ny tananao ». Inona tokoa moa no lanjan’izany 
izany eo amin’ny fiainan’ny mponina amin’ny andavan’andro ? Tsy haingo io na haitraitra, ary tsy 
na iza na iza fa ilain’ny rehetra. Mahavita dia lavitr’ezaka manodidina ny 6 kilaometara ny mpantsaka 
vao mba mahazo rano ho fisotro sy ho fisasanana hanaovana ny kenokeona andavan’ando raha ny tontolo 
Gasy amin’izao fotoana izao. Tena mandeha lavitra ny tanàna izany ry Ravaomaria e ! Mandany fotoana 
satria io 6 km io dia adiny iray (raha haingana indrindra) no hanaovana azy. Dia inona moa no fahadiovana 
amin’izany ? Aiza no hisy rano hariam-potsiny amin’ ity tanana ho sasana madio ity?Mafy ny manjo 
mponina amin’ny fiainana iainany amin’ny andavan’andro-piainany. Sitra-pony ve no tsy hanana 
madio, fonenana milamina, fihariana tena ahafahany mamelona ny ankohonany ? Ny rano no aina manetsika 
tontolo rehetra, ary mila politika tena mipaka hatrany anin’ny fotony vao ho hita ny vokatry ny 
rano eo amin’ny mponina amin’ny andavan’andro. Raha fitadiavana rano no mahavery fotoana lavabe 
zaza amam-behivavy eto amintsika dia mbola hanana hery ho enti-miatrika ny tokony hataony ve izy 
Hisy fiainam-pianakaviana ho vanona ? Hisy fianarana sy fahalalana ho azon’ny ankizy ? Iza no hino 
ao anatin’ny fisavoritana politika manjo antsika ankehitriny dia hanana tetika mato-paika hijerena 
pitsopitsony ho an’ny fiainan’ny mponina izany ny mpitondra ? 

Tsy karazan’ny « fandrebirebena » fotsiny ny ezaka (izay inoana fa nandaniam-bola) atao makotrokotroka 
sy eroa ? Inona moa no tena fototry ny hazakazaka hataon’ny mpitondra mandritra izao fifandirana 
amin’ny samy mpanao politika izao ? Hamaha ny olana ara-tsosialin’ny mponina ve ? Tsia ! Tsy ho tonga 
zava-bitika izany velively ny fitadiavana vaha-olana imasoan’ny rehetra amin’izao fotoana 
tsy milamina ny sehatra politka eto amintsika. 

Lany andro amin’ny fivorivorina tsy mitondra vokatra ny mpanao politika. Hatramin’izao dia mbola 
hifanarahana ihany na iza tokoa no haka kitay ? Iza no hatsaka rano ? Iza no handrasa sy hitetika ny 
? Iza no hanara-maso ny fianaran’ny ankizy, Iza no hifofotra sy hively vy ? Tsy misy fifanarahana 
ireo rehetra ireo satria nisafidy ny « tokatrano imaso » isika. Sady tsy lasam-bodiondry no tsy 
tso-dranon-dray aman-dreny, ary indrindra tsy araka izay dina nifanekena. Aza gaga raha milentika 
mijanona ela any am-patsakana any ry Ravaomaria, zara aza anie mba misy hisentoana kely sy hialàna 
rotorotom-piainana eo an-tanàna e ! 

Dia toy izany koa ny mpanao politka Gasy :…Nita ranomasina mihitsy matetika fa ehehehee, ny omaly 
niova ihany no mbola fanao. Rano zara raha misy eran’ny zinga ve no tadiavina etsy sy eroa hisy hisasana 
akory ? Tsy homena tsiny ry Ravaomaria raha hifampitadiavana eran’ny moron-drano. Naleony nisintaka 
! Fa ny rano dia mamelona ary mbola mamono ihany koa raha mbola tsy voafehy…izay tokoa izao no olana 
tsy hoe mila rano anie isika, fa dibo-rano amin’ity taona ity e…Sady kere! 





Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

