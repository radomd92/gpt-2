TOLIARA – ADY TANY : RAIKITRA NY SAKOROKA, VADIN-TANY SY VEHIVAVY BEVOHOKA NARATRA VOADAROKA – MIDI MADAGASIKARA

Raikitra ny gidraka omaly naraina tao Sanfily Toliara, ampitan’ny fiantsonan’ny taksiborosy 
nationaly mankaty an-drenivohitra, tamin’ny fanalana sy amin’ny handravana an’ireo trano fivarotana 
amoron-dalana, satria ilain’ny tompony ny tany. Tsy nanaiky niala sy handravana fananany ireo 
na dia tonga teny an-toerana aza ny vadin-tany niaraka amin’ny mpitandro filaminana hanatanteraka 
didim-pitsarana nivoaka ny 10 oktobra lasa teo izay mandroaka azy ireo. Vokany, vadin-tany iray 
bongo maso voatifitry ny totohondry ary mpanampy azy roalahy naratra voadaroka rovitra hatramin’ny 
mihitsy. Ary vehivavy iray bevohoka amin’ireo esorina no naratra nivoa-dra teo amin’ny tanàna 
voadaroka tsy nety niala niaro ny fananany. Tsy manaiky lembenana ny andaniny sy ny ankilany fa 
milaza ho manana ny marina ary miandry rariny. Saika nivadika ho zavatra hafa tanteraka ity raharaha 
omaly raha tsy voafehy haingana, satria nisy ny sasany tamin’ireo olona nitazana teo, toa voakarama 
izay niketrika handoro tobin-tsolika tsy lavitra teo ary vonona ny handroba mihitsy ireo mpanararao-paty. 



