FAMONOANA VAZAHA TANY STE MARIE : OLONA VALO NO EFA NOSAMBORINA ARY TRANO FITO NOSAVAINA | NEWSMADA

Par Taratra sur 29/08/2016 

Nitondra fanazavana momba ny vonoan’olona nitranga tany St Marie, ny tonia mampanoa lalàna, fitsarana 
voalohany Toamasina Rajaonah Lauret Thierry, raha avy nitarika ireo mpitandro filaminana nanatanteraka 
fanadihadiana sy fisamborana momba ny raharaha famonoana an’ i Magalie sy Romain. Nambaran’ny 
mpampanoa lalàna fa mikasika ny resaka mandeha fa havoaka sy halefa any Frantsa ilay teratany frantsay 
amin’ ity raharaha ity, fa azo atao tsara mihitsy izany fa kosa ny fitsarana eto Toamasina no misahana 
fanadihadiana ny raharaha, ary izy ihany koa no mitondra ny fanenjehana rehetra mikasika ny heloka 
vava. Mitsara sy mamoaka didy ho an’ izay hitany fa meloka ka aorian’ny fivoahan’ny didy vao azon’ny 
fiavian’ny teratany vahiny atao ny manao fangatahana amin’ny fitondram-panjakana hamindrany 
ny olony ho any amin’ny fireneny manohy ny saziny. 

“Afaka manokatra fanadihadiana ihany koa eo anivon’ny fampanoavana any Parisy sy any Nanterre”, 
ny tonia mpampanoa lalana voalohany, Rajaonah Lauret Thierry. Nohamafisiny hatrany fa fiaraha-miasa 
amin’ny fitsarana malagasy sy frantsay no misy mikasika ity raharaha ity, fa tsy mitsabaka amin’ny 
sy ny fanokafana antontan-taratasin’ady ara-keloka ataon’ny fitsarana malagasy ny Frantsay. 

Valo anaovana fanadihadiana 

Hatreto, miisa valo izao ny efa voasambotra ary vehivavy ny roa. Fisamborana izay raisin’ny vahoaka 
Ste-Marie fa lasa tondro-molotra tahaka ny raharaha fakana an-keriny niseho farany tany Toamasina.”Mila 
vokatra ny mpitandro filaminana ka lasa manao faobe fotsiny” hoy ny fitarainan’ny mponina any 


Nambaran’ ireto fianakavian’ny olona voasambotra ireto fa mandeha ny resaka ao ankehitriny fa 
ny politika ny raharaha ka misy mitady hirika hampandosirana an’ ilay teratany vahiny . Amin’ ireo 
kosa, nozaraina roa ka samy mihazona telo avy ny polisy sy ny zandary. Amin’ity farany no nohazonina 
teratany frantsay tafiditra tamin’izao raharaha izao. Hatreto kosa, mahatratra fito ny trano 
maintsy nosavaina. Vokatry ny haratsian’ny andro kosa, mbola sarotra ny fahatongavan’ ireo voarohirohy 
Toamasina toerana hanaovana famotorana lalina. 



Les commentaires sont fermées. 

