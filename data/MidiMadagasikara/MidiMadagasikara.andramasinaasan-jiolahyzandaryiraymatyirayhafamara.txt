ANDRAMASINA : ASAN-JIOLAHY, ZANDARY IRAY MATY, IRAY HAFA MARATRA MAFY – MIDI MADAGASIKARA

Maty vokatry ny fifandonana tamin’ny jiolahy ny zandary iray mitondra ny galona adjudant antsoina 
Rafanomezananahary Jean Rolland, “chef de poste” tao amin’ny PA Alatsinainy Bakaro. Naratra 
tamin’io fotoana io koa ny zandary kilasy voalohany Ralaiarimanana Ny Hasina niasa tao amin’ny 
Fitsinjovana Bakaro. Ny faha-27 septambra lasa teo, tokony ho tamin’ny 7 ora sy sasany alina, nisy 
nitondra basy, voalaza fa niisa hatrany amin’ny 20 tany no tonga nanafika ny tanàna iray antsoina 
Befozakely, fokontany Ambohikely kaominina Anjoma Faliarivo any Andramasina. Taorian’ny fanafihana, 
niantso ny zandary avy ao amin’ny PA Alatsinainy Bakaro ny fokonolona. Nisy ampahany hafa ihany 
nampandre ireo zandary avy ao amin’ny PA Fitsinjovana Bakaro. Rehefa tonga tany an-toerana ireo 
filaminana dia nisy ny fikarohana sy fanenjehana ireo mpandroba. Raikitra ny fifanjevoana tao 
haizina ka tamin’izany no nahalavo ilay zandary iray sy naharatrana ny faharoa. Afaka nandositra 
ireo jiolahy hafa. Tsy nijanona tamin’izoa anefa ny fitadiavana ireo andian’olona ireo. Natao 
fanangonana ny vaovao rehetra ka tamin’izany no nahafantarana fa efa misy olona iray voasambotra 
Ambohimiadana, omaly maraina faha-28 septambra. 

Raha mikasikany fanafihana indray, tonga ireo mpandroba marobe izay voalaza fa nizarazara nangalatra. 
telo avy hatrany no indray nidiran’izy ireo. Tsy nisy sahy nanohitra ny mponina fa dia nanaraka 
nolazainy. Araka ny loharanom-baovao, mitentina hatrany amin’ny 5 tapitrisa ariary mahery ny 
lasa. Nentin’ireo mpangalatra koa ny entana tsaratsara rehetra azony nobataina. Rehefa nahazo 
izy ireo dia lasa nandeha. Taorian’izany vao afaka nampandre ireo mpitandro filaminana ny mponina. 
hatrany ny fanadihadiana sy fikarohana ireo andian-jiolahy ireo amin’izao fotoana izao. 

Eo anoloanan’ny voina, mandray ny andraikiny ny fianakaviam-be ny zandary mikarakara ny razana 
ny fitsaboana ilay maratra. 

Manamafy ny mpitanadro filaminana fa tsy miraviravy tànana manoloana ny asan-jiolahy sy ny tsy 
ary manao ny ainy tsy ho zavatra mba hiarovana ny olona sy ny fananany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

