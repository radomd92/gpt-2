ZANDARIMARIA : NAMETRAKA PAIKADY HIADIANA AMIN’NY KOLIKOLY SY DAHALO | NEWSMADA

Par Taratra sur 13/12/2017 

Nidina ifotony tany Malaimbandy sy Miandrivazo nanao tomban’ezaky ny fanamby napetraky ny zandarimariam-pirenena, 
11 sy ny 12 desambra 2017 ireo delegasiona notarihin’ny talen’ny fikaroham-baovao sy ny filaminana 
anivon’ny zandarimariam-pirenena, ny Jly Rakotoarison Anthony. Namita iraka momba ny ezaka 
anatiny ao amin’ny zandarimaria sy ny famerenana ny fahatokisan’ny vahoaka indray ny asa fitandroana 
filaminana no tena anton’izao fidinana ifotony izao. 

Nihaona tamin’ireo tompon’andraiki-panjakana isan-tsokajiny ireto delegasiona ireto. Nisy 
tafatafa nifanaovany tamin’ny fokonolona mba hisian’ny fifanatonana sy ny fifampitokisana 
amin’ny resaka tsy fandriampahalemana. Nohamafisina tamin’izany ny fanentanana, toy izay efa 
tamin’ireo rantsa-mangaikan’ny zandary any amin’ny faritra. Nanolotra vahaolana izy ireo taorian’ny 
dia ny paikady hiadiana amin’ny tsy fandriampahalemana. Nomena koa ny laharana telefaonina finday 
zandary rehefa misy tranga ilàna azy : Trangana kolikoly : 034 14 013 88 / 034 14 006 85 / 034 14 014 82. 
tsy fandriampahalemana : 034 14 005 23 / 033 11 801 03 / laharana maitso 119. 



Les commentaires sont fermées. 

