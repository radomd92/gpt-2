ANDRAVOAHANGY : VEHIVAVY NANAO TARATASY HOSOKA NIVAROTRA TANIN’OLONA – MIDI MADAGASIKARA

Vehivavy iray no nosamborin’ny polisy avy ao amin’ny boriboritany faha-6 Ambohimanarina tamin’ny 
faha-19 aogositra teo. Teny Andravoahangy tsena izy no nalain’ny mpitandro filaminana. Fantatra 
nampiasa taratasy hosoka nivarotany tanin’olona. Tany mirefy hatrany amin’ny 65 ara eny Ambohimanandray 
io namidiny io. Mahatratra hatrany amin’ny 160 000 000 ariary ny vidiny. Tany manan-tompo anefa 
namidiny io ary manana ny taratasy ara-dàlana ny tompony. Tsy fantatra anefa fa dia nahavitan’ilay 
taratasy afaka nivarotany azy io tany io. Nahatoky azy ny mpividy izay efa nahazoany vola 74 000 
ariary. Voalazan’ny vaovao fa tamin’ny fotoana nisian’ny fitokonan’ny mpiasan’ny fananan-tany 
natao ny fifampivarotana. Rehefa niverina niasa anefa ny mpiasa ka nanomboka nikarakara ny taratsy 
dia sarona ny zavatra nafenin’ilay mpivarotra. Hosoka avokoa ny taratasy rehetra. Omaly ny natolotra 
Fampanohavana ity mpisoloky ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

