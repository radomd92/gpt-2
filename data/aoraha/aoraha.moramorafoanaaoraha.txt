MORAMORA FOANA… • AORAHA

Kevokevoka ery ingahy Filoha teo anoloan’ireo Malagasy mpila ravinahitra any Eoropa raha nanamarika 
tsy Madagasikara ilay firenen’ny « Moramora » intsony izao no tokony hiantsoana ny aty an-tanàna, 
i Madagasikara tena haingam-pandeha! Na ny rehefa any andafy no mampiteniteny foana, na ireo any 
no mora miesona, fa mbola tena moramora tanteraka, ny eto an-tanàna. 

Mora mihitsy, ohatra, ny mandikadika mifanaraka amin’ny fimenomenon’ny olom-pirenena na fikambanana 
ny didim-panjakana iray efa mamaritra ny andro tsy fiasana kanefa andraisan-karama, izay noraisina 
am-piandohan’ny taona. Moramora satria heverin-dRafanjakana fa tsy misy dikany ny mba manakorontana 
an’izay fandaharam-potoana efa vitan’ny orinasa marobe, ny isan-tokantrano, ny isam-batan’olona, 
toeram-pianarana samihafa. 

Mora dia mora ny manazava ny taratasy iray hoe: fotsy, omaly, ary vetivety eo dia mainty indray, 
Ilay naotin’ny minisiteran’ny Asam-panjakana sy ny lalàna sosialy, nivoaka tamin’ny 30 mey lasa 
mikasika ny fetin’ny Silamo nifanjevoana ho an’ny datin’ny 4 na 5 jona 2019 no nahazoam-panazavana 
samy hafa. Raha tsy ao anatin’ny voambolan’ny mpitondra ankehitriny ny atao hoe: “Fahamatorana” 
aoka tsy hihazakazaka hanafoana ny firenen’ny “Moramora” fa tena mbola ao anatiny isika izao andriamatoa 
Na koa, ny ao amin’ny ekipanao ao no tsy mety afaka amin’ny “moramorainy” hatramin’izao. 

Santionany ihany ireo fa lasa manahirana rahateo koa moa ilay manakiana amin’izao fitondram-panjakana 
satria lazaina fa mpanenjika avokoa izay mba mahita lesoka tokony hiaraha-manarina. Tahaka ny 
hoe: “Moramora” ihany fa anareo tokoa izao ny fahefana. Aza hadinoina koa anefa fa moramora daholo 
ny mandrombaka fahefana na ny voadakan’ny fahefana teto amintsika, ary mety ho tena haingam-pandeha 
raha sanatria tsy mitan-drina. Sao hitady raharaha toy ny akoho mandeha amin’ny sahafa… 









Enregistrer mon nom, mon e-mail et mon site web dans le navigateur pour mon prochain commentaire. 



ny filoha andry rajoelina dia olona manana finiavana sy fahavonanana hapandroso hainagana an’ny 
.betsaka ireo vinam-pandrosoana napetrany hotanterahina eto madagasikara .ny tanjona dia ny 
sy hanalana ny firenena anty fahantrana lalina, izay indrindra no antony nilaza fa tsy pays du moramora 
fa pays à grande vitesse 

