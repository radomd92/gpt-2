FIFIDIANANA DEPIOTE :: METY HIAKATRA KELY HATRAMIN’NY 35% NY TAHAM-PAVITRIHAN’IREO MPIFIDY • AORAHA

Hisy fitomboany kely. Efa mananika ny valopolo isan-jato eo ho eo ny voka-pifidianana depiote 
mbola ofisialy vonjimaika havoakan’ny Vaomieram-pirenena mahaleo tena misahana ny fifidianana 
hatramin’ny omaly hariva. Araka ny tatitra vonjimaika tsy mbola ofisialy avy amin’ ny Ceni, omaly, 
mety hiakatra kely eo amin’ny dimy amby telopolo isan-jato ny taham-pahavitrihan’ireo mpifidy 
tamin’ny andron’ny alatsinainy 27 mey 2019 lasa teo. 

Ireo distrika lavitra sy saro-dalana sisa no tsy mbola nahazoam-bokatra, araka ny fanazavana 
tompon’andraikitra eo anivon’ity rafitra mpanomana sy mpikarakara ny fifidianana ity. « Raha 
tokony ho izy dia ho feno rahampitso (Ndlr, anio) ny voka-pifidianana tamin’ny fifidianana depiote 
tamin’ny 27 mey 2019 lasa teo », hoy ny tompon’andraikitra iray eo anivon’ny Ceni. Mbola azo ambara ho ambany ity taham-pahavitrihan’ny mpifidy nandatsa-bato tamin’ny 27 mey lasa 
ity. Isan’ireo nahitana mpifidy vitsy ny teto amin’ny faritanin’Antananarivo, raha maro kosa 
tany amin’ ireo faritra hafa, toy ny tany Amoron’i Mania sy Matsiatra Ambony. 

Mifampitady ny Ird sy ny tsy miankina 

Amin’ny ankapobeny dia tsy nisy fiovana firy ny voka-pifidianana vonjimaika tsy ofisialy mivoaka 
tranonkalan’ny Ceni. Mifanaraka akaiky ny voka- pifidianana eo amin’ireo kandidà mitondra ny 
antoko Tim sy ny vondrona politika « Isika rehetra miaraka amin’i Andry Rajoelina» (IRD) eto Antananarivo 
toy izany koa ireo renivohitry ny faritra sasany eto Analamanga sy Bongolava, Itasy… 

Ho an’ireo renivohi-paritany hafa kosa dia mitarika ny vondrona politika Ird, toy ny ao Mahajanga 
sy Faharoa, ny ao Toliara, Antsiranana ary ny ao Fianarantsoa. Mitarika vonjimaika kosa ny kandidàn’ny 
tonga saina (Mts) ao Toamasina voalohany… Ho an’ireo renivohitry ny faritra kosa dia mifampitady 
ireo kandidan’ny Ird sy ireo kandidà tsy miankina… Ahitana kandidà tsy miankina mitarika amin’ny 
lavitra dia lavitra, ohatra, ny ao amin’ny distrikan’i Sambava, Betroka… 

“Maro ny lesoka”, hoy ny Sadc 

Afak’omaly, tetsy amin’ny Carlton Anosy, no nanao ny tatitra voalohany mahakasika ireo fomba 
mila hamafisina nandritra ny fifidianana solombavambahoaka notontosaina tamin’ny alatsinainy 
mey lasa teo, i Kalumba Katele, tompon’andraikitra mpitarika ny fanaraha-maso avy ao amin’ny 
firenena aty atsimon’i Afrika (Sadc). “Mila beazina handray andraikitra manoloana ny fifidianana 
Malagasy, mila hamarinina matetika ny lisi-pifidianana ary tsy tokony hisy mihitsy ny fitanilana 
haino aman-jery sy ny tompon’andraikitra miasa eny anivon’ny fanjakana. Raha misy izany dia mila 
izy ireo”, hoy izy. 

Ny hisiana mangarahara sy hisorohana ny mety hitrangana hetsi-bahoaka no anton’izany, araka 
fanazavana azo. Mbola mitohy ny fanaraha-maso ataon’ny Sadc mandritra izao fiandrasana valim-pifidianana 
ary afaka valo amby roapolo andro no hanao ny tatitra farany izy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



ny vahoaka no nifidy ary izay lany dia eken’ny rehetra, raha ny vokatra vonjimaika aloha atreto 
ireo candidat IDR no mitarika , ary azo antoka ihany fa izy ireo no hahazo ny maro an’isa eny anivon’ny 
fa hiroso tsy misy sakana ireo asa fampandrosoana 

