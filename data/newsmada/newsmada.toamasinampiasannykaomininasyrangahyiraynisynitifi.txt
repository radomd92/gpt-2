TOAMASINA: MPIASAN’NY KAOMININA SY RANGAHY IRAY NISY NITIFITRA | NEWSMADA

Par Taratra sur 02/11/2018 

Tsy milamina Toamasina… tao anatin’ny 24 ora, olona telo no indray notafihina andian-jiolahy 
fiadiana ary mbola samy tsaboina ao amin’ny hopitaly be avokoa ireo. 

Mpivady ny roa amin’ireo raha ny mpiasan’ny kaominina, kosa ny fahatelo. 

Ny tolak’ andron’ny alarobia teo, nisy mpivady avy nitondra entam-barotra tao Toamasina ka nihazo 
any Ivoloina no nisy nanafika tamin’ iny lalam-pirenena fahadimy iny, raha vao niala ny taksibrosy 
azy. Raha ny angom-baovao, tifitra teo amin’ny tongotra ny nahavoa ilay rangahy, raha nahazo daroka 
tombok’ antsy kosa ilay ramatoa. Voaroba ny vola vidin’ entana tao Toamasina. 

Ny faharoa kosa, ny marainan’ny alakamisy voalohan’ny volana novambra tokony ho tamin’ny 8 ora 
30 minitra, notafihina andian-jiolahy tao Tanambao Verrerie parisela 21/73, talen’ny sampana 
ny maha olona teo aloha, tao amin’ny kaominina ambonivohitr’ i Toamasina. Nadritra ny fitantanan’ny 
delegasiona manokana, Atoa, Toalina Zafindrabary ary lasa mpitarika tolona nanohitra ny ben’ny 
taty aoriana ka hatramin’ izao, mijoro ho mpanohitra an’ i Ratsiraka Elysé ary anisan’ ireo mpiasa 
karama. Amin’izay mahatapaka karama azy izay, nanangana kioska famarotana fahana finday sy fifanankalozana 
amin ‘ireny tambanjotran-tserasera ireny ny lehilahy. 

Omaly maraina, mandeha moto hanao ny asany izy ary nitondra vola 2 tapitrisa Ar tao anaty sakaosy, 
izay hampiasaina amin’ny kioska. Mbola tsy tonga akory teny amin’ny toerana hiasany izy, nisy 
lahy manao taingin-droa amina moto mifanena aminy ary nitifitra avy hatrany ka voa teo amin’ny 
izy ary nivoaka tao andamosina ny bala. Nofaohin’ ireo jiolahy ny sakaosy ary nandositra tamin’ny 
ilay roa lahy ny fokonolona 

nanatri-maso kosa nanavotra ity niharam-boina, nitondra azy teny anivon’ny hopitaly be. 

Mandeha ny fanadihadiana. 





Les commentaires sont fermées. 

