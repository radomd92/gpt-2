ANKAZOMANGA : FATIN-DEHILAHY NITSIRARA TEO AMIN’ NY ARABE – MIDI MADAGASIKARA

Omaly antoandro be nanahary tokony ho tamin’ny 12 ora teo no nitranga ity loza teny amin’iny faritra 
iny. Rangahy nitsiatra teo amin’ny arabe no hitan’ny fokonolona . Araka ny vaovao voaray dia fantatra 
mamo ity rangahy ity ka noheverin’olona ho toy ireny mamo mpatory an-dalana ireny ka tsy nisy nahatsikaratra 
efa maty izy io. Rehefa nandeha ny lera dia gaga sy talanjona ihany ny olona teny an-toerana fa tsy 
na nihetsika mihitsy ity rangahy ity teo amin’ny toerana izay nisy azy . Nitangorona nijery ny fokonolona 
kanjo efa vatana mangatsiaka ny an’ity farany . Teo vao samy taitra avokoa ireo mponina sy mpivarotra 
an-toerana. Nahitana karam-panondro sy finday moa tany amin’ity rangahy ity ka nantsoina avy 
ny fianakaviany mba hilazana ny zava-nitranga teny an-toerana . Ranomaso tsy hay nampaginina 
an’ireto fianakaviana rehefa nahita ny vata-mangatsiakan’ity havany . Araka ny nambaran’ny 
tamin’ireo olona mahafantatra azy dia tsy nampoizina hanao io zavatra io ity rangahy ity satria 
mba fombany mihitsy ny misotro toaka toy izao, fa mbola tsy fantatra mazava ny antony nahatonga 
hahavita an’izao fisotroana izao . Raha ny filazan’ireo olona akaiky azy mantsy dia mpivavaka 
ity rangahy ity ary efa vita batisa tamin’ireny fiangonana vao misokatra ireny mihitsy aza ka izay 
nahagaga ny maro. 

FINARITRA RAKOTO (Stagiaire) 


















