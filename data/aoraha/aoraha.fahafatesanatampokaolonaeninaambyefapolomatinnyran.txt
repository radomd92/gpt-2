FAHAFATESANA TAMPOKA :: OLONA ENINA AMBY EFAPOLO MATIN’NY RANOTRAMBO TAO ANATIN’NY TORIMASO • AORAHA

Tampoka tsy maha lehilahy. Namoizana ain’olona enina amby efapolo, tany Ampanihy Andrefana sy 
Atsimo, tamin’ny alin’ny 20 febroary lasa teo. Vokatry ny orana mikija tany amin’ny toerana roa 
hafa dia nofaohin’ ny ranotrambo ny tranon’ ireo olona ireo izay vita amin’ny rotsopeta. Hatramin’ny 
vao nifarana ny fikarohana ireo olona tsy hita rehetra, araka ny fanampim-baovao avy eo anivon’ny 
misahana ny loza voajanahary na ny Bngrc. 

“Tao amin’ny tanàna iray antsoina hoe Ankahafito-Behomby, ao amin’ny fokontany Analasarotra-Behintsy, 
Ampanihy Andrefana, no lasibatra voalohany. Trano marobe sy Sekoly fanabeazana fototra (EPP) 
niara-tsy hita avokoa vokatry ny ranobe tamin’ny alin’ny talata 19 febroary teo, tokony ho tamin’ny 
ora mahery. Tao anatin’ny torimaso mihitsy ireo olona no avy be ny orana. Razana roapolo hatreto 
hita saingy voalaza fa mbola misy razana hafa any Betioky ahiana ho olona avy amin’ireo teorana 
ihany”, hoy Ibramddjee Bruno, Lehiben’ny distrikan’Ampanihy-Andrefana. 

“Préfet” mikombom-bava 

Tranga faharoa ankoatra izay, ny tany Anjamiolotsy any Maroarivo-Betioky Atsimo. Trano miisa 
ambin’ny folo no voalaza fa noentin’ny ranotrambo ihany koa tany tamin’ny 20 febraory hifoha 21 
tokony ho tamin’ ny 1 ora maraina. Mbola tao anatin’ny torimaso ihany koa ireo mponina tamin’io 
io. Razana roapolo mahery no efa hita hatreto. “Mbola misy ireo olona karohina”, hoy ny avy amin’ny 
any an-toerana. 

“Efa hita avokoa ireo olona nokarohina ka miisa enina amby efapolo ireo razana”, hoy ny jeneraly 
Charles, Sekretera mpanatanteraka lefitry ny Bngrc. Tsy nety nampita vaovao momba ireo tranga 
olona marobe ireo ny “préfet”-ny Faritra Atsimo Andrefana raha nanontaniana, omaly. 

Araka ny loharanom-baovao dia hisy minisitra roa ho avy any amin’ireo toerana nitrangan’ny loza 
anio. Ankoatra ny fankaherezana ireo tra-doza dia hitondra fanampiana ho an’ireo mponina izy 
Sady tsy tongan’ny fiara no tsy tongan’ny môtô ireo toerana ireo, araka ny loharanom-baovao avy 
zandarimaria. 











Enregistrer mon nom, mon e-mail et mon site web dans le navigateur pour mon prochain commentaire. 



