MINISITRA : OLONA 9000 NO NAMETRAKA CV

Tena mba nampitolagaga ny olona ny fahenoana fa nahatratra 3 gony ny antontan-taratasy miaraka 
CV (Curriculum Vitae), izay taratasy milaza manokana mikasika ny olona iray ary nosoratan’ny 
ihany. Io taratasy io no isan’ny fepetra takiana rehefa hitady asa ny olona iray. Noheverina fa 
ihany ity raharaha ity teo aloha kay tena marina. Fantatra fa nahatratra 9000 (sivy arivo) no isan’ny 
nandefa ireo taratasy ireo tao anivon’ny ARENA izay foibe ny antoko Mapar (Miaraka amin’ny Prezidà 
sy ny TGV (Tanora malagasy vonona) etsy Ivandry. 

Hatramin’izay nahitana fanjakana vaovao teto Madagasikara dia tamin’izao fotoana izao vao nisy 
marobe sesehena toa izao niady ho minisitra. Ny taona 2000 dia fantatra fa 400 no CV tonga tany amin’ny 
antoko TIM (Tiako i Madagasikara) sy ingahy Ravalomanana Marc tamin’izany fotoana izany. Tamin’ny 
revolisionina Arema tamin’ny andron’ny Amiraly Didier Ratsiraka 1976-1991 dia azo lazaina fa 
nisy ny fanaterana CV fa izay nantsoina ihany no mitondra izany any amin’ny olona mitady azy. 

Tena fomba tsy fanao amin’ny fanaovana pôlitika ny fanaterana CV toa izao satria raha tena antoko 
sy manara-penitra ary matotra dia efa misy rafitra sy drafitra ataony hitondrana ny firenena rehefa 
eo amin’ny fitondrana izy. 

Efa nolazainay teto amin’ity gazety ity ny antsoina hoe “shadow cabinet” na ny “governemanta matoatoa” 
“governemanta aloka” no azo ilazana azy amin’ny teny Malagasy. Inoana fa efa manana io ny antoko 
sy ny TGV ka tsy tokony hisy ny fanelingelenana intsony ny rafitr’ity antoko ity amin’ny alalan’ny 
sy ny antotan-taratasy hafa hidirana ho minisitra izany na mpiasa ambony ilainy hitondra ny firenena 
aminy. Ohatra iray io fa misy fomba hafa koa ny fanendrena minisitra sy mpiasam-panjakana ambony 
ivelan’io ka tsy mitady CV alohan’ny fiantsoana ilay olona. 

Tsy orinasa tsy miankina ny fanjakana na ny firenena repoblikanina ka hanao tolotr’asa ho an’ireo 
mitady toerana toa ny misy eto Madagasikara amin’izao fotoana izao. 

Fampianarana diso nataon’ingahy Ravalomanana Marc tamin’ny taona 2002 ity fanaovana tolotr’asa 
asam-panjakana sy ny fitantanana firenena ity toa ny nandraisany ny filohan’ny faritra tamin’izany 
izany. 

Raha jerena ireo antotan-taratasy ireo izay mahatratra 3 gony ary mitotaly 9000 mahery ny olona 
izany dia olona mpivadibadika palitao, mpanao pôlitika maloto, mpandraharaha manana fahaizana 
sy nahomby tamin’ny fitantanany noho ny an’ny hafa ka te hampitombo ny ambaindain’ny fananany. 
maro koa ireo tanora vao herotrerony izay nahazo diplaoman’ny “licence” na “maîtrise” dia mihazakazaka 
minisitra sy ho mpitantana ambony avokoa. Tsy manana traikefa akory na kely aza. Tsy vitan’ireo 
fa ao koa ireo izay mpanao bizina isan-karazany izay samy te hitondra firenena avokoa satria nahita 
ohatra nisy teo aloha toa ny nataon’ingahy Ravalomanana Marc ary tamin’ny andron’i Hery Rajaonarimampianina 
nandray minisitra tsy manana Bac akory. 

Ankehitriny dia lasa nanao akanjo volondaoranjy ireo teknisianina ambony any amin’ny ministera 
ankehitriny. Nariana ilay fehitenda manga namantarana ny HVM (Hery vaovao ho an’i Madagasikara) 
Hery Rajaonarimampianina, ary mivaro-tena mba ho lasa olona hitondra miaraka amin’ny antoko 
sy TGV indray hono. Tena adala ireny olona ireny ary izy ireny no tena mpanapotika ity firenena ity. 
izy ireny ankehitriny ankoatra ny mpanao pôlitika efa fahita matetika fa mpivadika palitao sy 
bizina fotsiny ihany. 

Toerana 30 raha be indrindra no hitadiavina ministra nefa 9000 no isan’ny olona te ho amin’izany. 
mahamenatra tanteraka. Ireo olona ireo nefa no tena be fanakianana sy be resaka rehefa tsy mandeha 
raharaham-pirenena. 

Averinay indray fa aoka hanao ny asany malalaka ingahy Andry Nirina Rajoelina sy ingahy Ntsay Christian 
praiminisitra notendreny. Tokony hodorana ireo CV 3 gony ireo fa tsy ilaina akory. Tokony hatao 
ny fandorana izany mba hilazana fa tsy mety izao fomba fanao izao. Aoka izay ilain’ny filoham-pirenena 
ny praiminisitra no hanomana CV mba ho fanajana ny ara-dalàna sy ny fenitra amin’ny fanaovana pôlitika. 

Azo lazaina fa fanakorontanana ny fitondrana entin’i Andry Rajoelina izao ataon’ny mpomba azy 
Avelao ny filoha hiasa ankahalalahana sy hisafidy malalaka ny olona hiara-miasa aminy. 

Hianareo ato amin’ny Mapar sy ny TGV ary ny fikambanana maro madinika mpomba sy nampandany no hanimba 
tsirim-panantenana andrasan’ny Malagasy izao ka mba mandiniha tsara. 



