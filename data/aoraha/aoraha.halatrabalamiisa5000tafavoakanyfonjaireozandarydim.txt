HALATRA BALA MIISA 5000 :: TAFAVOAKA NY FONJA IREO ZANDARY DIMY VOAROHIROHY TANY AMBOSITRA • AORAHA

Tafaverina soa aman- tsara amin’ny asany ireo zandary dimy voarohirohy tamin’ny fahaverezana 
basy “kalachnikov” miisa 5 000 mahery tao amin’ny Sekolin’ ny Zandarimaria any Ambositra, volana 
lasa izay. Ny iray tamin’izy ireo no voalaza fa tratra teo am-pivarotana an’ireo bala niaingan’ity 
ity ka niafara tamin’ ny fahafantarana fa bala tao amin’ny sekoly ireo navoaka namidy ireo. 

Loharanom-baovao hafa no nahafantarana fa “isan’ireo bala very tao amin’ ny sekoly no nampiasain’ 
dahalo nifampitifitra saika nahafaty zandary iray tany Ambositra, tamin’ny faran’ ny herinandro 
araka ny laharana hita tamin’ny tain’ireo bala avy nipoaka”. Mipetraka ny fanontaniana : dia ho 
zandary ihany ve no mivarotra bala hitifirana azy ireo ? 

“Herinandro vitsy ihany ireo zandary voarohirohy tamin’ny raharaha faha- verezana bala tao amin’ny 
no voatazona tao am-ponjan’Ambositra. Avy hatrany dia namonjy ny asany eo anivon’ny sekoly izy 
taorian’izay”, hoy ny loharanom-baovao iray avy any Ambositra. Araka ny voalazan’ny teo anivon’ 
zandarimaria kosa dia “tapitra hatreo amin’ny fanolorana ny raharaha iray amin’ny Fitsarana 
asan’ ny mpanao famotorana, ka tsy misy idiran’ny zandarimaria intsony ny aorian’izay”. 

Olona sivy ambin’ny folo Tamin’ny 17 febroary lasa teo ity trafikana balana basy mahery vaika ity no niseho masoandro noho 
fahatraran’ireo zandary tany Ambositra ny vehivavy iray nividy bala. Rehefa nandeha ny famotorana 
dia niitatra tany amin’ny fisamborana zandary iray miasa eo anivon’ny Sekolin’ ny Zandarimaria 
Ambositra izany. Taorian’izay, voa- sambotra ihany koa ny zandary miisa efatra hafa miasa ao amin’ny 
ihany. Nohamarinina taorian’izay ireo fitaovam-piadiana tao amin’ny sekoly, ka teo no nahitana 
banga miisa dimy arivo mahery ireo bala. 

Ankoatra ireo zandary miisa dimy voarohirohy dia nisy olona sivy ambin’ ny folo ihany koa voampanga 
samy naiditra am-ponja avokoa. 









Enregistrer mon nom, mon e-mail et mon site web dans le navigateur pour mon prochain commentaire. 



