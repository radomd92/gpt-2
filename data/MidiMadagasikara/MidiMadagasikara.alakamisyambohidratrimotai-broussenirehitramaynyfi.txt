ALAKAMISY AMBOHIDRATRIMO : TAXI-BROUSSE NIREHITRA, MAY NY FIARA SY NY ENTANA – MIDI MADAGASIKARA

Fiara mpitatitra rezionaly iray, mampitohy ny renivohitra sy Ankazobe no may kila forehitra omaly 
teny Alakamisy Ambohidratrimo. Tsy nisy noraisina ity taxi-brousse marika « MB 307 » ity vokatr’izany 
izany, niaraka tamin’ny entan’ireo mpandeha tany ambony tafo, izay tsy voavotra intsony. Na izany 
tsy izany anefa dia tsy nisy ny naratra na ny aina nafoy tamin’ireo mpandeha tao anatiny. Tokony 
tamin’ny 11 ora antoandro teo no niseho ny loza, raha ny angom-baovao azo. Handeha hitodi-doha 
aty an-drenivohitra ity fiara ity tamin’io fotoana io. Avy nihanika ny fiakarana teny an-toerana 
fiara ity no nambaran’ireo nanatri-maso fa nisy setroka hafahafa nivoaka avy teo amin’ny faritra 
fiara. Noheverina fa niaka-pana ny môtera ka najanonan’ny mpamily sy nampangalana sisiny. Tsitapitritapitr’izay 
dia nisy lelafo nivoaka avy tao amin’ny fitoeran’ny môtera. Teo no nikoropaka avokoa ireo mpandeha 
nivoaka, namela ny entana sy ny zavatra rehetra tao anaty fiara. Tsy nisy azo natao intsony rahateo 
niha-nahazo vahana tanteraka ny afo, nandevona ireo rehetra ireo, ary tsy namela izany raha tsy 
sy karaokam-by sisa. Hatreto dia tsy mbola fantatra mazava izay tena antony nahatonga ity firehetana 
ity. Nahagaga ny maro ihany koa ny toe-java-nisy, satria raha ny angom-baovao azo dia toa hoe tsy 
ilay tavoahangy kely menamena famonoana afo tao anatin’ity fiara ity, izay isan’ireo zavatra 
sy tsy maintsy misy ao anaty fiara fitateram-bahoaka. Efa mandeha moa ny fanadihadiana ataon’ireo 
ny filaminana misahana iny faritra iny, izay tonga teny an-toerana nizaha ifotony ny zava-nisy. 




















