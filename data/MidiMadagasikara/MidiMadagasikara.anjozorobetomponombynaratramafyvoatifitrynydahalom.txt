ANJOZOROBE : TOMPON’OMBY NARATRA MAFY VOATIFITRY NY DAHALO – MIDI MADAGASIKARA

Azo lazaina fa efa tafakatra an-tanàna ny dahalo any amin’iny faritra Anjozorobe iny. Tsy vitan’ireo 
kely amin’ireo kaominina any amin’ny manodidina intsony mantsy no voatafika amin’izao, fa na 
tanàna manakaiky ny ny renivohitry ny distrika aza, dia sahin-dry zalahy tafihana. Toy ny nitranga 
amin’ny tanànan’i Fierenana, kaominina Anjozorobe, ny alin’ny alarobia lasa teo. Dahalo am-polony 
ho eo, nirongo basy sy zava-maranitra no tonga tao amin’io tanana io. Vokany, tompon’omby iray 
naratra mafy, rehefa voan’ny balan’ireo olon-dratsy teo amin’ny kibony. Omby maromaro kosa no 
olon-dratsy ireto. Raha ny angom-baovao azo, dia voatery nentina niakatra taty Andrenivohitra 
ity olona voatifitra ity, noho ny ratra nahazo azy. Fa ankoatr’izay, vao ny alahady teo ihany koa 
nisy fanafihan-dahalo mahery vaika, tao amin’ny kaominina Betsifasika, kilaometatra vitsy 
ny tampon-tanana. Tsy nisy ny naratra tamin’io, saingy omby maromaro ihany koa no lasa. Zavatra 
mahagaga ihany, hoy ireo fokonolona mpanara-dia, fa saika amina toerana iray, izay any amin’iny 
Sadabe iny avokoa no mifarana ny dian’omby, ary tsy misy intsony avy eo. Midika ve izany, fa misy 
ao ireo omby very any amin’iny faritr’ Anjozorobe iny ? Fantatra fa misy ihany ny ezaka ataon’ireo 
ny filaminana any an-toerana mahakasika ity firongatry ny asan-dahalo any an-toerana ity, saingy 
mila fanampiana kely izany, ary hanaovan’ireo mponina any an-toerana antso avo amin’ireo tompon’andriaikitra 
avy. 



Ny fokonolona miantso vonjy amin’ny tompon’andraikitra nefa ireo tompon’andraikitra ireo anie 
DAHALO eh? Ny fanafodiny ihany dia rehefa mahazo dia rantsanana ny tanany sy ny tongony dia vita. 


















