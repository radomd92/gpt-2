TONTOLON’NY FIFANDRAISANA :  BIP, TAMBAJOTRAN-TSERASERA FAHEFATRA MIASA ETO AMINTSIKA | NEWSMADA

Par Taratra sur 03/06/2016 

Niampy iray indray ny tambajotran-tserasera eto amintsika. Mijoro ary miasa, nanomboka omaly, 
Bip, tambajotran-tserasera fahefatra eto Madagasikara amin’ny lafiny fifandraisana na ny telefaonina 
eo anivon’ny orinasa Blueline. Tambajotra izay voalaza fa mandeha ary azo ampiasaina manerana 
Nosy. Omaly, tetsy amin’ny Lapan’ny tanàna Analakely, ny nanaovana ny lanonana nampahafantarana 
orinasa Bip ity tamin’ny fomba ofisialy, ary nampisehoana ihany koa ireo karazana tolotra samihafa 
ny mpanjifa. 

Manomboka amin’ny laharana 039 ny nomeraon’ny karatra sim Bip, izay azo ampiasaina amin’ny karazana 
rehetra. Toa ireo tambajotran-tserasera hafa, azo hanaovana antso, handraisana sy handefasana 
ary indrindra, azo hanaovana internet ny Bip. 

Na eo aza ireo tambajotran-tserasera telo efa miasa, azo lazaina, araka ny nambaran’ny tale jeneralin’ny 
Damien de Lamberterie, fa mbola malalaka tsara ny tsenan’ny fandraharahana amin’ny sehatry ny 
indrindra amin’ny telefanina finday eto amintsika. Raha eo amin’ny 60 ka hatramin’ny 70% mantsy 
tahan’ny fampiasana telefaonina finday, any amin’ny kaontinanta afrikanina, 25 % ihany izany 
amintsika. Araka izany, afaka mifaninana tsara sy malalaka amin’iretsy zokiny ny Bip. Tsy izay 
fa efa hatramin’ny taona 2014 rahateo ny orinasa Blueline no nahazo alalana tamin’ny fanjakana 
fampiasana ny tambajotran-tserasera (telefaoanina fixe, finday, internet…) 

Amin’ireo tolotra isan-karazany omen’ny Bip ny mpanjifa, misongadina ny fahazoana mampiasa 
tambajotra Facebook maimaimpoana ary tsy voafetra. Nanatrika ny lanonana fampahafantarana 
Bip, rahateo omaly, ny talen’ny Facebook aty Afrika, Ebele Okobi, izay nanasongadina ny fahavononany 
fiombonana antoka amin’ny Blueline. 



Les commentaires sont fermées. 

