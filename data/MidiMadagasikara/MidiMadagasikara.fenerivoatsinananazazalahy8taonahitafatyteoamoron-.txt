FENERIVO ATSINANANA : ZAZALAHY 8 TAONA HITA FATY TEO AMORON-DRANO – MIDI MADAGASIKARA

Tsy hitan-dreniny tampoka ity zazalahy antsoina hoe Rhodino ity ny talata 8 novambra tolakandro 
tao Fenerivo atsinanana; vokatr’izany dia nikaroka azy ny reniny saingy lany haiky. Natao noho 
ny filazana eran’ny tanàna sy ny fokontany manodidina rehetra ary ny teo anivon’ny onjam-peo tao 
Atsinanana. Alina ihany ny andro dia nitsahatra ny fikarohana, nitohy ny alarobia maraina izany 
hagagana ny an’ny rehetra tokony tamin’ny 9 ora fa hita nitsingevana teo amoron-dranon’i Marokiso, 
Fenerivo Atsinanana, ny fatin’i Rhodino, zazalahy 8 taona. Tsy fantatra mazava ny antony nahafaty 
tamin’ny ranon’i Marokiso, fa raha ny fanazavana azo fotsiny dia maty an-drano izy ka heverina 
niafina ny ray aman-dreniny tamin’izao filomanosany tamin’ny ranon’i Marokiso izao. Ny mpitsabo 
ny nofo mangatsiakany ihany koa nanamarika izany fahafatesana an-drano izany, satria tsy nahitana 
ny vatany ary nisy rano ny tao anaty kibony. Ny angom-baovao no nahalalana fa kely jerena andavanandro 
ranon’i Marokiso ao Fenerivo Atsinanana ity, nefa mampidi-doza lava amin’ny volana novambra 
desambra. 




















