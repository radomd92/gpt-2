ANTOETRA-ZAFIMANIRY : MANDRAHONA NY HAMPIANTONA NY FIARAHA-MIASA REHETRA NY « ASSOCIATION HUMANITAIRE BABAKOTO-FRANCE » – MIDI MADAGASIKARA

15 taona mahery izao, no nisian’ny fiaraha-miasan’ny « association humanitaire babakoto-France 
sy ny kaominin’Antoetra-Zafimaniry, ao anatin’ny distrikan’Ambosita, faritra Amoron’i Mania. 
izay mifantoka betsaka amin’ny fanatsarana ny lafiny fampianarana sy ny sosialy. Fantatra izany, 
ny fitsidihana nataon’ny « association humanitaire babakoto-France » tany Antoetra, ny 11 oktobra 
teo, ka nahitana mpikambana vitsivitsy notarihin-dRamatoa Malabre Chantal, filohan’ny fikambanana. 

Zato. Fitsidihana mifantoka indrindra tamin’ny fitokanana ireo zava-bita tao Antoetra, toy 
rano fisotro madio sy ny herinaratra mandeha amin’ny herin’ny masoandro. Nandritra ny kabary 
dia nosoritan’ i Jean Pierre Errot, angady nananana sy vy nahitana ny fikambanana Babakoto, fa 
mahatratra zato izao ny efitrano sekoly no efa vita ary vatsin’ny fikambanana vola miaraka amin’ireo 
antoka, ary 15 ireo rano fisotro madio manerana ny tanàna maro ao anatin’ny kaominin’Antoetra 
natolotra ho an’ny vahoaka manontolo. 

Ezaka. Tsapa, hoy ihany Jean Pierre Errot, tamin’ny fitsidihana nataony, fa tsy voakojakoja ireo 
ireo nandritra izay 15 taona mahery, ka atahorana ho simba tanteraka afaka fotoana vitsy raha tsy 
ny ezaka ataon’ny fokonolona amin’ireo fotodrafitrasa amin’ny fikojakojana azy mba haharitra. 
araka izany ny hafatra napetraky ny solontenan’ny babakoto, fa hahantona ny fiaraha-miasa rehetra 
eo anivon’ny kaominina raha toa ka tsy vita ny ezaka amin’ny fikojakojana ireo zava-bita. 

Ben’ny tanàna. Nanome toky ny ben’ny tanànan’Antoetra, Kotoniaina Maurice, fa hisy ny ezaka hatao 
fanarenana ireo zava-bita ireo. Marihina fa tombontsoa lehibe ho an’ny mponina any Antoetra ny 
ireo fotodrafitrasa ireo, noho io tanàna io saro-dalana sy mitoka-monina, ka tsy dia misy mpamatsy 
vahiny firy, nefa be mpizaha-tany. 




















