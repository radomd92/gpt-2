IHOROMBE : « MISY ARY TSY LANY NY «FICHE INDIVIDUELLE DE BOVIDÉ ATY AMINAY », HOY NY LEHIBEN’NY FARITRA – MIDI MADAGASIKARA

Nanoloana ny vaovao nivoaka an-gazety nilaza fa « efa ho herinandro izao no tsy misy « imprimé » pasipaoron’omby 
amin’ny Delegem-panjakana ao Ihosy, ka mampitaraina an’ireo mpandraharaha omby sy tompon’omby 
tsy fisian’izany », dia nitondra fanazavana omaly, ny Lehiben’ny Faritr’ Ihorombe, Rakotomalala 
Fanambinantsoa Solofo : « Tsy marina io vaovao io, ary misy sady tsy lany ny « Fiche Individuelle 
Bovidé » aty aminay. Izahay ato amin’ny Faritra no manafatra sy mividy ny « FIB» any amin’ny « Imprimerie 
». Aorian’izay ireo solontenam-panjakana no mividy izany ato aminay, dia izy ireo indray avy eo 
mivarotra any amin’ny mpanjifa ». Nanamafy ity olom-boatendry Administera sivily ity, raha nanohy 
fanazavany, fa nanomboka ny fiandohan’ny volana martsa nitantanany ny Faritra Ihorombe, dia 
tsy nisy fahatapahana mihitsy ny famatsiana ny « imprimé » pasipaoron’omby. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

