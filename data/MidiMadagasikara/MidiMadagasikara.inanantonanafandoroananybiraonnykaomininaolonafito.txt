INANANTONANA, FANDOROANA NY BIRAON’NY KAOMININA : OLONA FITO NOSAMBORINA, PASTORA  NY IRAY – MIDI MADAGASIKARA

Taorian’ny sakoroka niseho tany Inanantonana, nandritra ny famindram-pahefana teo amin’ny 
tanàna, izay niafara tamin’ny fandorana ny biraon’ny kaominina, dia niroso tamin’ny fisamborana 
voatondro ho nitarika ny korontana ny mpitandro filaminana. Tamin’ny sabotsy maraina teo no tonga 
an-toerana ny mpitandro filaminana niaraka tamin’ny Emmo-Reg, nitsimpona ireo voatondro. Araka 
fantatra dia fito no voasambotra hatreto ka isan’izany ny pasitera iray efa misotro ronono, voatondro 
nandray anjara tamin’ity fandorana ity kaominina ity. Ankaotra azy, nisy tovolahy kely mbola 
ampy taona koa voarohirohy tamin’ity raharaha ity. Marihina fa taorian’ny tranga dia nitondra 
fitoriany teo anivon’ny tribonaly ny andian’olona mitonona ho fokonolona eo an-toerana. Nahatratra 
isa ireo nanao sonia tao anatin’ny fitoriana ary isan’ny voantonana ao ilay pastora voasambotra 
Miisa 23 kosa ireo voatondro ho nandray anjara mivantana tamin’ny fandorana. Raha tsiahivina, 
datin’ny 7 febroary lasa teo no nanaovana ny famindram-pahefana teo amin’ny ben’ny tanàna. Isan’ireo 
dimy eto Vakinankaratra nahitana olana teo amin’ny fifidianana ity kaominina ao Inanantonana 
ka nanoloan’ny fanjakana ilay ben’ny tanàna lanim-bahoaka na dia efa nisalotra ny samboady tamim-pomba 
aza. Raha ny fantatra moa dia nofoanana ny biraom-pifidianana iray tao, izay isan’ny tena naha 
vato ny kandida Rakotonirina Elison. Nilaza kosa ny ben’ny tanàna niditra napetraky ny fanjakana, 
Elia Patrick, fa nitombina ny fitoriany ka izay no antony nanafoanana io biraom-pifidianana io. 

Hatramin’izao moa dia tsy mbola tafapetra eo amin’ny toerany io ben’ny tanàna niditra io fa ny lefitr’ilay 
tanàna teo aloha no notendren’ny lehiben’ny distrikan’i Betafo hitantana vonjimaika ny kaominina. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

