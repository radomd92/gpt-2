KANDIDÀ GISCARD ANDRIANO : MANAMELOKA AZY NY VONDRON’IREO KANDIDÀ AO MANAKARA

Tsy sasatra ny nitaraina manoloana ny fihoaram-pefy sy ny fandikan-dalàna nataon’ingahy Giscard 
nandritra ny fampielezan-kevitra, ireo kandidà depiote ao Manakara hafa. I Giscard Andriano 
tsiahivina ihany fa mpanao pôlitika mpamadika palitao ikohizana ary natolotry ny vovonona IRD 
Rehetra miaraka amin’i Andry Rajoelina) ao Manakara. Kandidà matanjaka miisa 4 no nivondrona 
nanameloka sy namaky bantsilana ny fihoaram-pefy rehetra sy ny fandikan-dalàna nataon’ity kandidam-panjakana 
hatramin’ny nanombohan’ny fampielezan-kevitra. Ny tena mampiavaka an’i Giscard Andriano ary 
ny mponina ao amin’ny distrikan’i Manakara dia ny fizarazarany vola an-tapitrisany ny mpifidy 
mitety kaominina sy fokontany manao fampielezan-kevitra. Ankoatra izay, mahasorena ny mponina 
an-toerana ihany koa ny tsindry sy ny fandrahonana ataony amin’ireo mpiasam-panjakana. Lazain’ity 
mpamadika palitao ity mantsy fa hafindra toerana na hamoahana « affectation disciplinaire » ireo 
tsy mifidy azy, amin’ny alatsinainy ho avy izao. Mazava ho azy fa fandikan-dalàna no ataon’i Giscard 
ka manao antso avo amin’ireo tompon’andraikitra eo anivon’ny CENI ireo kandidà mpifaninana aminy 
handray ny fepetra mifanaraka amin’izany. 

