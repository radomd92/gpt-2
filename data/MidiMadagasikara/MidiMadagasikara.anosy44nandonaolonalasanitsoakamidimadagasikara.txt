ANOSY : 4×4 NANDONA OLONA, LASA NITSOAKA – MIDI MADAGASIKARA

Ny alakamisy hariva lasa teo, tovovavy iray no nofaohina fiara tsy mataho-dalàna iray, teny Anosy. 
mafy tokoa ity vehivavy ity, raha ny fampitam-baovao azo, satria dia tapaka tanteraka ary nivoaka 
toerany nisy azy ny taolam-peny. Tetsy an-danin’izay kosa dia tsy nijanona ilay fiara nandona, 
ny filazan’ireo nanatri-maso fa mbola nirifatra nanohy ny diany. Tokony ho tamin’ny 11 ora sy fahefany 
teo no niseho ity loza ity. Miasa ao amina toeram-pisakafoanana iray eny Isoraka eny ity tovovavy 
ary an-dalana handeha hody izy tamin’io fotoana io no tojo izao loza izao. Nandeha mafy dia mafy 
ity fiara tsy mataho-dalana ity. Tsy fantatra araka izany na mamo ny mpamilin’ity fiara ity na ahoana, 
avy hatrany dia nitsiany tsotr’izao ity vehivavy ity. Noho ity farany nandeha mafy dia tsy voarain’ireo 
ny laharan’ny fiara. Fantatra fotsiny fa miloko fotsy izy io, ary vaky tanteraka ny jirony sy ny 
parechoc »-ny noho ny hamafin’ny fifandonana. Efa nisy ny fitarainana nataon’ireo fianakaviana 
amin’ny pôlisy mahasika ity zava-niseho ity. Ary efa eo am-pitadiavana ity mpamily nahavanon-doza 
ireo mpitandro filaminana. Manainga ireo izay mety manana vaovao mahakasika io fiara nitsoaka 
ihany koa mba hampilaza avy hatrany ireto farany. Mbola manaraka fitsaboana eny amin’ny hôpitaly 
ity tovovavy ity amin’izao fotoana izao, raha ny fantatra hatrany. 




















