TSARATANÀNA : ANKIZY MPIANATRA 40 ISA TRATRAN’NY AMBALAVELONA – MIDI MADAGASIKARA

Tovovavy mpianatra 40 isa no tratran’ny ambalavelona tany amin’ny distrikan’i Tsaratanàna, 
voatery nakatona tsy fidiny nanomboka ny alatsinainy teo ny sekoly rehetra miankina na tsy miankina 
fanjakana any an-toerana, ary tsy nianatra ireo mpianatra fa nahazo « vakansy Ambalavelona », 
hahafahana mitsabo an’ ireo marary. Miteny ratsy sy miantso anaran’olona foana ary mahery fihetsika 
tratran’ ity aretina mampihoron-koditra ity. Araka ny tati-baovao voaray, dia voalaza fa nisy 
fivavahana Sekta iray, izay tsy niera akory tamin’ny tompon’andraikitry ny sekoly tao amin’ny 
Tsararova, no tra-tehaky ny mpiambina nandraraka ranom-panafody ody gasy mahery vao maraim-be, 
nanomboka teo dia nirongatra sy niparitaka ny ambalavelona, ary ireo ankizy vavy no tena voany. 
ny fanadihadiana natao, dia amin’ny fotoan’ny maitso ahitra toy izao hatrany no tena isehoan’ 
aretin-devoly hafahafa ity eto amintsika. 




















