ILES EPARSES : ENGA ANIE MBA TSY HO FIARAHA-MITANTANA

Niresaka manokana tao amin’ny lapam-panjakana frantsay “Elysée” ny filoha frantsay, Emmanuel 
sy ny filoha Malagasy, Andry Rajoelina ny alarobia teo. Taorian’io dia niara-niatrika ny mpanao 
ry zareo, Voaresaka ny roa tonta tao amin’io fihaonana io ny momba ireo Nosy manodidina an’i Madagasikara 
antsoin’ny sasany hoe “Iles Eparses”. Niombon-kevitra ny filoha roalahy fa hatsangana ny vaomiera 
(commission mixte) handinika ny fomba fitantanana azy ireo (Nosy Manodidina). Voafaritra tamin’izany 
fa “alohan’ny fetim-pirenena Malagasy amin’ny faha-26 Jona 2020 no havoakan’io vaomiera iombonana 
ny vokatr’izany dinika niarahana izany”. 

Ny fanombanan’ny maro azy aloha dia marolafy, ka ao anatin’izany ny manitikitika ny olona sasany 
fanontaniana hoe “nanaiky ve sa mbola miziriziry, aloha, i Frantsa fa azy ireo Nosy manodidina 
fa tsy an’i Madagasikara indray, araka ny fehin-kevitry ny Fivoriamben’ny Firenena Mikambana 
1979?” 

Mifanontany koa ny olom-pirenena hoe ny fomba hitantanana an’ireo Nosy Manodidina ireo ve no lohalaharana 
ny famaritana ny hoe “iza no tompon’izy ireo?” Sa samy tompony i Frantsa sy i Madagasikara? 

Ankoatra izany, tsy nasian’ny filoha roalahy resaka ve , sanatriavin’ny vava, ny Fehin-kevitra 
“Résolution” avy amin’ny Firenena Mikambana tamin’ny 1979 izay manipika fa “an’i Madagasikara 
Nosy Manodidina azy ireo”… matoa mbola hanangana vaomiera iombonana ny roa tonta? Nahoana koa 
vaomiera handinika ny fomba hitantanana fa tsy vaomiera hanomana ny lanonana hanambaran’i Frantsa 
fomba manetriketrika fa an’i Madagasikara ireo Nosy ireo, no hatsangana? 

Matoa hisy io Vaomiera iombonana io dia midika mazava ve izany fa tsy mbola an’i Madagasikara madiodio 
Nosy ireo fa na iaraha-manana amin’i Frantsa na mbola tena an’i Frantsa, araka ny voalazan’ny masoivohom-panjakana 
miasa eto Madagasikara amin’izao fotoana tetsy amin’ny lapan’ny tanànan’Antananarivo etsy 
taona vitsy lasa izay? 

Iza amintsika no afaka hiantoka fa tsy hisy sinema ity raharaha ity, ka hoe “hanapaka ilay vaomiera 
alohan’ny faha-26 Jona 2020 fa i Madagasikara no mitantana an’ireo Nosy Manodidina ireo”, saingy 
vita resaka mialoha fa i Frantsa ihany no tena mandidy manapaka, toy ny nataony teto hatramin’ny 
Jona 1960, izay mody nanambarana fa “Firenena mahaleo tena i Madagasikara manomboka izao (26 Jona 
saingy mandrak’ankehitriny, 31 May 2019, dia mbola i Frantsa no tena tompom-pahefana mandidy 
manapaka eto? 

Misy koa ny manipika hoe, raha tsy maintsy hatsangana izany vaomiera iombonan’i Frantsa sy i Madagasikara 
handinika ny fitantanana an’ireo Nosy manodidina an’i Madagasikara ireo, mba manaiky ny hananganana 
iombonana eo amin’i Madagasikara sy i Frantsa koa ve ny Filoha Emmanuel Macron na ny vahoaka frantsay, 
ny fitantanana vaovao indray ny Nosy La Réunion sy ny Nosy Mayotte izay samy aty amin’ny fari-dranomasina 
na ny Nosy Corse any akaikin’i Frantsa any? 

Na ho inona na hanao akory anefa ny ho valin’izany rehetra izany dia manantena sy maniry ny vahoaka 
mba tsy ho fiaraha-mitantana eo amin’i Madagasikara sy i Frantsa no ho satan’ireo Nosy manodidina 
“Iles Eparses” ireo, ary matoky ny filoha Rajoelina ny maro fa ho hainy sy ho sahiny ny hiaro hatramin’ny 
ny fiandrianam-pirenena. 



