TOAMASINA  : VOAHELOKA 10 TAONA ASA AN-TERIVOZONA ILAY RAMATOA NANAPOIZINA AN-JANANY | NEWSMADA

Par Taratra sur 19/07/2017 

Tranga tsy fahita loatra ity raharahan’ady laharana faha-97-Toa/17 niseho tao amin’ny fokontany 
Mahambo, distrikan’i Fenoarivo Atsinanana ity, ny 19 oktobra 2016. Nopoizinin-dreniny antsoina 
Florine Genevieve, 28 taona ny zanany lahikely vao efa-taona monja. Nandritra ny fifandaharana 
amin’ny voampanga sy ny mpitsara mpanao famotorana ary ny fampanoavana ambony nandritra ny fotoam-pitsarana 
heloka bevava tsotra tao amin’ny lapan’ny Fitsarana ambony, omaly dia hoe vokatry ny fisaraham-panambadiana 
izy nilaozam-badiny no antony nahatonga azy nanome poizim-boalavo an-janany. Maty tsy tra-drano 
menaky ny ainy. 

Henjana, araka izany, ny didy navoakan’ny mpitsara tamin’ity renim-pianakaviana ity ka voaheloka 
taona an-tranomaizina asa an-terivozona miampy dimy taoa tsy mahazo manitsaka faritany. 

Niakatra teny amin’ny fitsarana ady heloka bevava ihany koa ny vonoan’olona tsy niniana natao 
amin’ny fokontany Ambodimpolomosy Vohitranivona Brickaville, ny 23 jolay 2016. Renim-pianakaviana 
27 taona no namoy ny ainy tamin’io fotoana io ka ny vadiny ihany ny tompon’antoka tamin’ity vonoan’olona 
Raha ny famakiana ny antontan-taratasin’ady, tsatoka antsy no voalaza fa namonoany ny vadiny 
nisy resaka tsy nifankahazoana teo amin’izy mivady. Resabola no nahatonga ny olana ka niafara 
tsindrona antsy. Nilatsaka ihany koa ny sazy avy amin’ny fitsarana ka voaheloka dimy taona asa 
an-tranomaizina ilay raim-pianakaviana namono ny vadiny. 



Les commentaires sont fermées. 

