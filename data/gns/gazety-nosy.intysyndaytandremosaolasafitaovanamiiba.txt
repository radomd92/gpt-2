INTY SY NDAY : TANDREMO SAO LASA FITAOVANA MIIBA

Isan’ny fanapahan-kevitra nivoaka tao anivon’ny fivorian’ny filankevitry ny minisitra ny Alarobia 
ny fankatoavana ny fananganana ny orinasa “SPM” (State Procurement of Madagascar) mba hanafatra 
hitsinjara entana ho an’ny mponina, dia ireo entana tena ilain’ny mponina andavanandro (PPN) 
ireo entana iankinan’ny aim-bahoaka toy ny solika. 

Io no nantsangana dia noho ny fahatsapana, hoy ny tatitry ny fivorian’ny filankevitry ny minisitra, 
mitarika fahasahiranana ho an’ny vahoaka ny fiankinan-doha be loatra amin’ireo orinasa izay 
eo amin’ny fitsinjarana sy fanafarana entana avy any ivelany ka mampidangana ny vidim-piainana 
mila tsy ho takatra ny ankamaroan’ny Malagasy ary tsy mitarika ho amin’ny fandrosoana. 

Fanapahan-kevitra mendrika ny vanim-potoana ankehitriny io, satria midika ho fitsinjovana 
vahoaka. Isan’ny teboka nandrandrain’ny maro an’izao fitondrana ankehitriny izao ny fijerena 
ny olana ateraky ny fidangan’ny vidim-piainana sy ny tontolon’ny solika mbamin’ny herin’aratra. 

Ny tokony hovahana koa anefa dia ny fiheverana ny tokony hahatafalatsaka any anivon’ny fiaraha-monina 
rafitra “SPM” io, ka rariny kokoa raha natao amin’ny teny malagasy ny fanalavana azy. 

Etsy ankilany, mba tsy hifanomezan-tsiny dia rariny sy hitsiny ary tena ara-dalàna sy endriky 
tena fikatsahana ny tombontsoam-bahoaka ny hametrahana fepetra hentitra hiantoka ny fifampifehezana 
fanaraha-maso ny fiasan’io “SPM” io. Tsy afenina fa efa nifanakianana teto ny resaka ampihimamba 
ka sao sanatriavin’ny vava, hirona mankany amin’izany ity tetik’asa natao hikatsahana ny tombontsoam-bahoaka 
Na izany koa aza anefa, raha tena mahafa-po ny vahoaka nefa manome vahana koa ny fivelaran’ny fihariana 
eto izany, dia tsy hisy hitora-bato eo. 

Ankoatra izay, antenain’ny betsaka fa tsy ho sehatra hanome vahana na laka ny fikatsahana tombontsoa 
ho an’ny mpitantana isan’ambaratonga indray ity rafitra “SPM” ity, na ho tsy miankina amin’ny 
ny hitantana azy na rafi-panjakana no hiantsoroka azy. 

Maro ny tranga niseho teto amin’ny firenena izay ka antenaina fa mba hahay hisintona lesona isika 
fotoana, mba tsy hiteraka disadisa amin’ny vahoaka. 



