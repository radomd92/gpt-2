FIHAONANA “RIDE AMBOHIBE” :: HIFANINANA ENY AMBOHIBE MAHITSY IREO MPIVOY BISIKILETA • AORAHA

Hiditra amin’ny andiany faharoa amin’ny hazakazaka am-bisikileta tsy mataho-dalana sahady 
“Ride Ambohibe”, amin’ny 8 septambra ho avy izao. Miaraka amin’ny Ligin’Analamanga ny taranja 
am-bisikileta kosa ny vondrona Espoir, amin’ity andiany faharoa ity. “Tontosa tamin’ny 23 jona 
teo ny andiany voalohany. Hitohy amin’ny volana septambra sahady izany noho ny fampirisihana 
mponina hiditra amin’ny taranja. Eo ihany koa ny fangatahan’ireo mpandray anjara tamin’ny andiany 
mba hanohizana ny fifaninanana hatrany”, hoy i Mandrato MiarintsoaMiandry Zo, tompon’andraikitra 
amin’izao fihaonana am-bisikileta izao. 

Hisokatra ho an’ny rehetra ny hetsika. Hihodina intelo amin’ny halaviran-dalana 9 km, eny amin’ny 
Ambohibe Mahitsy, ireo mpandray anjara. “Ho tafiditra ao anatin’ny lalana avokoa na ny fidinana 
ny miolakolana. Haharitra adiny iray sasany eo ny fihodinana intelo amin’ilay lalana”, hoy hatrany 
Mandrato. 











Enregistrer mon nom, mon e-mail et mon site web dans le navigateur pour mon prochain commentaire. 



