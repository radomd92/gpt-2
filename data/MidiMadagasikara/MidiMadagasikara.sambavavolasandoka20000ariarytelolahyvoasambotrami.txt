SAMBAVA : VOLA SANDOKA 20.000 ARIARY, TELO LAHY VOASAMBOTRA – MIDI MADAGASIKARA

Mbola tsy ampy iray volana akory no nivoahan’ny vola vaovao, dia efa vitan’ireo olon-dratsy sahady 
manao dika mitovy izany. Telolahy mpanamboatra sy mpanaparitaka vola sandoka roa alina Ariary 
be, tra-tehaka voasambotry ny Polisy ny zoma teo, niaraka tamin’ny fitaovana fanamboarana izany, 
natolotra ny fitsarana ambaratonga voalohany tao Antalaha, omaly. Raha ny loharanom-baovao 
ny mpitandro filaminana nandray an-tanàna ny raharaha, dia niainga tao Ambohimalaza, 30 km miala 
Sambava mihazo ny làlana Andapa iny, ny alakamisy teo ny fikarohana. Raha ny fantatra mantsy, dia 
sandoka 220 000 Ariary (11 isa) nandoavan’izy telo lahy vidin-tsakafo sy toaka ary tsaky lanin’izy 
ny alin’ny alarobia teo. Nony naraina ny andro vao traingo fa vola sandoka ireto. Tadidin’ny iray 
mpivarotra ny endrik’ilay tovolahy irakiraka mpividy lavanila, ary niainga teo ny fikarohana 
Noho ny fanomezam-baovao mari-pototra avy amin’ny olona tsara sitra-po ny mpitandro filaminana, 
tra-tehaka tamina fampisehoana lehibe iray nataona mpanakanto malaza tao Antanifotsy Sambava 
“Commissionnaire de vanille” ity, ny zoma teo. Rehefa nofotorana lalina izy dia nanondro ny namany 
dia ilay mpitondra “bajaj” sy ny jiolahy fahatelo izay tany Lanjarivo Distrik’ Antalaha no sarona. 
an’ ireo ravim-bola sandoka nandoavana revy, dia vola roa alina Ariary sandoka miisa 59 mitetina 
tapitrisa Ariary ihany koa no efa nividianana lavanila tany ambanivolo. Raha atao ny kajy tsotsotra, 
vola sandoka tsy latsaky ny 1, 4 tapitrisa Ariary (70 isa) raha kely indrindra no efa niparitaka. 
eto An-drenivohitra kosa, raha ny tati-baovao samihafa voaray, dia ny vola iray alina Ariary no 
sandoka, ary tena mitovy tsy misy valaka amin’ny tena izy ilay sandoka raha jerena tomba-maso, 
ireo mpivarotra efa lasibatra, toy ny tranga teny Namontana sy Ankadindratombo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

