FONDATION TELMA SY BGFI BANK  : MPIANATRA 87 000 HAHAZO FITAOVAM-PIANARANA | NEWSMADA

Par Taratra sur 08/12/2016 

Nanomboka ny faran’ny volana novambra lasa teo ary hitohy amin’ity herinandro ity ny fizarana 
ho an’ny ankizy avy amin’ny fianakaviana sahirana vokatry ny fiaraha-miasan’ny Fondation Telma 
ny fondation BGFI Bank Gabon. Mahatratra 50 000 Ar ny vidin’ny fitaovam-pianarana ho an’ny zaza 
ao amin’ny ambaratonga voalohany ka maro amin’ny ray aman-dreny tsy mahazaka izany. Mitentina 
tapitrisa Ar mahery ny sorabola natokana hividianana ny kojakoja hozaraina. Ahitana kahie, tsaoka, 
stylo ny fitaovana ho an’ny mpianatra 87 000 amin’ny sekoly 17. Voakasiky ny hetsika ny faritra 
Boeny, Atsimo Atsinanana ary Atsimo Andrefana. 

Natao teny Alasora ny talata lasa teo tao amin’ny centre Mikolo ny fanaovan-tsonia ny fiaraha-miasa 
amin’ny roa tonta niaraka amin’ny talen’ny Fondation Telma, Isabelle Salabert sy ny solontenan’ny 
BGFI Bank, Garandou. Mitovy ny tanjona eo amin’ny fondation roa, hampitombo ny tahan’ny ankizy 
mandeha any an-dakilasy sy hiala amin’ny fahantrana. 



Les commentaires sont fermées. 

