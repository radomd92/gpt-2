HALATRA FIARA 4×4  : MANJAKA NY KOLIKOLY AMIN’NY FIKARAKARANA TARATASY | NEWSMADA

Par Taratra sur 22/05/2018 

Mitaraina fatratra ny vazaha mpandraharaha vahiny iray, izay very fiara 4×4 miisa dimy fa efa vita 
anaran’olon-kafa avokoa ireo fiara ireo. Nisy iray izay efa tratran’ny polisin’ny faritany, 
naverina tamin’ny olona nahatrarana azy ihany izany avy eo. Nametraka fitoriana eny amin’ny fitsarana 
ilay vazaha momba ireo fiara ireo, sy ny momba ny orinasany ihany koa, ny 16 mey lasa teo. Efa nisy 
fitorina nataony ny 15 jona 2015 sy ny 20 mey 2017. Ankoatra ny eny amin’ny fitsarana, mipetraka 
koa ny fitoriana eny amin’ny zandary toby Ratsimandrava sy eny amin’ny Bianco momba ny kolikoly. 
maromaro no voatory amin’izany, izay misy teratany vahiny ihany koa, olona miasa eny amin’ny hetra 
mpamily, hatramin’ny zandary iray. 

Araka ny fanazavana azo avy amin’ny mpitandro filaminana, manjaka ny kolikoly amin’ny famadihana 
mipetraka amin’ny fiara eto amintsika. “Misy tokoa ny mpangalatra fiara, toy ny 4×4 ary efa voavadika 
ny anarana amin’izy ireny na misy aza ny “transfert interdit” amin’ny “carte grise”. Efa tambajotra 
io, ary efa anatin’ny fanadihadiana ny mpitandro filaminana”, hoy ny fanazavana. 

Tsy zava-baovao ny kolikoly 

Amin’ny ankapobeny, manjaka tanteraka ny resaka kolikoly amin’ny endriny rehetra amin’ny fikarakarana 
eto amintsika. Taratasina fiara, taratasina orinasa isehoan’izany avokoa. Tambajotra ny manao 
asa ratsy io eto amintsika, ka hatramin’ny mpitandro filaminana, ny mpiasam-panjakana, tafiditra 
io avokoa. Ny zandary, tamin’ny alalan’ny kaomadiny nanamafy fa hanadio ny raharaha anatin’izy 
ho tohin’ny efa nataon’ny teo aloha, ary tsy hijerena tavan’olona. Manome toky izany fa hisy fandraisana 
amin’izay zandary mandika lalàna sy manao kolikoly. Ny Bianco ihany koa efa manaraka akaiky ny 
momba ny hosoka sy ny kolikoly atao amin’ny halatra fiara 4×4 eto an-drenivohitra. 



Les commentaires sont fermées. 

