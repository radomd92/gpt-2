BETROKA : DAHALO 80 LAHY NANAFIKA,2 MATY – MIDI MADAGASIKARA

Ny alatsinainy tamin’ny efatra ora maraina no tonga nanafika tao amin’ny fokontany Amboliala 
dahalo 80 lahy nirongo basim-borona 50. Omby 500 no lasibatra tamin’izany ka nihazo ny faritra 
ny dian’izy ireo tamin’izany. Nanao ny fanarahan-dia avy hatrany ny fokonolona sy ny zandary ka 
lasa lavitra ireto dahalo dia tratran’ny mpanara-dia, raikitra ny fifandonana ka dahalo roa no 
lavon’ny bala tamin’izany, omby 420 kosa no tafaverina tamin’ny tompony, mbola mitohy ny fanadihadiana 
ka ny zandary ao Betroka no misahana ny raharaha. 



