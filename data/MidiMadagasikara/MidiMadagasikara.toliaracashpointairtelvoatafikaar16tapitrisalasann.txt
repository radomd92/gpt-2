TOLIARA : « CASH POINT AIRTEL » VOATAFIKA, AR 16 TAPITRISA LASAN’NY JIOLAHY NITAM-BASY – MIDI MADAGASIKARA

Jiolahy telo mitam-basy nanafika ny « cash point Airtel » ao Toliara-centre, tsy lavitra ny kianja 
nahaverezana vola 16 tapitrisa ariary, niampy finday avo lenta efatra. Ny harivan’ny 30 oktobra 
teo tokony ho tamin’ny 5 ora sy sasany, no nisy voasambotry ny mpitandro filaminana, ka natolotra 
hatrany ny fitsarana. Fanomezam-baovao avy tamin’olona tsara sitra-po no nanamora ny fisamborana 
jiolahy mitam-piadiana mpandroba ireto. Raha ny fampitam-baovaon’ny mpitandro filaminana, 
niady tamin’olona tao Tsimenatse Toliara ny roa tamin’ireo jiolahy nandritra ny hain-trano nitranga 
alin’ny alakamisy 23 oktobra lasa teo. Fa ny iray koa dia ekipan’ny « bandes de 7 » ; izay ravan’ny 
tsy ela ity fikambanan-jiolahy ity, ary efa any am-ponja amin’izao. 



