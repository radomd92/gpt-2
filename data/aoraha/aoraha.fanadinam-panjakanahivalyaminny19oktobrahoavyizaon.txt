FANADINAM-PANJAKANA :: HIVALY AMIN’NY 19 OKTOBRA HO AVY IZAO NY BAKALÔREA • AORAHA

«Ho tratra ny datin’ny 19 oktobra, izay napetraky ny fanjakana amin’ny famoahana ny voka-panadinana 
hoy ny profesora Ravelonandro Pierre, filoha lefitry ny Oniversiten’ Antananarivo, nandritra 
fitsi­dihana ireo mpitsara Baka­lôrea, teny Ankatso, omaly. 

Nifarana, omaly ny fi­tsa­rana ireo taratasim-panadinana. Miroso amin’ny fana­ma­ri­nana 
ny fampidirana ny naoty anaty solosaina ireo mpampianatra mpitsara, amin’ izao fotoana izao. 

« Nizotra soa aman-tsara ny fitsarana ny fanadinana Bakalôrea. Azo lazaina fa tratra ny tanjona 
famoahana ny vokatra. Tsy misy zavatra tokony hampiahiahy ny mpiadina sy ny ray aman-dreny fa tokony 
tony avokoa », araka ny nambarany. 

Tsikaritr’ireo mpitsara fa ratsiratsy ny naotin’ireo mpia­dina. Betsaka tamin’izy ireo no nahazo 
aotra tamin’ ny taranja SVT, izay hakana naoty fanampiny ho an’ireo sokajy A. Ny laza adina ihany 
naverin’ireo mpiadina sasany nadika tao anatin’ ny taratasim-panadinana. 

Efa vonona amin’ny fano­manana ny laza adina ho an’ny Bakalôrea fihodinana faharoa manokana kosa 
minisiteran’ny Fampianarana ambony sy ny fikarohana ara-tsiansa. Tamin’ny 7 oktobra lasa teo 
efa nanomboka nihidy any amin’ny toerana voatokana ireo mpampianatra rehetra manomana ny laza 
ary haharitra roapolo andro izany. Nohamafisina ny fiambenana mba hisorohana ny mety ho lesoka 
fandi­kan-dalàna. 

Nohamafisina fa tsy hisy fiovana ny efitrano sy ny foibem-panadinana hanatanterahana ny Bakalôrea 
faharoa manokana, izay hatao ny 23 hatramin’ny 26 oktobra 2019 ho avy izao. Tsy terena ihany koa 
mpiadina na hiatrika na tsy hanao an’izany fanadinana manokana izany. 











Enregistrer mon nom, mon e-mail et mon site web dans le navigateur pour mon prochain commentaire. 



