SANFILY TOLIARA: NIDOBOKA AM-PONJA ILAY SINOA NANAMBANA BASY SY NANDRATRA  MOMPERA | NEWSMADA

Par Taratra sur 06/02/2020 

Tsisy indrafo! Nidoboka ao amin’ny fonjaben’i Toliara rehefa avy natolotra ny fampanoavana, 
talata teo ny teratany sinoa iray namely totohondry ka nandratra ny Mompera Romuald, mitondra 
Paroasy Sanfily Toliara. 

Nahazo fahafahana vonjimaika kosa ny Sinoa iray hafa naman’ity nidoboka am-ponja ity. Raha ny 
marim-pototra voaray avy any an-toerana, resaka fisongonana fiara teny amin’ny lalana avy any 
hihazo an’i Toliara, ny alahady tolakandro teo no nahatonga ny olana. Avy nitarika tanora maromaro 
tany Ifaty ny Mompera Romuald, tamin’io alahady tolakandro io ka teny an-dalana hamonjy fodiana 
no niharan’ny herisera natan’ireo Sinoa. Nitondra fiara mitokana i Mompera raha nandeha fiara 
kosa ireo tanora niaraka taminy. Teny an-dalana, nikasa hisongona azy ireto Sinoa roa lahy ireto 
nampaneno anjombona fanairana. Nomen’ny mompera lalana izy ka afaka nisongona soa aman-tsara 
nampaneno anjomara fanindroany. Vao tafasongona anefa izy roa lahy dia najanon’izy ireo ny fiara 
Nivoaka ny fiara ilay Sinoa teo amin’ny familiana ary nivatravatra sady nanao rahom-bava nanatona 
mompera Romuald ary nilaza fa naninona hono izy no tsy nomena lalana. 

Totohondry no niantefa teny amin’i Mompera… 

Totohondry, vava-basy no niantefa teny amin’ilay mompera raha nikasa hanazava izy. Vokany, naratra 
Tamin’izay indrindra anefa no tonga ny fiara nitondra ireo tanora niara-dia taminy. Nisy tamin’ireo 
no nentin-katezerana raha nahita ny mompera naratra, saingy afa-nanindry fo ihany tsy nahakasi-tanana 
Sinoa nitifitra totohondry ny mompera Romuald. Nosamborin’ny zandary avy hatrany ary notazonina 
famotorana tao amin’ny biraon’ny zandary ilay Sinoa nahavanon-doza. Niaiky ny heloka vitany 
Sinoa nahavanon-doza ka izao niafara tamin’ny fampidirana am-ponja izao. Heloka anenjehana 
ny fandratrana niniana natao. Andrasana, araka izany, ny fotoam-pitsarana ity raharaha ity. 



Votre adresse email ne sera pas rendue publique 















