TAMPON’ IHOROMBE : TAKSIBOROSY HIHAZO AN’I TOLAGNARO, NOTAFIHAN’NY DAHALO MITAM-BASY – MIDI MADAGASIKARA

Nitrangana fanafihan-dahalo indray tamin’ny RN13 teo anelanelan’ny Ihosy sy Betroka, afak’omaly 
ka fiarabe taksiborosy iray hihazo an’i Tolagnaro no voaroba tao an-tampon’ Ihorombe, ary lasan’ireo 
avokoa ny entana sarobidin’ireo mpandeha. Nandritra ny fanafihana dia nitifitra ireo malaso 
nampijanonana ny fiara, ka nisy tamin’ireo mpandeha no naratra. Ny andron’ny alahady io ihany, 
tamin’ny 7 ora hariva, tao Beraketa, distrikan’i Bekily kosa, mbola amin’iny lalampirenena faha-13 
hatrany, dia fiara mpitatitra olona sy entana iray no niharan’ny sakan-dalana nataon’ny dahalo, 
kilometatra miala ny tanàna. Fa tao Andranovorivato, distrikan’ Ambalavao, amin’ny RN7 iny, 
io hatrany, dia fiara tsy mataho-dalana iray no notifirin’ny dahalo. Tafatsoaka ity 4×4 ity ka 
nisy zavatra azon’ireo olon-dratsy. Tsy nisy ain’olona nafoy moa tamin’ireo fanafihana telo 
ireo, raha araka ny tati-baovao voaray. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

