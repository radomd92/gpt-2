AMBOHIMANGAKELY BY PASS : « CASSEUR DE VITESSE  » VAO NAMBOARINA, NAHATONGA LOZA SAHADY – MIDI MADAGASIKARA

Hisoroka ny loza no natao kanjo vao mainka nampitera-doza ilay raha ! Vao tsy nisy andro vitsivitsy 
ny nahavitan’ireo mpanakana hafainganam-pandeha na « casseur de vitesse », napetraka teny amin’iny 
Bypass, Ambohimangakely iny, dia efa nitera-doza sahady. Fiara kely iray no nitsimbadibadika 
nivarina tany an-tanimbary vokatr’izay, ny alin’ny talata lasa teo. Soa ihany araka ny angom-baovao 
fa fahasimbana ara-materialy fotsiny no nitranga fa mba tsy nisy aina nafoy tao anatin’izany lozam-pifamoivoizana 
Ny sabotsy teo tokoa no napetraka ireo dongona ireto, tokony ho am-polony metatra miala ilay tobin-dasantsy 
eny an-toerana raha hitodi-doha hiatsinanana. Tranga izay isan’ny nahagaga ireo mpampiasa lalana 
ihany ny antom-pisiany. Hany ka raha mpamily zatra lalan-dririnina na izay vao nindrana iny lalana 
ka mandeha amin’ny alina dia tsy maintsy ho tra-doza foana na ho simba fananana. Ambonin’ny hoe, 
haingana tokoa mantsy no napetraka ilay izy dia tsy ahitana fampahafantarana ihany koa ireo dongona 
hanenana hafainganam-pandeha ireo raha tsy efa akaiky kely. Mangataka izay tompon’andraikitra 
izany ireo mpampiasa lalana mba hijery akaiky sy haingana ity zavatra ity. Sao sanatria, hoy izy 
hiandry faty olona hikararana indray vao handray fepetra. 



RALENTISSEUR no anarany amin’ny teny frantsay fa tsy « casseur de vitesse » zany.! Ny afrikana sy ny gasy no namorona sy mampiasa an’ny ity « casseur de vitesse » ity.! 

An’iza ny fahadisona,aza homena tsiny ny casseur de vitesse,ny mpamily no tsy mahay fa manao lalankitakisoa 
manao tsianjery maimbo,sa ve permis no vidina. Ra tsy voafehy ny fiara de mitengena sarety. 

raha amin’ny hafainganam-pandeha tokony voafetra eo @ dongona io ( 30 km/h) dia tsy misy loza mitranga 
e ! ka iza no tokony esorina ny mpamily tapaka lamboridy sa ny dongona mampidina ny hafainganam-pandeha 
















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

