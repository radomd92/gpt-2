AMBATONDRAZAKA : FAMONJÀNA MPIANATRA, NIAKA-POFONA NY RAY AMAN-DRENY – MIDI MADAGASIKARA

Mpianatra efatra mirahalahy sy ankizivavy iray ,miaraka amin’ny mpampianatra amin’ny sekoly 
miankina iray no nampidirina amponja vonjimaika ny Alatsinainy 07 Oktobre 2019 rehefa avy nohadihadiana 
tao amin’ny polisim-pirenena Ambatondrazaka . Raha olona 7 no voarohirohy amin’ny fanaparitahana 
adina Bac 2019 sy ny fakan-tahaka amin’ny antontan-taratasim-panadinana efa vita valiny, dia 
6 no nampidirina amponja, satria tao no namoaka laza adina tao ireo mpampianatra nanao ny valiny 
ka nahafahan’ireto mpianatra nandika ireo valiny ,izay marihana fa mpianatra sokajy A2 ireo voarohirohy 
Araka ny fantatra dia mpampianatra miasa amin’ny fanjakana ity mpampianatra iray izay nahazo 
vonjimaika ity. Nahoraka ity fampidirana amponja mpianatra ity teto Ambatondrazaka , satria 
notovozina no nahazo ny ray aman-dreny miaraka amin’ireo mpianatra ka nalaky nahoraka ny raharaha 
ihany koa ireo nambaran’ny mpianatra sasany fa maro no nanao hosoka fa ireo ihany no voasazy . Ny 
8 Oktobra 2019 dia nirohitra nitangorina teo amin’ny fonjaben’Ambatondrazaka ireo ray aman-dreny 
ny fianakaviana mba hitady vahaolana sy hikarakara ireto kilonga niditra amponja, nirohitra 
ny biraon’ny prefekitiora izy ireo rehefa tsy nahita mangirana ka handrasana ny valin’ny lahadinika 
Maro no malahelo sy latsa-dranomaso amin’ireo mpianatra ireo, nisy ihany koa anefa nanambara 
mendrika ny mpangalatra laza adina izao fandraisana andraikitra izao. Araka ny fantatra dia ny 
volana Oktobre 2019 any no hiakatra fitsarana izy ireo ka samy miandry ny tohiny ny rehetra. 



mamitaka ny tenany sady ts menatra mi -triche (hosoka). 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

