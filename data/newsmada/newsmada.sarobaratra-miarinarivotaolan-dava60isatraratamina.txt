SAROBARATRA-MIARINARIVO: TAOLAN-DAVA 60 ISA TRARA TAMINA JIOLAHY | NEWSMADA

Par Taratra sur 26/11/2019 

Tranga mateti-piseho tato ho ato ny halatra taolam-paty. Jiolahy iray indray no nahatrarana taolan-dava 
isa milanja 30 kilao tao an-tranony. 

Saron’ny zandary tao amin’ny tranon-jiolahy iray monina ao Ambohitandindona, fokontany Sarobaratra-Miarinarivo, 
taolan-dava miisa 60 izay sahabo milanja 30 kilao, ny zoma teo. Araka ny fantatra, mivarotra ireo 
ireo ny lehilahy ka vantany vao henon’ny zandary any an-toerana ny asa ratsy nataony, natao ny fidinana 
ka nosavaina ny tranony. Vokany, tratra nandritra izany ireo taolan-dava, nosamborina avy hatrany 
tenany ka hatao fanadihadiana ary atolotra ny fitsarana. 

Raha tsiahivina, nidoboka am-ponja ihany koa ireo jiolahy miisa efatra nikasa hivarotra taolan-dava 
47 tamin’ny vidiny 10 tapitrisa ariary ny kilao tao Antsirabe, ny herinandro lasa teo. Isan’ny 
mbola tsy mety fongana amin’ny tantaran’i Madagasikara ny raharaha fivarotana taolam-paty izay 
ny vaky fasana eto amintsika. Maro ny siosion-dresaka amin’ny fividianan’ny Sinoa azy ireny izay 
tsy voamarina. Fantatra ihany koa fa lafo vidy ireny taolam-paty ireny. 





Votre adresse email ne sera pas rendue publique 















