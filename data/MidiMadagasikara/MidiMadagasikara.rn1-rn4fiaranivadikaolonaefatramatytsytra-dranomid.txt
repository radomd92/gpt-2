RN1-RN4 : FIARA NIVADIKA, OLONA EFATRA MATY TSY TRA-DRANO – MIDI MADAGASIKARA

Taxi-brousse ny iray, tetsy Ankazobe, ary fiara kely kosa ny iray tetsy Analavory. Aina efatra 
izao indray no nafoy omaly sy afak’omaly noho ny resaka lozam-pifamoivoizana tamin’ireo lalam-pirenena 
lehibe teto amintsika. 

Ny voalohany, nitranga ny talata antoandro teo amin’ny tanana antsoina hoe Ambohitrafovoany, 
amin’ny distrikan’Ankazobe, teo amin’ny PK103+50. Taxi-brousse avy any Avaratra hitodi-doha 
an-drenivohitra ity tra-doza ity. Araka ny angom-baovao azo dia vokatry ny olana ara-teknina 
ny fiara no nahatonga ny loza. Tapaka hisatra teo am-pidinana izy io. Nivoaka ny lalana ary nivadika 
avy eo. Olona roa no namoy ny ainy teo no ho eo. Nahatratra am-polony maro kosa ireo naratra. Raha 
fantatra dia nisy ankizy roa isan’ireo voa mafy tao anatin’izany. Nentina novonjena haingana 
amin’ny toeram-pitsaboana moa ireto olona tra-doza ireto. 

Ny loza faharoa kosa dia nitranga omaly, tetsy Ampasamanatongotra, Analavory. Fiara kely iray 
« Volkswagen » no nivadika, teo amin’ny kilometatra vitsy monja tsy hiditra an’Analavory. Fandehanana 
indray no nahatonga ny loza, raha ny fampitam-baovao azo. Tsy tafiditra teo amina fiolahana kely 
amina tetezana mantsy ity fiara ity ary namantana avy hatrany tany ambany. Potika tanteraka ilay 
kely. Olona roa no namoy ny ainy, ary iray naratra mafy. Ity farany moa izay nentina namonjy toeram-pitsaboana 
Efa tonga teny an-toerana moa reo mpitandro filaminana nijery ifotony ny zava-nisy ary nanokatra 
fanadihadiana avy hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

