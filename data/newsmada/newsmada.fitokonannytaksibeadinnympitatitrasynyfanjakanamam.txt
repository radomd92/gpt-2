FITOKONAN’NY TAKSIBE: ADIN’NY MPITATITRA SY NY FANJAKANA MAMPITONDRA FAISANA NY VAHOAKA | NEWSMADA

Par Taratra sur 28/06/2018 

Nahatsiaro fahasahiranana ny mpandeha, omaly, noho ny fitokonan’ny taksibe, izay toa manao antsojay 
amin’ny fitakiany. Ny fanjakana, etsy an-daniny, manao ronono an-tavy, be fampanantenana, toa 
mahazatra azy. Ny vahoaka no mizaka ny vokany. 

Nahomby ny fitokonan’ny mpitatitra eto an-dRenivohitra omaly. Zara raha nisy niasa ireo taxi-be. 
mivantana tamin’ny andavanandron’ny mponina eto Antananarivo sy ny manodidina ny fitokonana 
nataon’ny mpamily. Betsaka ireo voatery nandeha an-tongotra nanao 5 ka hatramin’ny 10 km nihazo 
toeram-piasany ary tsy vitsy ireo tara fidirana vokatr’izay. Ny mpianatra amin’ny sekoly tsy 
soa ihany fa mbola amin’ny alatsinainy vao hiverina indray an-dakilasy. 

Tsapa ihany koa ny olana teo amin’ny fitaterana hatreny an-tsena, vitsy ny mpivarotra nanana entana 
satria tsy afaka namonjy ny tsenan’ny mpamongady toy ny mahazatra isaky ny vao maraina. Ny ambin’ny 
lafo omaly ihany no naroso ho an’ny mpividy. 

Nisy ampahany tamin’ireo mpamily taxibe niasa ihany indrindra ny vao maraina fa niato rehefa antoandro 
ny zotra H mampitohy ny eny Sabotsy Namehana sy Andravoahangy. Nanohy ny asany mahazatra kosa ny 
194, 192, 109, 163… ka nahazo fanakianana avy amin’ny mpitatitra hafa mpitokona. 

Iraisana ny tolona ka tokony ho hajaina ny fandaminana napetraka, hoy ny mpiandraikitra ao amin’ny 
Fanairana ihany ny fitokonana omaly fa mitohy ny asa fitaterana anio. Tanjona ny hisarika ny sain’ny 
fa sahirana ny mpitatitra ka tokony haloa ny “subvention” trosa fito volana. 

Tetsy andaniny, nahazo aina ireo mpitondra fiarakaretsaka ary nandeha ny tsena ho azy ireo. Nalalaka 
ny lalana, tsy nisy ny fitohanana. Sady nanararaotra nampakatra ny saran-dalana ireo mpamily 
no nanao taingimbe. 

Maika hamonjy asa rahateo ny olona ka nandeha fiarakaretsaka fa tsy nahavita nandeha an-tongotra 
raha lavitra ny toeram-piasana. 

Tsy manam-bola ny fanjakana 

“Tsy manam-bola ny fanjakana”, hoy ny valin-tenin’ny minisiteran’ny Fitaterana fa iray volana 
no azo efaina amin’ny volana jolay ho avy io. 

“Manomboka izao ny ady amin’ny fiakaran’ny vidin’ny solika satria avo be ny hetra alain’ny fanjakana 
ny sondro-bidy”, hoy ny filohan’ny UCTU. Tsy mbola manana eritreritra hampakatra sara-dalana 
mpitatitra, hatreto. 



Les commentaires sont fermées. 

