SEKOLIM-PANJAKANA 112 : AMPIANARANA FANANAHANA ARA-PAHASALAMANA NY MPIANATRA | NEWSMADA

Par Webmaster Two sur 24/03/2016 

Ampidirina ao anatin’ny taranja science de la vie et de la terre (SVT) manomboka any amin’ny kilasy 
ny fampianarana ny fananahana ara-pahasalamana. Iarahan’ny Marie Stopes Madagascar (MSI) sy 
minisiteran’ny Fanabeazam-pirenena ny asa. Mivoatra isaky ny kilasy ny fahalalana omena ny mpianatra 
manomboka amin’ny fampahafantarana momba ny toe-batana sy ny fidirana amin’ny adolantsento. 
Tanjona ny hisorohana ny fidirana amin’ny firaisana aloha loatra sy ny vohoka tsy nirina manimba 
hoavin’ny mpianatra », hoy ny tomponandraikitra voalohany ao amin’ny MSI, Razafinirinasoa Lalaina, 
teny Anosy.Voalazan’ny fanadihadiana farany fa zazavavy iray amin’ny telo miteraka mialoha 
faha-18 taona avokoa ary miroborobo izany amin’izao fotoana izao noho ny antony maro. 

Atao indroa miantoana ny fanentanana ka hisy mpanabe manokana avy amin’ny MSI Madagascar hiditra 
any an-dakilasy hanazava ny fananahana ara-pahasalamana. Voalohany ho an’ny mpianatra amin’ny 
CEG sy lycée 112 manerana ny Nosy. Faharoa, natokana ho an’ny mpanabe satria hampita hafatra koa 
ireo ary tokony hahalala ny mahakasika ny fananahana ara-pahasalaman’ny tanora. 



31%-n’ny ankizivavy, manao firaisana mialoha ny faha-15 taona 

Amin’izao fotoana izao, mahatonga ny fanambadian’ny ankizy aloha loatra sy ny vohoka ny fiarahamonina 
ny kolontsaina ary ny ray aman-dreny. Noho izany, mila entanina ny tanora hitandrina ny fahasalamany 
hiharo ny tenany amin’ny aretina sy ny vohoka tsy nirina. Antony voalohany handaozan’ny ankizy 
fianarana ny vohoka. 31%-n’ny ankizivavy ary 22,3% -n’ny zazalahy manao firaisana mialoha ny 
taona. Ho an’ireo tanora 15-19 taona efa manan-janaka, 52,7% tsy nandia fianarana, 31,2% nahavita 
ambaratonga voalohany ary 12,1% ny ambaratonga faharoa. 

Hiasa manomboka amin’ny volana avrily ny mpanentana satria efa vita ny fandraisana azy ireo. Haharitra 
2020 ny fandaharanasa eny an-tsekoly, vonona ny sora-bola hampiasaina hatramin’ny taona 2017. 
omaly ny fanaovan-tsonia ny fiaraha-miasa eo amin’ny roa tonta. 



Les commentaires sont fermées. 

