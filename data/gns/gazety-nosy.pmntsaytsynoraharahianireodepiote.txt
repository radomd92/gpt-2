PM NTSAY: TSY NORAHARAHIAN’IREO DEPIOTE

Accueil > Gazetin'ny nosy > PM Ntsay: Tsy noraharahian’ireo depiote 

Publié le 29 juin 2018 



Araka ny fandaharam-potoana dia omaly no tonga teny amin’ny Antenimierampirenena, namelabelatra 
programan’asa ankapobeany ny fanjakana, ny praiminisitra Ntsay Christian. Mazava ho azy fa tonga 
izany famelabelarana nataon’ny praiminisitra izany ireo mpikambana ao anatin’ny governemanta, 
voatendry ny 11 jona lasa teo. Raha ny programan’asa manokana no asiana resaka dia tsy hita izay 
zava-baovao satria saika mitovy tamin’ny programa efa noresahan’ireo praiminisitra nifandimby 
aloha, tao anatin’izao fitondran-dRajaonarimampianina izao. Ny somary nampiavaka azy fotsiny 
fanatanterahana ny fifidianana afaka volana vitsy, izay laharam-pamehan’ny governemanta mijoro 
Ny zavatra tsikaritra tamin’io fandalovan’ny governemanta vaovao teny Tsimbazaza io, izay tsy 
hodiana tsy hita, dia ny fahavitsian’ireo solombavam-bahoaka tonga nanatrika ny fotoana. Manodidina 
50 teo fotsiny mantsy ny isan’ireo depiote tazana tao anatin’ny efitrano fivoriana, niaino ny 
nataon’ny praiminisitra Ntsay Christian, izany hoe iray ampatelon’ny depiote eo anivon’ny Antenimierampirenena. 
ny lojika anefa, tsy tokony ho vitsy tahaka izany ny isan’ireo solombavam-bahoaka nanatrika io 
io satria vao sambany tamin’ity omaly ity no nanitsaka ny Antanimierampirenena, amin’ny maha 
lehiben’ny governemanta azy, ingahy Ntsay Christian. Sady zava-dehibe no nataony teny Tsimbazaza, 
fanolorana ny programan’asa ankapobeany ny fanjakana izay ho tanterahan’ny governemanta. Fotoana 
hisian’ny ady hevitra mafana eo amin’ny fahefana mpanatanteraka sy ny fahefana mpanao lalàna, 
farany izay tsiahivina ihany fa manana andraikitra lehibe amin’ny fanarahamaso ny asan’ny mpanatanteraka. 
sary hita teny Tsimbazaza omaly ity dia mampiseho fa tsy nasian’ny ankamaroan’ireo depiote hasina 
ny governemanta tarian’i Ntsay Christian. Hatramin’izay mantsy, tao anatin’izao fitondrana 
izao, dia vitsy ihany ny depiote tsy tazana eny amin’ny Antenimierampirenena rehefa tonga eny 
ny praiminisitra vaovao. Tsikaritra izany tamin’ny andron’i Kolo Roger, Jean Ravelonarivo ary 
Olivier. Tsara ny manamarika fa na ireo depiote manohana ny fitondrana, na ny avy amin’ny TIM sy 
Mapar, ary ny avy amin’ny tsy miankina, dia betsaka izy ireo no tsy tonga teny Tsimbazaza, omaly. 





