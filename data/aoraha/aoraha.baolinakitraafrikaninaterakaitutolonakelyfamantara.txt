BAOLINA KITRA – AFRIKANINA :: TERAKA I TUT, OLONA KELY FAMANTARANA NY CAN 2019 • AORAHA

Navoaka ampahibemaso, tamin’ny alahady lasa teo, tany Ejypta ny sary famantarana ny fiadiana 
amboaran’i Afrika taranja baolina kitra, na ny CAN 2019, hotanterahina any an-toerana amin’ny 
jona hatramin’ny 19 jolay ho avy izao. Zazalahy manao fanamian’ny ekipam-pirenena ejyptiana, 
ambony sy fotsy ambany, miaraka amin’ny satroky ny Faraona, izay miendrika bibilava “Cobra”, 
natao ho famantarana an’ity fifaninanana kaontinantaly ity. 

Antsoina hoe “Tut”, azo avy amin’ny hoe “Pharaon Toutankhamon” na “Tutankhamon”, amin’ny Teny 
izay fiteny faharoan’ny Ejyptiana ity zazalahikely ity, araka ny fanazavana nomen’ny komity 
ny CAN 2019. 

Ho hita eny amin’ireo kianja rehetra hampiantrano an’ireo lalao rehetra hanamarika ny CAN 2019 
Tut, araka ny fanazavan’ny mpikarakara hatrany. Hoentina manokatra an’ity hetsika kaontinantaly 
ny fihaonan’ny mpampiantrano amin’i Zimbaboe, amin’ny 21 jona ho avy izao ao amin’ny kianja iraisam-pirenen’i 
Caire, renivohitr’i Ejypta. 

Ho an’i Madagasikara indray dia ny 22 jona no hiakatra ny kianjan’i Alexandrie, hihaona amin’ny 
Guinée, ao amin’ny vondrona B. Ny 27 jona, ampitson’ny fetin’ny Fahaleovantena malagasy, kosa 
hifandona amin’i Burundi ny Barean’i Madagasikara. Amin’ny 30 jona kosa no hihaona amin’i Nizeria, 
azo heverina ho sangany eo amin’ny vondrona misy antsika, ny ekipan’i Nicolas Dupuis, mpanazatra 
malagasy. 

Mialoha izany anefa dia hanafika an’i Luxembourg ny Barean’i Madagasikara amin’ny 2 jona ho avy 
Aorian’izany dia hifanandrina amin’i Kenya any Paris (Frantsa) izy ireo amin’ny 7 jona. Aorian’io 
hitsapa toe-tany any Maraoka ny ekipa malagasy. 









Enregistrer mon nom, mon e-mail et mon site web dans le navigateur pour mon prochain commentaire. 



