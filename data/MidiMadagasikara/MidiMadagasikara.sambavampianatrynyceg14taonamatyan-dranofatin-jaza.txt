SAMBAVA : MPIANATRY NY CEG 14 TAONA MATY AN-DRANO, FATIN-JAZA 7 VOLANA EFA SIMBA HITA TENY AN-TANIMBOLY – MIDI MADAGASIKARA

Tovolahy kely iray 14 taona, mpianatry ny Ceg ao Antanifotsy no hita faty rehefa natelin’ny rano, 
Antegnarano, Distrikan’i Sambava, afak’omaly alina. Araka ny tati-baovao voaray, dia nandro 
renirano voalazan’ny mponina fa masia-dolo io ity zazalahy avy any Maroantsetra ity rehefa avy 
nianatra ny antoandro. 

Fa tany amin’ny Fokontany Ambodiampana Androranga, mbola tany amin’ny Distrikan’i Sambava hatrany, 
fatin-jazakely iray sahabo ho fito volana eo, no hita faty teny an-tanimboly afak’omaly naraina, 
simba tanteraka ny razana izay efa nofonosana lambamena. Taorian’ny fahitana ny razana moa dia 
teny an-toerana ny mpitsabo sy ny mpitandro filaminana nijery ny zava-nisy. 

Tovovavy mpianatra iray 16 taona, antsoina hoe : Marie Elsteline (Odrisia kely) avy ao Anjagnoveratra 
tsy hita popoka efa ho herinandro izao. Raha ny fampitam-baovao voaray hatrany, dia niala ny tokantranon’ny 
aman-dReniny ity zazavavy ity, ary tsy fantatra na maty na velona hatramin’izao. Kivy tanteraka 
Ray aman-dReniny ankehitriny, satria tsy nahitam-bokany ny fikarohana natao rehetra momba an’ity 
ny ainy. Raha ny tsilian-tsofina, dia voalaza fa nanaraka lehilahy ity tovovavy ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

