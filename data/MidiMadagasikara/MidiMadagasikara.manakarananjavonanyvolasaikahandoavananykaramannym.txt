MANAKARA : NANJAVONA NY VOLA SAIKA HANDOAVANA NY KARAMAN’NY MPAMPIANATRA FRAM – MIDI MADAGASIKARA

Vola mitentina eo amin’ny 190 tapitrisa iraimbilanja, saika handoavana ny tambin-karaman’ireo 
Fram any amin’iny faritra Manakara iny no very tsy hita ny faran’ny herinandro lasa teo. Tompon’andraikitry 
fampianarana iray, any an-toerana izay nitondra ireo vola ireo no efa voatazona sy atao fanadihadiana 
amin’ny biraon’ny zandary ao Manakara. Raha ny fanazavàna azo dia efa nizotra am-pilaminana ny 
ity tambin-karàma ity. Efa nisy araka izany ny ampaham-bola nozaraina. Tsy vita ny andro iray anefa 
izany ka nentin’ilay mpizara tany an-tranony ny ambim-bola. Tany no nanjavona ity volam-panjakana 
Nilaza mantsy ity tompon’andraikitry ny fampianarana voatazona ity fa hoe nisy vahiny tao aminy, 
tsy hita intsony ilay vola taorian’izay. Raha ny tontalin’ny vola very dia azo eritreretina fa 
betsaka ireo mpampianatra no tsy nahazo ny anjarany mihitsy. Eo anatrehan’izay dia ahiana ny mety 
korontana any an-toerana, raha ny fanazavàna azo hatrany, noho izay toe-javatra izay, satria 
tsy hanaiky ireto mpampianatra tsy nahazo ny anjarany ireto. Na izany na tsy izany anefa dia efa 
ny andraikiny ireo mpitandro ny filaminana any amin’iny faritra iny. “Hatreto dia azo lazaina 
milamina ny an-toerana, tsy fantatra anefa izay havoakan’ny ampitso ka efa mandray ny fepetra 
amin’izany izahay.” hoy ny Kômandin’ny fari-piadidian’ny zandarimaria Fianarantsoa. 




















