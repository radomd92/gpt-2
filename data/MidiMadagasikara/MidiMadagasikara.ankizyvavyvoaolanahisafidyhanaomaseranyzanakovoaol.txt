ANKIZY VAVY VOAOLANA : “HISAFIDY HANAO MASERA NY ZANAKO VOAOLANA IO…” HOY NY RENINY – MIDI MADAGASIKARA

Raha ny fandaharam-potoan’ny fitsarana, dia anio alakamisy no hiakatra fitsarana eo anivon’ny 
ambaratonga voalohan’i Toamasina, ilay raharaha vaky trano narahana fandrobana ary nitrangana 
zatovovavy 16 taona mpianatra taona famaranana eo anivon’ny Lycée Rabemananjara, nataon’ireo 
dimy nirongo basy, nandritra ny asan-jiolahy nataony. Raha hiverenana ny tantara, dia tao Morafeno 
14/33 no nitrangany, ny alatsinainy 19 oktobra tokony ho tamin’ny 2ora maraina. “Efa nitalaho 
jiolahy ireo aho mba tsy hikitihana azy, nefa tena mafy tamiko ny nitondran’ireto jiolahy azy nivoaka 
trano izay tsy nisy azonay natao noho ny antsy efa eo an-tendanay mivady. Ny findainay ihany koa 
nalain’ireo jiolahy avokoa, ka tsy afaka niantso polisy”, hoy ity renim-pianakaviana, izay latsa-dranomaso 
am-pitantarana ny zava-nisy. Nohamafisiny, fa “feo no miantso anay sisa no henonay manalavitra 
ny tranonanay; izay efa voarahona mafy tsy hiantso vonjy raha tsy izany hovonoin’ireto jiolahy 
zanakay. Feo miantso vonjy voaolana tao anaty ala na volotsangana tsy lavitra anay sisa no henonay 
tena nankarary ny fo, saingy tsy nisy azo natao mihitsy”. Raha nahavita ny nataony ireto jiolahy 
nifandimby taminy, dia nalefan’izy ireo nody izy, ary izy no nitantarana ny nanjo azy nataon’ireo 
dimy taminy. “Hisafidy ny hanao masera io zanako vavy io raha vao afaka baka eo, ary efa nifampiresahanay 
ka nekenay, satria izay no tendrin’Andriamanitra, nefa izao nozimbazimbain’ny jiolahy izao”, 
hatrany ny reniny; efa nahazo famotsorana vonjy maika teo anivon’ny fitsarana moa ireo hany mbola 
tamin’izao raharaha izao, ka mitaky ny hanaovana ny fitsarana madio sy mangaraharaha ary tsy mitanila 
ny kolikoly izy ireo. 





Ka izao anie no tsy azonareo eh, ireo MPITSARA anie efa nanao FIHANIHANANA hoe mihinina aho fa HANAO 
dia inona indray mbola tadiavinareo? Ny fanafodiny dia ny FITSARAM-BAHOAKA ihany. Na MPITSARA, 
MPITANDRO filaminana, AZA matoky an’ireo izany mihintsy. Efa nanomboka hoviana no nisy ny fanafihana 
ny fandrobana teto @ ny banana, tse mis vahaolana. Ny MPITANDRO FILAMINANA ihany anie ireo MPANDROBA 
eh! 

Raha amiko manokana dia tokony sazina mafy be ny nahavanon-doza. Ny halatra sy vaki-trano efa fandikan-dalàna 
mbola miampy viol!!! Mipetraha ianareo mpitsara @ toeran’ny fianakaviana niharan-doza. Raha 
filoha na depiote sy minisitra no voan’ny tahaka izao izay ianareo vao mety ho taitra??? Miara-miory @ fianakaviana niharan’ny habibiana ny tenako manokana 

Zava mitranga matetika eo anivon’ny fitsarana no ahitana olona tokony tena higadra be izao,kanefa 
havotsotry ny mpitsara malalaka. Ny didin’ny fitsarana anefa tsy azo lavina. Mandray andraikitra ny olona noho izany ka dia manao ny fitsaram-bahoaka,satria mafy ny mianjady 
Izany rehetra izany no tokony hisian’ny fifandaminana eo @ ny mpitsara sy ny fanjakana. 


















