FANAFIHANA FIARA: OLONA ROA VOATIFITRY NY DAHALO | NEWSMADA

Par Taratra sur 29/06/2018 

Miseho hatrany ny fanafihana fiara. Ny alarobia teo tamin’ny 12 ora sy sasany antoandro, nanakana 
ny dahalo ampolony nirongo basy ka nampijanonana azy tamin’ny alalan’ny kiririoka sy ny poa-basy. 
amin’ny tanana antsoina hoe Firehitra no nitrangan’izany, 47 km miala an’i Tsaratanana. Olona 
niampy ny mpamily ny tao amin’ity fiara voatafika ity, ary ankizy ny efatra tamin’ireo. Nitifitra 
ireo dahalo ka voa teo amin’ny feny ilay mpamily ary teo amin’ny ranjony kosa ny renim-pianakaviana 
teo akakin’ny mpamily. Tafajanona ny fiara, tsy nisy nahetsika intsony ny mpandeha rehetra. Noterena 
vola ilay mpamily kanefa tsy nisy afa-tsy hividianana solika tany aminy. Ny entana sy ny poketra 
ny findain’ireo mpandeha no nalain’ireo jiolahy, noho izany. 

Araka ny fanazavana, nanararaotra ny mpitandro filaminana tsy niasa ireo dahalo. Misy ihany mantsy 
mpitandro filaminana manao fisafoana sy miasa amin’ilay lalana nisehoan’ny fanafihana. Na izany 
mampitaraina ny olona ny fanafihan-dahalo matetika any amin’ny distrikan’i Tsaratanàna. Miantso 
mihitsy ny mponina any an-toerana. 



Les commentaires sont fermées. 

