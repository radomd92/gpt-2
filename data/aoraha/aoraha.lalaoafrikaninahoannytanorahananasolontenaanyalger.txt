LALAO AFRIKANINA HO AN'NY TANORA :: «HANANA SOLONTENA ANY ALGER I MADAGASIKARA», HOY NY MINISITRA • AORAHA

Afaka ahiahy ny tontolon’ ny fanatanjahantena malagasy. Nanambara tamin’ny fomba ofisialy, 
Ambohi­jatovo, afak’omaly, ny minisitry ny Tanora sy ny fanatanjahantena, Tsihoara Eugène Faratiana, 
«na eo aza ny tsy fahampian’ny hoenti-manana dia mahazo manantena isika fa hanana solontena any 
toerana hanaovana ny Lalao afrikanina ho an’ny tanora». Nifandimby nandray ireo mpanao gazety sy ireo filohana Federasiona 
ny minisitra, omaly, teny amin’ny toeram-piasany. 

«Nifampiresaka tamin’ny minisitry ny Vola sy ny tetibola aho ary nanambara izy fa tsy ampy intsony 
vola amin’izao enim-bolana faharoa izao. Rehefa nandresy lahatra azy aho dia nifanaiky izahay 
hisy ihany ny solontena ho any Alger», hoy izy. Tsy mbola fantatra anefa ny isan’ireo delegasiona 
tsy mbola nanambara ny momba izany ny minisitra vaovao. 

Tany am-piandohana dia taranjam-panatanjahantena efatra ambin’ny folo no nokasain’ny Komity 
malagasy handraisantsika anjara. Nihena ho valo anefa izany taty aoriana ary mbola tsy fantatra 
hijanona amin’io isa io na hihena indray izany ato ho ato. Hetsika iray hoentina mifan­tina ireo 
afrikanina hiatrika ny Lalao Olympika ho an’ny tanora, hatao any Buenos Aires, Arzantina, ny Lalao afrikanina ho an’ny tanora, hotanterahina 
Alger amin’ny 19 – 29 jolay ho avy izao. 









Enregistrer mon nom, mon e-mail et mon site web dans le navigateur pour mon prochain commentaire. 



