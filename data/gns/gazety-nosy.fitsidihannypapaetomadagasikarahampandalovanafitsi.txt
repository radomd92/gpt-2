FITSIDIHAN’NY PAPA ETO MADAGASIKARA : HAMPANDALOVANA FITSIRIHANA MANOKANA IREO FIARA HITATITRA OLONA

Iray volana sy herinandro sisa dia ho tonga eto Madagasikara ny Papa François. Raha ny fanazavana 
tompon’andraikitra ambony eo anivon’ny EKAR, dia mpino katolika manodidina ny 8 hetsy no hanatrika 
lamesa lehibe ho tarihin’ny Papa Ray Masina, izay ho tanterahina eny Soamandrakizay, amin’io 
io. Ny ankamaroan’ireo mpino ireo anefa dia avy any amin’ny faritra ivelan’Antananarivo ka fiara 
maro no tsy maintsy hiasa amin’ny fitaterana ireo mpino ireo, na mandroso na miverina. Hita sy tsikaritra 
tato anatin’ny volana maromaro izay fa manao sesilany ny lozam-pifamoivoizana eny amin’ny lalam-pirenena 
mitarika fahafatesana olona maro. Ho fisorohana izany indrindra amin’izao fandalovan’ny Papa 
Masina eto amintsika izao dia nandray fepetra hentitra mikasika ireo fiara hitatitra olona avy 
faritra ho eto Andrenivohitra ny fanjakana. Anisan’ireo fepetra noraisina ny tsy maintsy hanaovan’ireo 
ny “visite technique” na fitsirahana teknika manokana. Raha toa ka mandalo amin’izay fitsirihana 
ilay fiara dia tsy afaka hitatitra olona mihitsy, ary sazy henjana no miandry ireo izay minia tsy 
izay lamina hapetraka izay. Ho fanamorana izany dia ho sokafana amin’ny andro sabotsy avokoa ny 
fitsarana fiara eran’ny Nosy, manomboka ny 3 ka hatramin’ny 27 aogositra ho avy izao. Ny zava-misy 
dia olana ara-teknika eo amin’ny fiara foana matetika no mahatonga ny lozam-pifamoivoizana eny 
lalam-pirenana ka izay no antony nandraisan’ny fanjakana izany fepetra izany. Ny fitandroana 
filaminana eny an-dalana ihany koa dia hamafisina mba hisorohana ny loza mety hitranga. 

