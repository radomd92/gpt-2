HAMPIASA OLONA 400… : HANAOVANA ASA TANAMARO NY FANDRAOFANA FAKO | NEWSMADA

Par Taratra sur 08/01/2016 

Hifandrimbonan’ireo minisitera ny fanadiovana ny tanànan’Antananarivo.Omaly, nampahafantatra 
minisiteran’ny Mponina sy ny raharaha sosialy ary ny fampiroboroboana ny vehivavy fa hanatanteraka 
tanamaro ho fandraisana anjara amin’ny fanadiovana. 

Mahatratra 400 ireo olona hanatanteraka izany asa tanamaro izany. 

Hiasa andro aman’alina eny Ambolokandrina, Ambohipo, Ankatso, Andavamamba, Ilanivato ary Anosipatrana 
olona ireo. Sady fandraisana anjara amin’ny fanadiovana ny tanàna no fitsimbinana ny olona latsaka 
fahasahiranana izao asa tanamaro izao raha ny fanazavana. Sandaina 3.500 Ar isan’andro ary 5000 
isan-kalina ireo olona ireo ary maharitra ora dimy ny asa. Novatsiana fitaovana ihany koa ireo 
hanao asa tanamaro ireo. 

Tsiahivina fa efa nisy ny asa tanamaro nandritra ny telo andro nataon’ny minisiteran’ny Mponina 
teny Ampefiloha Ambodirano ny 23 ka hatramin’ny 26 desambra lasa teo. Manodidina ny 100 ireo olona 
anjara tamin’izany. 



Les commentaires sont fermées. 

