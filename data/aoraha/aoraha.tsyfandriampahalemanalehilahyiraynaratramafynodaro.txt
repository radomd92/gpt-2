TSY FANDRIAMPAHALEMANA :: LEHILAHY IRAY NARATRA MAFY NODAROHIN’NY JIOLAHY • AORAHA

Notafihin’ny jiolahy miisa valo nitondra basim-borona sy hazo ny tokantrano iray tany Amboniavaratra 
Mangatokana-Andohan’Ilakaka, tamin’ny alin’ny alatsinainy lasa teo. Naratra mafy vokatry 
vono tamin’ny hazo nihatra taminy ny lehilahy iray tompon’ny trano voatafika. Vokatry ny fahatongavan’ireo 
filaminana no nampitsoaka an’ireo jiolahy. 

Tokony tamin’ny misasak’alina no nitrangan’ity fanafihana ity, araka ny fitantaran’ireo mponina 
an-toerana. “Tsy nanohitra an’ireo jiolahy akory io lehilahy tompon-trano io fa teo am-pandosirana 
no nifanehitra tamin’iretsy mpanao ratsy sasany ka novelesin’izy ireo tamin’ny hazo ny lohany. 
manaraka fitsaboana any amin’ny hôpitaly izy, hatramin’izao”, hoy ihany ny loharanom-baovao. 

Nitarika ireo mpitandro filaminana teny amin’ity trano voatafika ity ny lehiben’ny zandarimaria 
Andohan’Ilakaka. Vetivety izy ireo dia tonga tany an- toerana saingy tafatsoaka ireo jiolahy. Nisy ny savahao nataon’izy ireo tamin’ny toerana manodidina 
ny alina tontolo, tamin’io fotoana io saingy tsy nahitam-bokany izany. 









Enregistrer mon nom, mon e-mail et mon site web dans le navigateur pour mon prochain commentaire. 



