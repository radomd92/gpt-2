HOFANINA SY OMENA TANTSOROKA IREO VEHIVAVY AVY ANY KOWEIT | NEWSMADA

Par Taratra sur 05/04/2019 

Tonga, omaly, ny andiany faharoa amin’ireo vehivavy niasa tany Kowiet, miisa 52. “Mbola misy ny 
ny fodian’ireo ambiny mbola any… Homena tantsoroka sy fampiofanana izy ireo mba hiverenany eo 
tontolon’ny asa sy ny fiarahamonina… Jerena miaraka ny momba azy ireo”, hoy ny tale kabinetran’ny 
ny Repoblika, i Stéphanie Delmotte, teny am-pitsenana azy ireo teny Ivato. Salama tsara ireto 
manaraka ireto. Hita ihany anefa fa reradreraka ny sasany. “Asa natao ho an’ny olona efatra ny nataoko 
amin’ilay mpampiasa ahy… Tena tsy vitako sy tsy arako mihitsy… Misy fotoana marary ny tena nefa 
maintsy miasa”, hoy ny iray amin’izy ireo. Ny sasany kosa, efa matetika nokasain’ny mpampiasa 
haolana. Ho an’ny hafa indray, tena karazan’ny asa an-terivozona ny nataon’izy ireo. Tsy misy 
ny zon’olombelona… Tao ireo nandositra mihitsy na nifindra mpampiasa. 

Ny eo tonga, mandeha ny mandeha 

Mitaiza sy mikarakara olon-dehibe efa antitra na koa misahana ny ankizy sy miasa an-trano ny asan’ny 
amin’izy ireo. Etsy andaniny, mbola misy koa anefa ireo manao di-doha sy mikiribiby handeha hiasa 
amin’ny tany arabo. Nambaran’ny loharanom-baovao iray teny Ivato omaly fa nisy tovovavy telo 
hiainga hihazo any amin’ireo tany arabo ireo. Misy tambajotra mikarakara azy ireo ary teny an-toerana 
fotoana io nijery ny fahatongavan’ireo vehivavy avy any Koweit ireo. Midika izany fa ny eo tonga, 
mandeha mandeha ihany. Tokony hatao hazalambo ny atidoha amin’ny fandefasana mpiasa tsy manaraka 
lalàna sy ny fenitra izao. Tsy tokony ho tratry ny mena miraviravy koa anefa ireo vehivavy malagasy 
any ivelany… Misy andraikitry ny fanjakana ao anatin’izany rehetra izany. 





Les commentaires sont fermées. 

