HAZAKAZA-PIARAKODIA - RALLYE :: HIVERINA ETO ANTANANARIVO NY DINGANA FAHAENINA • AORAHA

Dingana mialoha ny farany. Taorian’ny fifaninanana notontosaina tany Mahajanga tamin’ny hazakaza-piarakodia 
du Boeny” dia hitodi-doha eto an-drenivohitra indray ny dingana fahaenina, mialoha ny farany, 
volana septamba ho avy izao. Hotanterahina amin’ny 13 – 14 septambra 2019 ny hetsika karakarain’ny 
Asa Tana na ny “Rallye tour de Tana 2019”. Hifampitady amina dingana manokana manodidina ny folo 
mpanamory fiarakodia amin’io fifaninanana io. An-jatony kilaometatra eo ho eo no hihazakazahan’ireo 
vinavinaina ho telopolo mahery amin’izany. 

Tamin’ny taon-dasa dia nahatratra valo amby roapolo ireo fiarakodia nandray ny fiaingana, ka 
ambin’ny folo tamin’izy ireo no tonga hatramin’ny farany. I Tahiana Razafinjoelina no nahazo 
laharana voalohany. Tamin’io fotoana io ihany koa no naha voahosotra ho tompondakan’i Madagasikara 
mpanamory Subaru Impreza ity. 

Hatramin’izao fotoana izao dia mbola manjavozavo tanteraka ny mety hisalotra ny anaram-boninahitra 
amin’ny fifaninanam-pirenena. Talohan’ny “Rallye du Boeny” dia i Rivo Randrianarivony no nitana 
laharana voalohany vonjimaika. Nanaraka azy Ny Anjara Razakabaona sy Frederic Rabekoto. Miankina 
dingana roa farany vao fantatra izay tena ho tompondakan’i Madagasikara noho ny fifanakaikezana 
amin’ny isa ho an’ireo mpanamory mitana ny laharana efatra voalohany. 









Enregistrer mon nom, mon e-mail et mon site web dans le navigateur pour mon prochain commentaire. 



