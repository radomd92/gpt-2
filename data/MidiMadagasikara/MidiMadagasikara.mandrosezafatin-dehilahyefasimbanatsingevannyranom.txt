MANDROSEZA : FATIN-DEHILAHY EFA SIMBA NATSINGEVAN’NY RANO – MIDI MADAGASIKARA

Omaly alarobia tokony tamin’ny 8 ora tany ho any no nahitan’ny olona mpanasa lamba fatin-dehilahy 
natsingevan’ny rano teny Mandroseza. Avy hatrany moa dia nampandrenesina ny tompon’andraikitra 
an-toerana ary ireo indray no niantso ny mpamonjy voina naka ny razana avy tao anaty rano. Na dia 
manomboka ho simba aza anefa ilay izy dia nahitana ratra teo amin’ny faritry ny lohany. Araka izany, 
fa fotoana elaela ihany no naha tao anaty rano azy. Ireo rehetra nanatri-maso dia tsy nisy nahafantatra 
maty ity. Araka izany, tsy mipetraka eny amin’ny manodidina izy. Rehefa nojerena ny akanjo teny 
dia tsy nisy taratasy mety hamantarana azy. Ny resaky ny olona re no manao vinavina fa, ankeviny 
maty izy io no navalan-drano. Efa misokatra ny fanadihadiana hahalalana ny marina mikasika izao 
izao. Eny amin’ny tranompatin’ny hopitaly ny razana. 



