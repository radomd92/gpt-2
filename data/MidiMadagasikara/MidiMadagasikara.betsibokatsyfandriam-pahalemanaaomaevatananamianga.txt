BETSIBOKA : TSY FANDRIAM-PAHALEMANA AO MAEVATANANA : MIANGAVY FIARAHA-MIASA AMIN’NY REHETRA NY ZANDARY – MIDI MADAGASIKARA

Iray volana taorian’ny fanafihan-dahalo nirongo basy mahery vaika nanao sesilany teto Maevatanàna, 
ny firongatry ny fanafihana mitam-piadiana tato ho ato, ary ny fisian’ny saika isan’andro ny vaky 
sy fandravana olona na andro na alina, dia nilaza ho leo ny teo anivon’ny Zandarimaria eto Maevatanàna, 
tarihan’ny lietinà-kolonely Armand Zanelisy kaomandin’ny vondron-tobim-pileovan’ny Zandarimariam-pirenena 
Betsiboka, ka mila fanampiana sy fiaraha-miasa amin’ny rehetra sy ireo andrimasom-pokonolona 
ny tenany amin’ny fifehezana izao firongatry ny tsy fandriam-pahalemana ato amin’ny faritra 
izao. Nambarany hatrany mantsy, fa baiko hentitra no nomen’ny sekreteram-panjakana miadidy 
Zandarimariam-pirenena ho an’ireo Zandary, fa mila filaminana sy fandriam-pahalemana ny vahoaka 
fiatrehana izao fifidianana ho avy izao, sy hiatrehany ny fiainany andavanandro ihany koa. Manoloana 
dia nampitandrina hatrany kosa ny lehiben’ny Zandary eto Betsiboka, fa tsy mandefitra amin’ireo 
sy ireo olon-dratsy mahatonga ny fiainam-bahoaka tsy hilamina, sy ny mpandraraha mitaintain-dava, 
tsy handefitra amin’ireo izay ho tratrany izy ireo, satria misy izao ny « opération mandio », ka 
andro na alina dia hamafisina ny fisavana sy ny fanaraha-maso ny tanànan’i Maevatanàna sy ny manodidina. 



Fa manin no zao vao miteny anzany e? nga dia tsy azo nosorohana mitsy io asandahalo io @ fanaovana 
sy POR? sa efa foana koa io asan’zandary taloha io? 















Ce site utilise Akismet pour réduire les indésirables. En savoir plus sur comment les données de 


