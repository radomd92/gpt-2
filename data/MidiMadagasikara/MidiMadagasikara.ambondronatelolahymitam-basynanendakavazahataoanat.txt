AMBONDRONA : TELOLAHY MITAM-BASY NANENDAKA VAZAHA TAO ANATY TAXI – MIDI MADAGASIKARA

Ny alin’ny alarobia teo no nitrangan’ity fanafihana mitam-basy ity. Nandeha fiarakaretsaka 
vazaha iray rehefa tratra alina tamin’izay nalehany. Tokony ho tamin’ny folo ora sy sasany, raha 
teo Ambondrona ny fiara nitondra azy, dia nijanona ny mpamily ilay fiarakaretsaka ary nilaza fa 
lasantsy ka mila manampy izany avy hatrany. Nosokafana ny “malle arrière” satria ao no nolazainy 
misy ny solika. Teo am-pikenonkenoana momba izany ilay mpamily no nisy telolahy nipoitra tampoka 
tao anaty maizina ary nanambana basy ilay vazaha. Norahonana sy noterena izy mba hanome ny finday 
aminy sy ny vola. Lasa tamin’ity fanafihan-jiolahy ity ny vola vahiny 540 euros, ny finday Iphone 
koa ny fakan-tsary raitra iray teny am-bozonany. Rehefa nandeha ny fanadihadian’ny mpitandro 
filaminana dia ahian’izy ireo ho ilay mpamily fiarakaretsaka ihany no atidoha nikotrika ity fanafihana 
Ny antony dia satria efa imbetsaka loatra no niverimberina teo an-toerana ny endrika asan-jiolahy 
izay nitranga. Izany hoe mody lany lasantsy dia mijanona ary mipoitra miaraka amin’ny basy avy 
ny mpiray tsikombakomba, izany dia mba hoentina hanamorana ny helok’ilay mpamily, ary amin’izay 
izay dia samy ho afa-maina ny rehetra. Mivadika tanteraka ny rasa, raha zohina ny zava-misy. Matoa 
mandeha fiarakaretsaka ny olona ary amin’ny andro alina, dia mba hiarovana ny tenany izany. Dia 
mbola voatafika izao ihany… 



Dia tokony hatomboka izany ny famotorana ilay mpamily taxi, ary ho fantatra ireo telo lahy namany 
Atao mamay mihitsy raha tsy milaza ny misy ireo namany. 

kay zany ny mpamily taxi ao tana efa tsy atokisana , dia aleo miaraka aminy ireny navette hotel na 
rey mpandeha fa ataovy anatra izao a!!! 

Aza mandeha alina leiretsy a ! 


















