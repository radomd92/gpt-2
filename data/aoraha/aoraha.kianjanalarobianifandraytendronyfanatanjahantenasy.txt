KIANJAN'ALAROBIA :: NIFANDRAY TENDRO NY FANATANJAHANTENA SY NY FAHASAMIHAFANA • AORAHA

Nankalazaina tamin’ny alalan’ny fanatanjahantena, toy ny taranja atletisma, ny andiany fahatelo 
« Fiaraha-miaina » na « Vivre ensemble » sy ny fankalazana ny tsingerin-taona faha-45 nitsanganan’ny 
Orchidées Blanches, tamin’ny herinandro lasa teo. Nifamotoana teny amin’ny kianjan’Alarobia 
ireo ankizy salama ara-batana na ireo manana fahasembanana. Tsy nisy fanavakavahana satria ny 
ao anatin’ny tontolo iray rahateo no isan’ny tanjon’ny hetsika « Vivre ensemble » efa fanaon’ny 
Orchidées Blanches. 

Sedram-pifaninanana maro no nandraisan’ireo atleta anjara. Nahatonga solontena avokoa ny ankizy 
avy amin’ireo sekoly miisa folo mitaiza ankizy manana fahasembanana ara-tsaina sy sekoly folo 
ianaran’ny ankizy tsy manana fahasembanana. Tao anatin’ ny firahalahiana sy toe-tsain’ny mpandala 
fanatanjahantena tokoa no niarahan’ireo mpandray anjara nifaninana nandritra ny tontolo andro. 











Enregistrer mon nom, mon e-mail et mon site web dans le navigateur pour mon prochain commentaire. 



