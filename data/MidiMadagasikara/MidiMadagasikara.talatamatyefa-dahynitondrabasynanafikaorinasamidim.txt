TALATAMATY : EFA-DAHY NITONDRA BASY, NANAFIKA ORINASA – MIDI MADAGASIKARA

Na dia nisy mpiambina aza ity orinasa iray teny Talatamaty ity dia mbola sahin’ireo olon-dratsy 
no nanafika azy. Omaly vao maraim-be tokony ho tamin’ny 1ora tany ho any, jiolahy efatra, tsy misaron-tava, 
niditra an-keriny tao amina orinasa iray tao Amborompotsy, Talatamaty. Raha ny fitantaran’ireo 
tonga nampandre ny mpitandro filaminana, vao tafiditra ireto jiolahy ireto dia nanambana basy 
nanontany ny toerana nisy ny vola. Tsy nisy afa-tsy mpiambina roalahy tao amin’ity orinasa ity 
fotoana io ary tsy afa-nikofoka tamin’ny basy teny an-tanan’ireo jiolahy. Nofatoran’ireo olon-dratsy 
hatrany ireto mpiambina ireto ary notampenany ny vavany. Raha ny voalaza hatrany dia nanam-potoana 
mihitsy olon-dratsy nivezivezena tao amin’ilay toerana, satria dia naharitra ora iray sy sasany 
Tsy nisy vola hitan’ireo jiolahy tao amin’ilay orinasa, ka izay fitaovana lafo vidy hitany no nentiny, 
ny solosaina efatra, ka nyroa no « portable », fahitalavitra, sns. 

Fa mbola fanafihan-jiolahy ihany koa no nitranga tamina tanana antsoina hoe Ambohimiadana, fokontany 
Distrika Ambohidratrimo, ny zoma alina hifoha asabotsy lasa teo. Jiolahy efatra mirongo Kalach, 
niditra an-keriny tamina mpivarotra iray teny an-toerana. Vao nahita ny basy nentin’ireto olon-dratsy 
tompon-trano dia nanaiky mora, ka nanararaotra ireto jiolahy ireto. Nanam-potoana teo amin’ny 
teo mihitsy izy ireo raha ny vaovao voaray hatrany. Entam-barotra maromaro miaraka amin’ny vola 
hetsy ariary no lasan’ireo jiolahy ireo. Tsy nisy aloha aina nafoy, na olona naratra nandritra 
fanafihana roa ireo. Ny fanontaniana mipetraka fotsiny dia hoe, mety ho andian-jiolahy iray ihany 
ireto ? Ny fanadihadian’ny mpitandro filaminana no afaka hilaza izany. 



