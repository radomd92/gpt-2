WORLD TRADE CENTER: RESY LAHATRA TAMIN’NY WORLD CLEANUP DAY | DÉLIREMADAGASCAR



Firenena 156 no nankalaza ny andro manerantany ho an’ny fanadiovana (World cleanup day). Mpilatsaka 
mahery ny 4000 no nanamarika izany ny sabotsy 15 septambra 2018 raha ny teto Madagasikara. Nahitana 
solontena avy amin’ny orinasa na fikambanana ireto mpilatsaka an-tsitrapo ireto. Anisany nandray 
tamin’ny fanadiovana faobe ny tanàna natao teto Antananarivo renivohitra sy ny manodidina ny 
World Trade Center Tana (WTCT). Tranga roa samihafa no niseho tamin’ny sabotsy 15 septambra 2018 
teo. Tao ny fanadiovana sy fanangonana ny poti-tsigara sy ireo fako tsy azo ahodina intsony manodidina 
Tao ihany koa ny fanangonana ny plastika sy fako azo ahodina. Tanjon’ny hetsika ny fiarovana ny 
iainana sy fanentanana ny olom-pirenena tsy hanary fako eny rehetra eny . 

Lohahevitra noraisina tamin’ity andiany ity ny hoe: « tanàna madio no tiako ». Ho fanamarihana 
nivondrona teny Anosy ireo mpilatsaka an-tsitrapo. Nanatevin-daharana azy ireo ny mpilatsaka 
miara-miasa amin’ny WTCT momba ny “Marathon International de Tana”. Tsiahivina fa ny 21 oktobra 
no hanatanterahana ity hetsika ara-panatanjahantena ity ary efa misokatra ny fisoratana anarana 
amin’ny Vima Ankorondrano, FMA Alarobia, ORTANA Antaninarenina. Manohana azy ity ny kaominina 
(CUA). Fihetsika nampisehoan’ny WTCT fa mpiara-miasa akaiky amin’ny CUA ny fandraisana anjarany 
andro manerantany ho an’ny fanadiovana. Araka ny tantara, ny fikambanana JCI Estonie no tompon-kevitra 
hanokanana andro iray hanadiovana sy hanangonana ny fako miparitaka eny rehetra eny, folo taona 
izay. Resy lahatra tamin’ity hevitra ity izao tontolo izao ka nametraka andro iray ho fanamarihana 
andro manerantany ho an’ny fanadiovana ka ny 15 septambra no hankalazana izany. 









Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

