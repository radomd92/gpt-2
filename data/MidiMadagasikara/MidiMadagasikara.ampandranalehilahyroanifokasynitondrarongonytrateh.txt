AMPANDRANA : LEHILAHY ROA NIFOKA SY NITONDRA RONGONY TRATEHAKY NY POLISY  – MIDI MADAGASIKARA

Lehilahy miisa roa indray no voasambotry ny polisy noho ny fifohana rongony ny alakamisy lasa teo, 
Ampandrana. Polisy avy ao Antaninandro nanao fisafoana no naheno fofona rongony nidofaka be nanodidina 
ka avy hatrany dia nanao ny asany. Tratra ambodiomby tokoa ireo mpifoka rongony. Mbola teo ampidorohana 
izy roa lahy no tonga ny mpitandro filaminana. Niroso tamin’ny fisavana ireto farany avy eo ary 
nahitana rongony iray fonosana mihitsy tany amin’izy ireo. Nentina namonjy ny biraon’ny polisy 
roa lahy hatao famotorana. Tamin’izany dia nilaza izy ireo fa teo Ampandrana ihany no nividiany 
tamin’ny vidiny arivo ariary. Fantatra moa fa mpandrava trano no asan’izy mirahalahy ary asa no 
teny Ampandrana. Tamin’ny fotoana fangalana aina amin’ny folakandro iny izy ireo no nanao ny fidorohana. 
an-dalam-pitadiavana ilay mpivarotra rongony ny mpitandro filaminana ankehitriny. Izy roa 
kosa mbola tazomina etsy Antaninandro. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

