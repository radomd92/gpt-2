LISI-PIFIDIANANA ETO TOAMASINA I : NIHENA HO 152.544 NY MPIFIDY ANKEHITRINY – MIDI MADAGASIKARA

Efa tonga eo anivon’ny CED Atsinanana araka ny vaovao ireo lisi-pifidianana nasiam-panitsiana 
teo. Isan’ny niteraka olana sy fitarainana maro ary fanakianana mavaivay azon’ny vaomiera mahaleotena 
ny fifidianana indrindra ity resaka lisi-pifidianana ny taona lasa ity, ka nanaovan’izy ireo 
goavana ny fanadiovana sy ny fanitsiana azy, tamin’y fiaraha-miasa tamin’ireo filoham-pokontany 
fanesorana ny maty sy ireo efa nifindra monina ary nampiditra ireo mpifidy vaovao. Raha ho an’ny 
Toamasina I dia nahita fihenana izany mpifidy izany taorian’ny fanaovana ny lisi-pifidianana 
teo, satria raha niisa 162.423 ny mpifidy nandritra ny fifidianana filoham-pirenena, dia tsy 
afa-tsy 152.544 izany ankehitriny. Raha atao ny kajy dia niisa 32.387 ny mpifidy nesorina raha 
22.823 ireo mpifidy vaovao nampidirina, saingy raha natao ny kajy manontolo dia nihena 9.879 ny 
manontolo teto Toamasina renihovitra. Io lisitra io izany no ampiasaina mandritra ny fifidianana 
ho solombavambahoaka ny 27 may ho izao, izay naken’ireo kandida nirotsaka hofidina avokoa, satria 
nanao ny ezaka rehetra ny Ceni sy ny filoham-pokontany nanatsara izany lisitra izany, na hita tamin’ny 
ihany fa tsy rototra tamin’ny fisoratana anarana ny ankamaroan’ny mpifidy noho ilay zava-nisy 
ny fifidianana ho filoham-pirenena izay nahitana lesoka goavana tamin’ny voka-pifidianana 
ka niteraka hakiviana tamin’ny mpifidy maro. 




















