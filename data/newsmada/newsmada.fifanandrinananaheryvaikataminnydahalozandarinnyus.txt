FIFANANDRINANA NAHERY VAIKA TAMIN’NY DAHALO  : ZANDARIN’NY USAD IRAY MATY, ROA HAFA NARATRA VOATIFITRA | NEWSMADA

Par Taratra sur 01/04/2016 

Zandary iray avy ao amin’ny Unité special anti-dahalo (Usad) no namoy ny ainy, roa hafa kosa naratra 
nandritra ny fifanandrinana nahery vaika tamin’ny andian-dahalo, efa ho 100 lahy, tao amin’ny 
Volambita, distrikan’Iakora, omaly maraina. 



Namoy ny ainy nandritra ny fifandonana tamin’ny dahalo miisa 100 tany Vavosy Iakora, omaly tamin’ny 
ora maraina, ny zandary GP2C Rakotondraparany, miasa ao amin’ny Escapara Ivato. Zandary avy amin’ny 
manokana hiady amin’ny dahalo (Usad) ity namoy ny ainy ity. Zandary roa hafa kosa naratra voatifitry 
dahalo teo amin’ny feny sy ny tongony. Dahalo miisa 20 kosa indray maty voatifitra raha omby miisa 
tafaverina amin’ireo omby miisa 60 lasan’ireo dahalo. 

Araka ny fampitam-baovao avy any an-toerana, nitrangana halatra omby tao Volambita distrikan’Iakora, 
tamin’ny 4 ora maraina. Dahalo miisa 100 no tompon’antoka tamin’izany. Omby miisa 60 niaraka tamin’ny 
roa ka zaza ny iray lasan’ireo malaso. Nanara-dia avy hatrany ireo zandary avy ao amin’ny vondron-tobim-paritra 
nampian’ireo miaramilan’ny Usad. Raikitra ny fifandonana tamin’ny 9 ora sy sasany tao amin’ny 
atao hoe Vavosy, fokontanin’i Volambita, distrikan’Iakora faritra Ihorombe. Toerana manelanelana 
telo (Betroka, Iakora, Midongy Atsimo) ity nitrangan’ny fanafihana ity. Voalaza fa tena henjana 
fifampitifirana satria manana fitaovam-piadiana mahery vaika koa ireo dahalo. Tamin’izany 
nahafaty ilay zandary miasa ao amin’ny Escapara Ivato. Nalefa notsaboina ao amin’ny hopitaly 
kosa ireo zandary roa lahy voatifitr’ireo dahalo. 

Nidina tany an-toerana avy hatrany ny kaomandin’ny FIGN, ny Jly Ramiandrisoa Jean de Dieu sy ny 
fari-piadidian’ny zandarimariam-pirenena ao Toliara, ny Jly Ramananjatovo Alphonse izay nanamafy 
hisy ny fanamafisana ny hetsika iadiana amin’ny asan-dahalo any amin’ireo faritra mena. Hisy 
fanampiny kosa alefa hanampy tosika ireo any Iakora. 

Olona fito koa maty voatifitry ny dahalo tany Tsiroanomandidy 

Fa nitrangana fanafihan-dahalo miisa 80 lahy nirongo basy Kalachnikov telo sy basim-borona tao 
Tsiroanomandidy, omaly maraina tamin’ny 5 ora. Vokany, olona miisa fito maty voatifitry ny dahalo. 
miisa 600 lasan’ireto dahalo ireto. Voalazan’ny loharanom-baovao avy any an-toerana fa misy 
Avancé ao an-toerana fa tsy afa-manoatra ny zandary. Ireo dahalo indray aza no mihantsy ary miandry 
zandary hanampy tosika avy any Tsiroanomandidy. Tsy vitan’izay, fa mbola novakin’izy ireo koa 
fiangonana iray ao Ambaravaranala ka nanao izay danin’ny kibony ireto malaso ireto. 

Tena efa fihantsiana mihitsy ny ataon’ny dahalo amin’izao fotoana izao. Tsy afa-manoatra anefa 
mpitandro filaminana manoloana ny fitaovam-piadiana mahery vaika eny am-pelatanan’izy ireo. 
mampanano sarotra ireo mpitandro filaminana ny fahasarotan’ny lalana. Voafehin’ny dahalo rahateo 
faritra atsimo iny. Tokony hampiana ny fitaovam-piadian’ireo mpitandro filaminana hoenti-miatrika 
asan-dahalo. 



Les commentaires sont fermées. 

