RESY TOSIKY NY ZANDARY: IREO DAHALO INDRAY NO NIANTSO VONJY TAMIN’NY NAMANY | NEWSMADA

Par Taratra sur 13/11/2019 

Tsy afa-manohitra intsony ireo dahalo fa manomboka mitolo-tena mba tsy ho faty. Toy ny zava-nitranga 
amin’ny fokontany Sahamandresy satria ireo dahalo indray no niantso vonjy. Azon’ny zandary ny 
Kalach roa niaraka tamin’ny dahalo dimy lahy. 

Raikitra ny fifandonana teo amin’ny zandary mpampandry tany sy ireo andian-dahalo mitam-piadiana 
vaika tao an-tanànan’i Soatàna, fokontany Sahamandresy, kaominina ambanivohitr’i Talata Vohimena, 
Manandriana, ny alatsinainy teo. Nahazo angom-baovao ny zandary ao Talata Vohimena fa misy andian-dahalo 
amina trano iray. Vao tonga anefa ireo zandary dia tifitra variraraka avy hatrany no nitsena azy 
Nanomboka teo ny fifandonana nandritra ny ora iray ka rehefa resy tosika ireo malaso dia niantso 
tamin’ny telefaonina finday hoe : “Ry Maitsoanala, vonjeo izahay fa maty aty”. Vokany, azo sambo-belona 
dahalo miisa dimy raha azo teny amin’izy ireo koa ny basy Kalachnikov roa niaraka tamin’ny bala 
avy. Hita teo amin’ny toerana nitrangan’ny fifampitifirana koa ny omby efatra avy nangalarin’izy 
Tsy nisy kosa ny aina nafoy nandritra ny fifandonana. Mitohy ny fanadihadiana ataon’ny zandary. 



Votre adresse email ne sera pas rendue publique 















