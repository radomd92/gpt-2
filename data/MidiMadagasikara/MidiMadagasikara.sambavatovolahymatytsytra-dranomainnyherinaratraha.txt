SAMBAVA : TOVOLAHY MATY TSY TRA-DRANO MAIN’NY HERINARATRA « HAUTE TENSION » – MIDI MADAGASIKARA

Loza tsy nampoizin’ny maro no niseho tao an-tampon-tanànan’i Sambava, ny tolakandron’ny 17 novambra 
tokony ho tamin’ny efatra ora, ka tovolahy iray manodidina ny 20 taona eo, no maty tsy tra-drano 
herinaratra, tao amin’ny Fokontany Ambodisatrana II. Raha ny vaovao voaray, naka hazo tany an-tsaha 
tamin’ny namany ity tovolahy namoy ny ainy. Teny an-dalana hody anefa, nikasoka tamin’ny taribin’ny 
mitondra herinaratra mahery vaika, izay somary mikirazorazo ity tovolahy, ka maty teo no eo. Rehefa 
ny loza, dia nampandre haingana ny olona tany an-tanàna sy ny manampahefana any an-toerana momba 
loza ity ireo namany niara-dia taminy. Taorian’izay, tonga nijery ifotony ny zava-misy ny avy 
amin’ny Jirama sy ny Zandary ary ny mpitsabo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

