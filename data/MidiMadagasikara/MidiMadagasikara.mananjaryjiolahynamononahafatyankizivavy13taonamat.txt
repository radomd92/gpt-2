MANANJARY : JIOLAHY NAMONO NAHAFATY ANKIZIVAVY 13 TAONA, MATIN’NY FITSARAM-BAHOAKA – MIDI MADAGASIKARA

Nitrangana fitsaram-bahoaka indray, tany amin’ny Distrikan’i Mananjary, Faritra Vatovavy 
ny zoma teo. Jiolahy iray voalaza fa malaza ratsy amin’ny fanafihana mitam-piadiana no tra-tehaky 
Fokonolona tao Andranomborodolo any amin’ny Kaominina ambanivohitry Tsiatosika, ny 12 janoary 
ka maty tsy tra-drano niharan’ny fitsaram-bahoaka. Araka ny tati-baovao voaray avy any an-toerana, 
jiolahy dimy tsy nisaron-tava nanafika mpivarotra iray, tao amin’ny Fokontany Anivorano, Kaominina 
Tsiatosika hatrany, ny alin’ny 27 desambra lasa teo, ka norobain’ny olon-dratsy tamin’izany 
vola iray tapitrisa Ariary niampy entam-barotra maromaro zakan’ ireo malaso. Maty tsy tra-drano 
jiolahy ihany koa ny zazavavy iray zanak’ity mpandraharaha voatafika. Fantapantatr’ izy mivady 
ny iray tamin’ireto dahalo, satria mpividy entana ao amin’izy ireo ihany, ka nanomboka teo ny fikarohana 
nahavanon-doza. Raha ny loharanom-baovao akaiky ny mpitandro filaminana mandray an-tànana 
raharaha, dia mbola mitohy ny fikarohana an’ireo efa-dahy nandositra naman’ity jiolahy namoy 
ainy ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

