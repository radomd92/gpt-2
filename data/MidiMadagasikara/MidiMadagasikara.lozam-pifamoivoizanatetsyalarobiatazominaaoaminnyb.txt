LOZAM-PIFAMOIVOIZANA TETSY ALAROBIA : TAZOMINA AO AMIN’NY BAC ILAY MPAMILY – MIDI MADAGASIKARA

Omaly ihany dia niparitaka tamin’ny tambajotra sosialy ny sarin’ny tompon’ilay fiara izay namily 
Ilay fiara dia tena nitovy saingy tsy fantatra kosa raha tena izy ilay sary. Raha ny fijery azy dia 
tovolahy ilay tompon’andraikitra tamin’ny lozam-pifamoivoizana tetsy Alarobia ny harivan’ny 
teo, tsy fitandremana izay nitarika ny fahafatesan’ny olona roa tao anatin’ny fianakaviana iray 
misy dimy mianaka. Raha nanontaniana ny teo anivon’ny pôlisy omaly dia nilaza izy ireo fa ao amin’ny 
des Accidents (BAC) aloha no itazomana ilay tovolahy. Sampan-draharaha misahana ny fanadihadiana 
ny lozam-pifamoivoizana izy io ary mahakasika ny lozam-pifamoivoizana tokoa aloha no antony 
azy. Ny amin’ny namoahanay basy indray, araka ny fijoroan’ny olona vavolombelona teny an-toerana 
alahady teo, dia mbola mety ho raharaha hafa tanteraka. Tsy mbola nandrenesam-peo aloha ny pôlisy 
momba an’izany. 




















