ADY TOTOHONDRY :: MPIKATROKA ETO ANALAMANGA FITO VOAHOSOTRA HO TOMPONDAKA • AORAHA

Nampamiratin’ireo mpikatroka fito niambozona medaly volamena ny Ligin’ Analamanga taranja 
totohondry, teny amin’ny kianja mitafon’ny ANS Ampefiloha sy teny amin’ny lapan’ny Fanatanjahantena 
nandritra ny efatra andro. Nahatratra fito ambin’ny folo amby zato ireo mpandray anjara avy tamin’ny 
roa ambin’ny folo tamin’ity fifaninanana ity. 

Isan’ireo nampisongadina an’Analamanga i François Rabenandrasana (-91 kg), izay nandresy an’i 
Randriamaromanana avy any Bongolava. Toy izany ihany koa i Faniry Ramarosafidy (-60 kg), Nomenjanahary 
Randrianarison (-64 kg), Faly Malala Andrianarison (-69 kg) ary Robin Rabiarison (-75kg). Teo 
sokajy vehivavy kosa, voahosotra ho tompondakan’i Madagasikara i Natacha Randriamiarana (-48 
voahosotra ho mpikatroka mendrika, sy Rindratiana (-51 kg). 

Ny Ligin’Itasy, izay nahazo tompondaka telo no teo amin’ny laharana faharoa, raha ny Ligin’Atsinanana 
no teo amin’ny laharana fahatelo, tamin’ny alalan’ny medaly volamena telo. “Hanaraka ny fampivondronana 
ny Lalaon’ny Nosy, hatao any Maorisy amin’ny volana jolay ho avy izao, ireo tompondaka roapolo 
ny sokajin-danja sy ireo lefiny. Haharitra dimy ambin’ny folo andro izany fampivondronana izany. Hisy aorian’izany, amin’ny volana avrily, ny katrok’ady fihantsiana hitsapana farany an’ireo 
hiatrika ny fampivondronana faharoa amin’ny volana mey”, hoy i Hery Mamy Rabarisoa, filohan’ny 
ady totohondry. 











Enregistrer mon nom, mon e-mail et mon site web dans le navigateur pour mon prochain commentaire. 



