FIHODINANA FAHA-2 : MANGINGINA NY ETO ANTANANARIVO

Androany alatsinainy faha 03 desambra 2018 no manomboka ny fampielezan-kevitra izay ho filoham-pirenena 
kandidà Andry Nirina Rajoelina sy Marc Ravalomanana. Tsy toa ny fiomakomanana toy ny tamin’ny 
oktobra 2018 teo ny fanomanana sy ny fihetsiketsehana amin’ity propagandy ity raha ny fahitana 
zavamisy nanomboka omaly alahady faha 02 desambra izay ao ankatokin’ny fampielezankevitra ity. 

Tsy mbola nisy hita ny olona teny amin’ny foibe isakin’ny fokontany teto Antananarivo renivohitra 
ny nisy tamin’ny volana lasa teo iny. Mangingina na Ravalomanana Marc na Andry Nirina Rajoelina. 
izany koa ireo mpomba azy ireo. Inona no anton’izany? Hanova tetika ve izy roalahy ireto sa efa matoky 
samy manana ny mpomba azy? 

15 andro ihany nefa no fampielezankevitra amin’izao fihodinana faharoa izao. Tsy hahafahana 
an’i Madagasikara intsony izany hoan’ny mpifaninana ireo. 

Iankinan’ny fifidianana rehetra eto Madagasikara ny vokatra azo eto amin’ny faritra Analamanga 
ny faritan’Antananarivo. Izay mandresy eto mazana no lasa filoham-pirenena. Eo anatrehan’ny 
misy ankehitriny izay, dia mahagaga ihany ny zava-misy. Amin’ny fotoana toa izao dia tsy azo atao 
matoky tena fatratra. 

Ny any amin’ny faritra koa dia mitovitovy amin’izay misy eto Antananarivo izao ihany no zava mitranga. 
samy tsy misy taitra ny olona. Misy ny milaza fa diso fanantenana tamin’ny vokatra tamin’ny dingana 
iny. Ny azo lazaina dia reraka ny vahoaka Malagasy amin’ny fitadiavana ny hohanina isan’andro 
ny mitady vola no mahamaika azy amin’izao fotoana izao aloha. 

Araka ny efa voalaza teto amin’ity gazety ity dia adin’ny mpanambola ity ka izay mahay mampiasa 
vola ananany no ho mpandresy amin’izy mianaka mirahalahy ireo. 



