HELIKÔPTERA 5 : MAMPIERITRERITRA KA MILA FANAZAVANA

Maika dia maika ny ady amin’ny tsy fandriam-pahalemana eto amin’ny firenena amin’izao fotoana 
ary mila fandraisana andraikitra haingana. Zava-dehibe amin’ny vahoaka no andrenesana fa efa 
helikôptera dimy amin’ny firenena Belge ny fanjakana Malagasy tarihin’ny filohany Andry Nirina 
Iza moa no tsy ho faly amin’izany eo anatrehan’ny firongatra ny asan-dahalo sy ny 

« kidnapping » ary ny asan-jiolahy izay mamely mafy ny firenena amin’izao fotoana izao. 

Raha miresaka amin’ny olona any amin’ny faritany izay potika ny asan-dahalo tao anatin’ny 10 taona 
dia velom-panantenana izay tsy izy izy ireo. Tsy te-hahalala na avy aiza na avy aiza no nihavian’izany 
ny fahatongavany no mahaserina azy ireo sy mahamay azy. Ary mbola tsy te-hahalala na vola avy aiza 
nividianana izany. Ny mahamay azy ireo dia ny hisian’ny tsy fandriam-pahalemana. Rariny sy hitsiny 
fomba fijery izany satria mafy loatra ny maty havana aman-janaka, raim-pianakaviana ary faharavana 
isan-karazany. 

Manaiky ny mahazava-dehibe ny fandraisana andraikitra ataon’ny fanjakana Andry Nirina Rajoelina 
ny sokajin’ny mpanao pôlitika maro sy ny manam-pahaizana amin’ny fividianana ity helikôptera 
ity saingy mangataka fanazavana sy fampitam-baovao mazava amin’izany. 

Voalohany indrindra dia manontany ny vola nividianana io helikôptera io izy ireo. Moa ve tafiditra 
anatin’ny teti-bolam-panjakan 2019 izy io? Raha tsy ao dia vola avy aiza no nalaina hividianana 
Sa efa tafiditra amin’ilay fahefana nomen’ny depiote ny filohan’ny repoblika tamin’ny faha 5 
2019 lasa teo iny. Raha izay nefa no izy, dia fantatra fa efa tao alohan’izay no novidiana ireo helikôptera 
Mila fanazavana izany hoy ny mpanaraka ny vaovao pôlitika izany satria misy ny lalàna sy fepetra 
maintsy arahana amin’ny fandaniam-bolam-panjakana toa izao. 

Ny helikôptera toa ireto dia tsy maintsy fifanarahana ataon’ny fanjakana sy fanjakana ihany satria 
hoan’ny tafika izy ireo. Misy ny lalàna iraisam-pirenena momba izany. Ny vidin’ny helikôptera 
dia tombanana any amin’ny “1million d’euro” na 4 miliara ariary any ho any. 20 miliara ariary izany 
vidin’ireo fiaramanidina 5 ireo. 

Mbola resaka hafa koa ny mahakasika ny fanamoriana azy ity satria tsy manana miaramila mpanamory 
intsony isika izao. Noho izany dia tsy maintsy hanakarama vazaha indray. Isan’ny olana amin’ny 
ankehitriny io. Mpanamory fiaramanidina no ananantsika fa ny mpanamory helikôptera efa nahavita 
asany avokoa. Dia tsy maintsy hamonjy any amin’ny “Sky Service” any Mahajanga izay orinasa manana 
helikôptera indray izany ny tafika malagasy. 

Mbola miteraka resabe moa hatramin’izao ny mahakasika ireo helikôptera “alouette” izay ampiasan’ny 
amin’izao fotoana izao ireo. Raha ny loharanom-baovao misy azonay mahakasika azy ireo dia avy 
Belgique no nihaviany teto Madagasikara tamin’ny taona 2009. Tsy misy antoka izy ireo. Vokany 
ireny nivadika ireny, ary efa tsy tokony hiasa intsony. 

Ny fitantanana ny raharaham-panjakana dia tokony hazava tsara avokoa. Sady takian’ny Lalàmpanorenana 
no zo ny vahoaka koa. Ny fitantanana mangarahara sy mazava no fototrin’ny fahatokisana voalohany 
amin’ny mpitondra sy ny entina ary fototrin’ny fitoniana amin’ny firenena iray. 



