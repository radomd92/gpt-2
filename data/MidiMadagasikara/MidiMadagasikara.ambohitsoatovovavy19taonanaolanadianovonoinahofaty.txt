AMBOHITSOA : TOVOVAVY 19 TAONA NAOLANA DIA NOVONOINA HO FATY – MIDI MADAGASIKARA

Naolana dia novonoina. Tovovavy iray mpianatra eny Androndra no hita faty tao anatin’ny tany malalaka 
mifefy hazo tetsy Ambohitsoa. Niboridana ny tapany ambany ary feno ratra ihany koa ny vatany. Mbola 
teo amin’ny manodidina teo ny « serviette hygiénique » izay mety manaporofo fa tao anatin’ny fadim-bolany 
tovovavy. Kanefa dia io niharan’ny habibiana tsy roa aman-tany io. Raha ny fihevitry ny olona dia 
anatin’ilay oram-be nitranga ny alin’ny zoma teo no nandeha ity heloka bevava ity. Toy izany hatrany 
ny vonoan’olona nitranga teny Ambohitsoa : ao anatin’ny oram-be hatrany. Nihoron-koditra indray 
mponina raha nandre sy nahita ity tranga ity. Ny antony dia efa fanindiminy izay ny vehivavy hita 
sy naolana teo amin’iny fokontany iny. Misy amin’ireo no efa lehibe, efa 70 taona, nisy ny mpiasan’ny 
afaka haba, 32 taona. Midika izany fa tsy mifidy izay hanararaotana ny filan-dratsiny mihitsy 
olon-dratsy tompon’andraikitra amin’izao heloka bevava izao. Efa maro ny olona nosamborina 
amin’ny manodidina ary naiditra am-ponja, satria raha ny fijery azy dia jiolahy manao valifaty 
mamono olona eny an-toerana ireo. Rehefa fanindiminy kosa anefa ny olona maty rehefa naolana, 
mitovy avokoa ny fisehoany ary tsy mifanalavitra ny toerana nitrangany, toa mampieritreritra 
hoe sao mba olona mitovy ihany no tompon’andraikitra amin’ireo heloka bevava miverimberina ireo. 
indray ny mponin’Ambohitsoa, indrindra ny vehivavy… 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

