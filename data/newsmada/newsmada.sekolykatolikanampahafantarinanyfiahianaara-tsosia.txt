SEKOLY KATOLIKA  : NAMPAHAFANTARINA NY FIAHIANA ARA-TSOSIALY TANY MIARINARIVO | NEWSMADA

Par Taratra sur 11/06/2016 

Nanofana ireo inspektera sy talen-tsekoly 65 mianadahy ao amin’ny fari-piadidiam-pampianarana 
Miarinarivo ny Tahirim-pirenena misahana ny fiahiana ara-tsosialy (Cnaps), ny 7 hatramin’ny 
10 jona. Tanjona ny ahazoan’ny mpampianatra sy ny mpanabe ny zo sy fiahiana ara-tsosialy amin’ny 
toy ny any amin’ny orinasa tsy miankina rehetra. 

Nitarika ny fanofanana ny lehiben’ny sampandraharaha ara-tsosialy sy ara-pahasalamana (Sass), 
Charles Emilson, ny miandraikitra ny fanampiana ny fianakaviana, Randria Alhin, Randriamanalina 
misahana ny fisotroan-dronono, notarihin-dRasoanaivo Didier, talen’ny fenitra sy ny fikarohana 
amin’ny Cnaps. Nampahafantarina ny lalàna, ny fanampiana omen’ny Cnaps, ny zon’ny mpiasa ary 
adidin’ny mpampiasa. 

Nisy fifanakalozan-kevitra taorian’ny fiofanana. Anisan’ny nivoitra mikasika ny tahan’ny 
8% arotsaky ny mpampiasa ho an’ny mpampianatra ary 1% ny esorina amin’ny karaman’ny mpiasa isam-bolana. 

Mahatratra 1.100 ny mpampianatra ao amin’ny sekoly katolika any Miarinarivo Itasy, ahitana mpianatra 
35.000. 



Les commentaires sont fermées. 

