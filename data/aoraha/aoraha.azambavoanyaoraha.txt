AZA MBA VOANY • AORAHA

Tandremo! Toy ny mandeha ho azy, hono, raha ny filazan’ny minisitry ny Fitsarana, ny fandefasana 
vonjimaika ny voampanga iray amin’izao fotoana izao raha sendra miakatra Fampanoavana ny raharaha 
Tsy baiko nidina io na lalàna mipetraka fa ny fanasaziana nataon’ny minisitra an’ireo mpitsara 
izay voasaringotra tamin’ny fanomezana fahafahana vonjimaika ny lehilahy iray tany amin’ny 
Toamasina, nefa voampanga ho atidohan’ny raharaha fakàna an-keriny, no nitarika an’izao fampidirana 
mandeha ho azy izao. 

Nanjary nipetraka ho mpampianatra mihitsy moa ingahy minisitra raha niantso an’ireo mpitsara 
tsy hiahiahy na hatahotra amin’ny fanatanterahana ny asany. Raha ny tokony ho izy dia ny mpitsara 
faritana fa mahay manavaka ny ratsy sy ny tsara noho izy mandray an-tanana ny famahana ny olana samihafa 
bevava, fifandirana, fifanolanana, tsy fitovian-kevitra…) eo anivon’ny fiarahamonina. Fialokalofan’ny 
mitady ny marina, hono, ny lapan’ny Fitsarana, araka ny sorabaventy hita raha sendra miditra etsy 
lapa etsy Anosy isika. Tao anatin’ny taona maro kosa anefa dia voasokajy tao anatin’ireo sehatra 
nanjakan’ny kolikoly ny Fitsarana teto Madagasikara. 

Mbola ahiahina kolikoly ihany koa mantsy no antony nampiatoan’ny minisitry ny Fitsarana tamin’ny 
an’ireo mpitsara efatra namoaka « didy hafahafa », tany Toamasina ireo. Vao mainka hafahafa izao 
ny zava-misy nataon’ny minisitra izao, satria sady tsy vahaolana fa olana fanampiny, raha tsy 
afa-tsy ny fahafenoan’ny fonja manerana ny Nosy. Karazana fanehoana hatezerana ho firaisan-kina 
namany mpitsara efatra ve no mahatonga an’izany fampidirana am-ponja vonjimaika toa lasa mandeha 
azy izany, sa tena tahotra tokoa ? Eo no mipetraka ny fanontaniana fa toy ny ody varatr’i mompera 
ny fisorohana ny fiakarana Fitsarana amin’izao fotoana izao : ny aza mba voany ! 









Enregistrer mon nom, mon e-mail et mon site web dans le navigateur pour mon prochain commentaire. 



