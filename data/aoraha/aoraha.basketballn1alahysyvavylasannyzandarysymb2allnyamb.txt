BASKET BALL – N1A LAHY SY VAVY :: LASAN’NY ZANDARY SY MB2ALL NY AMBOARAN’NY LIGY • AORAHA

Norombahin’ny ekipan’ny zandarimariam-pirenena (GNBC) sy ny Madagascar Basket-ball to All 
ny amboaran’ ny Ligin’i Diana taranja basket ball sokajy N1A lahy sy vavy, taorian’ireo lalao famaranana 
fihodinana voalohany ho an’ny fiadiana ny ho tompondakan’i Madagasikara tany Antsiranana, ny 
herinandro teo. Lavon’ny GNBC tamin’ny isa 80 noho 65 ny ekipan’ ny Polisim-pirenena (Cospn) ho 
sokajy lehilahy. Teo amin’ny vehivavy indray dia niondrika teo anatrehan’ny MB2All tamin’ny 
53 noho 5, ny ekipan’ny Sôma Beach Basket ball Club (SBBC). 

Nitana ny laharana fahatelo ny ekipan’ny MB2All rehefa nanilika ny ekipan’ny Cosmos Diana tamin’ny 
59 noho 50 tamin’ny lalao fiadiantoerana sokajy lehilahy. Ny ekipan’ny JEA indray no nitana ny 
fahatelo, taorian’ny nandavoan’izy ireo ny ekipan’Ankaratra tamin’ny isa 71 noho 59 ho an’ny 
vehivavy. 

Taorian’ny fihodinana voalohany no nanapahana fa “haroso ny fihodinana faharoa” nokasaina hotanterahina 
Antananarivo amin’ny 14 – 26 novambra 2019. “Tokony hovitaina mialoha ny 25 septambra ny fiadiana 
amboaran’ny ranomasimbe Indianina (CCCOI), ka hahafantarana izay hiatrika ny “Africa Basket- 
League” na ny “Afro Ligue” amin’ity taona ity”, hoy i Jimmy Randriamandimby, filohan’ny vaomieran’ny 
eo anivon’ny Federasiona malagasin’ny basket-ball. 









Enregistrer mon nom, mon e-mail et mon site web dans le navigateur pour mon prochain commentaire. 



