TOHIN’NY HALATRA VOAMASO TAO TOLIARA  : NISY ANDIAN’OLONA NITAKY OMBY, AVY EO NANDROBA | NEWSMADA

Par Taratra sur 10/03/2018 

Nihorohoro ny mponina tao an-tampon-tanànan’i Toliara. Nidina an-dalambe nanao fihetsiketsehana, 
ireo andian’olona avy amin’ny foko Antandroy ao Toliara. Nitaky ny omby miisa 33, ho onitry ny namonoana 
tovovavy voalaza fa nangalarana voamaso izy ireo. Nivadika ho fandrobana anefa izany, ka nisy 
ireo voasambotra. 

Nirefodrefotra ny basy tamin’ny alalan’ny tifi-danitra sy ny grenady lakrimozena nalefan’ny 
filaminana nandrava ny fihetsiketsehan’ireo olona avy amin’ny foko Antandroy nitaky ny hanomezana 
fianakavian’ilay tovovavy 15 taona hita faty tao amin’ny fokontany Besasavy, omby miisa 33, araka 
nifanarahana ho solon’ny fahafatesan’ny havan’izy ireo. Araka ny fampitam-baovao avy any an-toerana, 
vao maraina tao an-tanàna niaraka tamin’ny fitaovam-piadiana toy ny antsy lavalela, kibay, lefona, 
ary vatobe ireto andian’olona avy amin’ny foko Antandroy ireto, nampihorohoro olona manerana 
tanàna tamin’ny alalan’ny fampijanonana posy rehetra niasa tao Toliara. Vokany, maro ny posy 
omaly, ka tsy afa-nanohy ny asany toy ny fanaon’izy ireo andavanandro. Raikitra ny fifanjevoana 
amin’ireo mpanao fihetsiketsehana satria nikasa hiditra an-keriny tao amin’ny lapan’ny Fitsarana 
andian’olona marobe ireto, saingy voasakan’ny mpitandro filaminana izany. Nentin-katezerana 
olona ka niraradraraka ny tora-bato izay nivadika ho fandrobana sy fanimban-javatra ary fidarohana 
teny an-dalambe tamin’ny lalana ao an-tampon-tanànan’i Toliara, toy ny ao Bazaribe, Sanfily, 
Mahavatsy hatrany amin’ny bazary Sakama ary Besasavy, lalana nolalovan’ireo mpanao fihetsiketsehana. 

Nanao ny asany ny mpitandro filaminana nanaparitaka tamin’ny alalan’ny tafi-danitra sy ny fandefasana 
lakrimozena, nanomboka teo Bazaribe sy Bazary Sakama ary hatrany Maninday. Vokany, olona miisa 
indray voasamboatra raha olona dimy kosa naratra mafy ka naiditra hopitaly avy hatrany. 

Nihorohoro ny mponina ao Toliara… 

Manoloana ity raharaha ity, nihoroho tanteraka ny mponina ao an-tampon-tanànan’i Toliara, omaly. 
nisy sahy nivoaka ny trano ny ankamaroan’ny olona, nanakaton-trano avokoa ireo tranombarotra 
ao an-tampon-tanàna rehetra hatramin’ny banky, nikatona ny sekoly. Fantatra tamin’ny alalan’ny 
hatrany fa nisy sekoly tsy miankina miisa roa ao Andamboly Toliara indray nidiran’ireo mpanao 
an-keriny ka nandositra avokoa ireo mpianatra. 

Nandray fepetra koa ny eo anivon’ny Oniversiten’i Maninday ka najanona ny fampianarana satria 
fa nikasa hiditra an-keriny tao koa ireo mpanao fihetsiketsehana. Marihina fa isan’ny voasaringotra 
raharaha izao ny Oniversiten’i Maninday amin’ny alalan’ny mpianatra iray voalazan’ny rain’i 
(ilay tovovavy 15 niharam-boina) fa nifankatia tamin-janany sy tompon’antoka tamin’ity vonoan’olona 
sady nanala ny voamason-janany. Nampodiana, araka izany, ireo mpianatra sy mpampianatra ao amin’ny 


Tsiahivina fa hita faty tsy nisy maso havia, ny 27 febroary 2018 lasa teo, tao Besasavy ity tovovavy 
taona antsoina hoe Eliane ity. Notondroin’ny rainy ho tompon’antoka tamin’izany ny sakaizany 
taminy. Tsy nahafaly ny fianakavian’ilay niharam-boina anefa ny tsy nandoavana ny onitra nifanarahana 
raharaha ity dia ny omby miisa 33 mba handevenana sy hitondra ny razana any Tsihombe. 

Tsy mbola hita kosa hatramin’izao ilay tovolahy mpianatry ny Oniversiten’i Maninday voarohirohy 
tompon’antoka tamin’ity halatra voamaso ity. 

Fantatra kosa, araka ny loharanom-baovao avy any an-toerana fa tsy mbola nalevin’ny olona fa navelan’izy 
ao amin’ilay trano nahitana azy ny fatin’ilay tovovavy. Efa nisy kosa ny fihaonana teo amin’ny 
faritra sy ny lehiben’ny foko Antandroy ao Toliara. Andrasana ny vokatr’ity fihaonana ity sy ny 
horaisin’izy ireo. 



Les commentaires sont fermées. 

