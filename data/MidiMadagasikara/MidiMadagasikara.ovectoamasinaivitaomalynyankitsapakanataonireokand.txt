OVEC TOAMASINA I : VITA OMALY NY ANKITSAPAKA NATAON’IREO KANDIDA SOLOMBAVAMBAHOAKA – MIDI MADAGASIKARA

Natao omaly tao amin’ny lapan’ny faritra atsinanana araka ny tetiandron’ny vaomiera mahaleon-tena 
ny fifidianana na ny CENI, ny nakitsapaka ho an’ireo kadida voahazona ho safidian’ny mpifidy ny 
solombavambahoaka ny 27 may ho avy izao ho an’ny distrikan’i Toamasina I. Miisa 12 ireo kandida 
ka nandritra ny antsapaka dia laharana voalohany ny lisitry ny Tiako I Madagasikara tarihan’Atoa 
Jean Claude, faharoa ny lisitra tsy miankina Atoa Josepha, ny fahatelo misy ny kandida tsy miankina 
Harison Sebastien izay tsy maintsy hametra-pialana amin’ny maha senatera azy ato ho ato, fahefatra 
kandida tsy miankina Botozaza Pierrot, fahadimy misy ny kandida tsy miankina Me Tody Arnaud izay 
anatin’ny vondrona Mapar ihany saingy nisafidy ny hifaninana amin’ny mpiara-dia aminy teo aloha, 
ny lisitry ny Gasy.Mi, fahafito ny tsy miankina Mamonjy Ratsimbazafy, fahavalo no misy ny Isika 
miaraka amin’i Andry Rajoelina misy an-dRtoa Naharimamy Irma Lucien, fahasivy ny MTS misy an’Atoa 
Ratsiraka, fahafolo ny Gasikara Antsika Rehetra misy an’Atoa Mahavimbina Alain, faha-11 ny kandida 
miankina Ndahimananjara Johanita, ary ny farany laharana faha-12 ny lisitry ny AKFM-Fanavaozana 
ny lisitra tarihan’Atoa Rakotomalala Henri na Riribe. Nambaran’ny CENI Toamasina fa vita izay 
dingana faharoa amin’ny fanomanana ny fifidianana ka hiroso amin’ny fampielezan-kevitra ny 
sy ny mpanohana azy ny 06 may izao ; nisy noho izany ny antso avo nataon’izy ireo amin’ny fanajana 
lalana velona sy ny fifanajana eo amin’ny samy kandida. Ankoatra izany dia naneho ny heviny tamin’ny 
fahatelo azony ny kandida Dr Benessy Harison Sebastien, ka nilazany fa toko telo mamasa-nahandro 
isa azony ka vonona izy ny ho mendrika amin’ny haha-depiote azy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

