FAMPIDIRANA MPIANATRA: HAFAINGANINA NY FANAOVAN-TARATASY ENY AMIN’NY KAOMININA | NEWSMADA

Par Taratra sur 18/09/2019 



Amin’izao ankatoky ny fidiran’ny mpianatra izao, ifanotofana ny fanaovan-taratasy eny amin’ny 
Manao fandaminana manokana ireo mpiasan’ny kaominina handrindrana ny asa ho haingana. 

Filaharambe no tazana eny amin’ireo biraon’ny kaominina amin’ny fanaovana taratasy hahafahan’ny 
miditra an-tsekoly. Anisan’ny takin’ny sekoly ny kopia sy ny taratasy fanamarinam-pahaterahana 
alaina amin’ireo kaominina nahaterahana. 

Eo koa ireo tonga manao ny « légalisation » sy ny « certification » eny. 

Ka noho izay indrindra, manao ny ezaka ireo tompon’andraikitra ao amin’ny boriborintany voalohany 
fanafainganana sy ny fanatsarana ny kalitaon’ny asa ho fanomezana fahafaham-po ireo manan-draharaha 
an-toerana. 

Araka ny nolazain’ny lefitra faharoan’ny delegen’ny boriborintany voalohany, Razanadrakoto 
hita tokoa fa mitombo isa ireo olona manatona ny boriborintany amin’ny fikarakarana antontan-taratasy, 
ny andraikitra tandrify azy ny ekipa rehetra mba hahafahana mamaly ny hetahetan’ny mpanjifa. 

Vitaina eo no ho eo ny fanaovana kopia sy ny fanamarinam-pahaterahana hialana amin’ny fivezivezena 
loatra. Toy izany koa ny fanaovana “légalisation” sy ny “certification”. naneho ny fahafaham-pony ireo olona milahatra noho ny hakingan’ny asa. Sitrak’ireo mpanao taratasy 
raha ho toy izany hatrany ny foba fiasa fa tsy anaty fotoana fohy ihany. 



Les commentaires sont fermées. 

