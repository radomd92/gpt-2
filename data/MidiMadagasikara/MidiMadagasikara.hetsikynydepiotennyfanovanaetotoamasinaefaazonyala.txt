HETSIKY NY DEPIOTEN’NY FANOVANA ETO TOAMASINA : EFA AZO NY ALALANA, EFA VONONA NY SEHATRA, NY VAHOAKA NO SISA ANDRASANA – MIDI MADAGASIKARA

Efa eto Toamasina avokoa ireo solombavambahoaka eo anivon’ny fanovana mivondrona ao anatin’ireo 
73 miady amin’ny jadona sy ny kolikoly ary ny fangatam-pialan’ny filoham-pirenena. Efa eto Toamasina 
omaly hariva ny depiote avy ao Ambatondrazana, Moramanga, Toamasina I sy II, Vavatenina, Mahanoro, 
Soanierana Ivongo, hitarika amin’ny tany malalaky ny lapan’ny tananan’i Toamasina. “Malalaka 
fenehoan-keviny ny rehetra, tsy azo sakanana amin’ny politika tiany ny vahoaka, nefa tsy ekena 
ny fanelingenana ny hafa amin’ny mety fisian’ny fanakanan-dalana, na fandrobana, ary fanimbana 
hoy ny mpitandro ny filaminana. Efa vonona kosa ireo solombavambahoakan’ny fanovana ireto hitafa 
hitondra ny vaovao rehetra mikasika izao tolona ataon’izy ireo tohanan’ny vahoaka izao. Nomarihan’izy 
fa voafehin’izy ireo ny vahoaka mpiara-dia aminy amin’ny filaminana sy fandaminana; nefa manao 
avo amin’ny mpitandro ny filaminana izy ireo hanao ny asany amin’ny fiarovana ny vahoaka sy ny fananany 
tsy handrefitra amin’ireo mety hanakorontana. Isan’ny hanafana ny lanonana eto Toamasina ny 
Dah Mama, ary iarahan’ny Mapar-Tgv, ny Tim, ny MMM, ary ireo vondrom-pikambanana ara-politika 
ara-tsosialy ny hetsika atao. Tsy atahorana ny sakoroka anio, satria samy nanaiky sy nifanaiky 
rehetra fa hanaja ny lalana. 




















