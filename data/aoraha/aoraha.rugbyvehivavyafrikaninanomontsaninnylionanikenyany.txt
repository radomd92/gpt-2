RUGBY – VEHIVAVY AFRIKANINA :: NOMONTSANIN’NY LIONAN’I KENYA NY MAKIS • AORAHA

Mbola lavitr’ezaka. Tamin’ny isa 35 noho 5 no nandavoan’ny Liona avy any Kenya ny Makis-n’i Madagasikara, 
amin’ny andro voalohany ho an’ny fifanintsanana hikatsahana tapakila hiatrehana ny fiadiana 
amboara maneran-tany eo amin’ny taranja baolina lavalava sokajy vehivavy. Tao amin’ny kianjan’i 
any Brakpan Johannesburg (Afrika Atsimo) no nanaovana ity lalao voalohany nanamarika ny fiadiana 
amboaran’i Afrika ity. Nitarika tamin’ny isa 17 noho 5 ny ekipam-pirenena keniana vehivavy, teo 
fizaràm-potoana voalohany. Nijanona teo amin’io isa dimy (baolina noentin-tanana iray tsy voatsara) 
an’ny ekipa malagasy, tamin’ity lalao ity hatramin’ny fiafarany. 

Tapakila tokana no hiadiana amin’izao fifaninanana kaontinantaly izao, ka izay mitana ny laharana 
amin’ireo firenena efatra mifanandrina no hiatrika ny fiadiana ny amboara maneran-tany any Nouvelle 
amin’ny taona 2021. Mbola manam-bintana ihany koa ny laharana faharoa satria afaka hiatrika lalao 
amina ekipa avy any Amerika Atsimo hahafahana mandeha any amin’ny dingan’ny famaranan’ny Mondial 
Nouvelle Zélande. 

Tombanana ho ny iray amin’i Afrika Atsimo sy Kenya no hahazo ny laharana voalohany amin’ny dingan’ny 
fiadiana ny amboara maneran-tany. Mbola sarotra ho an’i Madagasikara, na dia niofana tany Chine 
ny hisongona an’ireo firenena afrikanina roa manana ny maha izy azy eo amin’ny taranja baolina 
io. Fandraisana anjara voalohany ihany koa ny azy ireo, amin’ity taona ity. Torak’izany ihany 
i Ouganda, izay nomontsanin’i Afrika Atsimo tamin’ny isa 89 noho 5, tamin’ny lalao faharoa. 

Hihaona amin’i Afrika Atsimo ny ekipa Malagasy amin’ny 13 aogositra ho avy izao, raha hifanandrina 
etsy an-kilany i Ouganda sy Kenya. 









Enregistrer mon nom, mon e-mail et mon site web dans le navigateur pour mon prochain commentaire. 



