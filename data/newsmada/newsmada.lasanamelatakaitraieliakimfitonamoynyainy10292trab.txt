LASA NAMELA TAKAITRA I ELIAKIM  : FITO NAMOY NY AINY, 10 292 TRABOINA | NEWSMADA

Par Taratra sur 19/03/2018 

Nivoaka an-dranomasina, omaly tolakandro, tao Nosy Varika i Eliakim. Lasa namela takaitra ity 
namely ny tapany avaratra sy atsinanan’ny Nosy ity. Hatry ny omaly, araka ny tatitra nalefan’ny 
olona fito no namoy ny ainy, nahatratra 10 292 ireo traboina. Manginy fotsiny ireo trano rava sy 
fahatapahan-dalana… 

Fito ny isan’ny olona maty hatramin’ny asabotsy hariva, fotoana namoahan’ny BNGRC ny tatitra 
farany. 10 292 ny traboina, 2 415 ny olona voatery nafindra toerana. 2 115 amin’ireo, ao Ambilobe 
300 kosa ao Soanierana Ivongo. 622 ny trano dibodrano ary 253 rava tanteraka. Mbola tapaka ny herinaratra 
asabotsy ao Soanierana Ivongo. Ao amin’ny tranompokonolona no apetraka vonjimaika ireo traboina. 

Ao amin’ny distrikan’i Brickaville, dibodrano avokoa ny ankamaroan’ny fokontany maro. 4 017 
isan’ny traboina amin’ny tokantrano 860. Ao Moramanga, tsy mianatra ny mpianatra rehetra ao amin’y 
anatin’ny Cisco Moramanga noho ny fiakaran’ny rano amin’ny fokontany marobe anio sy rahampitso. 
ny traboina ao an-toerana ka amin’ny EPP sy ny CEG ary ao amin’ny Gara no mitoby izy ireo. 

Mbola mitondra orana sy rivotra mahery i Eliakim 

Araka ny vaovao nampitain’ny sampana mpamantatra ny toetry ny andro, any amin’ny 80 km atsimo atsinanan’i 
ny misy an’i Eliakim, omaly tamin’ny 3 ora tolakandro. Mbola voasokajy ho “tempète tropicale modére” 
izy ary mitondra rivotra 65 km isan’ora sy tafiotra 90 km isan’ora. Mizotra mianatsimo hatrany 
diany amin’ny hafangainam-pandeha 18 km isan’ora. Na efa any amin’ny ranomasina aza ny misy ny 
hitondra rotsak’orana sy tafiotra izy indraindray. Mila mitandrina ny tsirairay indrindra any 
toerana ireto: Mahanoro, Marolambo ary any amin’ny faritra Vatovavy Fitovinany. Manan-kery 
ny filazana loza mitatao ho an’ny faritra Vatovavy Fitovinany ary filazana manga kosa ho an’ny 
Diana, Sava, Boeny, Sofia, Betsiboka, Analamanga, Bongolava, Itasy, Vakinankaratra, Amoron’i 
sy Matsiatra Ambony. 

Filazana loza manambana ho an’ny reniranon’i Matitanana 

Nanambara koa ny sampana misahana ny rano fa misy filazana loza manambana ho an’ny fiakaran’ny 
Matitanana ao Vohipeno. 2,5 m ny haavony ao Manambotra raha 5 m ny refy fanairana. Mbola hiakatra 
ny rano ao anatin’ny 24 ora manaraka. 



Les commentaires sont fermées. 

