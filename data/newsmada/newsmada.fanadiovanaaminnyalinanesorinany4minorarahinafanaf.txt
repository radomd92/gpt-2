FANADIOVANA AMIN’NY ALINA  : NESORINA NY 4’MI, NORARAHINA FANAFODY NY TANÀNA | NEWSMADA

Par Taratra sur 05/10/2016 

Nanomboka tamin’ny 8 ora alina ka hatramin’ny 10 ora alina ny fanadiovana faobe nataon’ny kaominina 
Renivohitra ny alatsinainy teo. Nanala ireo 4 mi na ireo tsy manan-kialofana miparitaka eran’ny 
sy nanala ireo mpivarotra amoron-dalana tsy ara-dalàna izy ireo tamin’izany. Nesorina indrindra 
ireo mpivarotra toaka sy zava-pisotro amoron-dalana tsy nahazo alalana. 

Niditra tamin’ny fanasana ny toerana rehetra izay nisy azy ireo ny kaominina taorian’izany. Telo 
kamiao voatokana nampiasana. Norarahina ranom-panafody (cresyl) mamono ireo bibikely sy otrikaretina 
loto rehetra ireo toerana voadio mba hiadiana amin’ny fiparitahan’ny aretina vokatry ny loto. 

Anisan’ny toerana nodiovina ny fandrian’ny 4’mi sy ny mpivarotena tetsy Ambatomena , Analakely, 
Tsaralalana, Petite vitesse . Mbola mitohy ao anatin’ny 8 andro ny asa fanadiovana isan-kalina 
fanondrahana fanafody sy fanadiovana. 

Marihana fa miara-miasa amin’ny mpiara-miombon’antoka ny kaominina Antananarivo Renivohitra 
fanomezana karazana fanafody famonoana ireo bibikely sy ny otrikaretina isan-karazana, toy 
“cresyl” 300 litatra ary “Novos” 1600 litatra. 

Ho an’ireo miasa eny Analakely sy ny manodidina, samy mahatsapa fa maimbo ny tanàna, maloto amin’ny 
mpatory an-dalàna. Misy ny toeram-pivoahana eny Analakely saingy tsy mampiasa izany izy ireny 
manao maloto eny rehetra eny. 



Les commentaires sont fermées. 

