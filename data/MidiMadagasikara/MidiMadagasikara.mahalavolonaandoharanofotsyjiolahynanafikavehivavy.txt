MAHALAVOLONA ANDOHARANOFOTSY : JIOLAHY NANAFIKA, VEHIVAVY IRAY VOAHOLANA, LASA NY VOLA 800 000 AR – MIDI MADAGASIKARA

Ny 23 jiona teo tokony ho tany amin’ny sasak’alina no nanafika tokan-trano iray tao Mahalavolona 
ireo jiolahy tsy fantatra isa ary tsy nitondra basy. Nihanika tamboho izy ireto tamin’izany ka 
dia tafiditra tao antokontany. Henon’ilay mpiambina ny tanàna moa izy ireo tamin’izany ka saika 
ity farany no nokapain-dry zalahy tamin’ny antsy ny lohany ka vaky. Nahavita niantso vonjy ihany 
ilay mpiambina tamin’izany. Raha vao naheno izany tabataba izany kosa ilay rangahy tompon-trano 
nivoaka avy hatrany ka tonga dia voahambana antsy ary tsy afa-nihetsika. 

Nofatoran’ireo jiolahy avy hatrany ity lehilahy ity ary lasa izy ireo niakatra tany ambony rihana. 
zavatra nataony voalohany dia nanolana ankizivavy vao 17 taona monja. Nofatoran’izy ireo avy 
ilay vehivavy rehefa vita ny fanolanana. Noteteziny amin’izay ny efitrano hafa ka nahita ny renin’ity 
ity ry zalahy. Nanambana antsy ilay vehivavy lehibe, nofatorany ihany koa ary nasain’izy ireo 
ny vola sy hanoro izay entana sarobidy ao antrano. 

Lasan’ireto mpanafika tamin’izany ny vola mitentina 800 000ariary, fahitalavitra “écran plat” 
ny volamena rehetra tao an-trano, ny taratasy fahazoana mitondra fiarakodia. Marihina fa mpiasa 
amin’ny Banque Centrale moa ity rangahy voatafika ity. Dimy minitra tao aorian’ny fanafihana 
tonga ny zandary tao an-toeran saingy efa tsy tratra intsony ireto olon-dratsy. Tsy nisaron-tava 
ireto jiolahy ka eo no mety hahamora ny fisamborana azy. 



