BAOLINA KITRA - CAN 2019 :: EO AN-TOKONAN’NY AMPAHAVALON-DALANA NY BAREA • AORAHA

Tanteraka nialoha indray ny tanjona. Efa manana tongotra ila ao amin’ny dingan’ny ampahavalon-dalana 
ny fiadiana ny amboaran’i Afrika ny Barean’i Madagasikara. Nametraka tantara teo amin’ny baolina 
indray ny ekipam-pirenena Malagasy, omaly, nanoloana an’i Burundi. Niondrika teo anatrehan’izy 
tamin’ny alalan’ny isa 1 noho 0 ity farany, nandritra ny andro faharoa ho an’ny vondrona B. Manana 
efatra, ankehi­triny, ny Barea ary efa isan’ ireo manana herijika ambony (99%) ho eo amin’ny dingan’ 
ampahavalon-dalana. 

Miankina amin’ireo lalao roa farany sy ny lalaon’ireo vondrona hafa ny hifindran’ny tongotra 
ho any amin’ity dingana ity. Fandresena manan-tantara. 

Tamin’ny alalan’ny bao­lina matin’i Marco Ilaimaharitra, tamin’ny alalan’ny “coups franc” 
amin’ny minitra faha-76, no nahazoantsika ny isa tokana nibatantsika an’izao fandresena manan-tantana 
Io no fandre­sena voalohany azon’ny Barean’i Madagasikara teo amin’ity fifaninanana ity, raha 
sahala (2 – 2) no nisarahantsika tamin’i Guinée. 

“Efa tokony lasa aloha iny baolina maty iny fa somary nanana olana teo amin’ny tanjaka ara-batana 
mpila­laontsika. Nanampy trotraka izany ny hafanana nidanika”, hoy i Nicolas Dupuis, mpa­nazatra 
taorian’ny lalao. “Isika no bitika (Le Petit Poucet), araka ny filazan’ny maro, saingy nahomby 
ireo lalao vita. Mbola mila mitady isa amin’i Nizeria isika mba hahazoana antoka tsara ny fahombiazana. 
milalao fa tsy manao kajikajy isika amin’io lalao farany, amin’ny alahady io”, hoy hatrany izy. Nandritra ny fizaràmpotoana voalohany tamin’ity lalao ity anefa dia nanindry ireo mpilalao Malagasy, 
tsy nisy fanovana fa ireo nilalao tamin’ny Guinée ihany no najoron’i Nicolas Dupuis (Adrien, Metanire-Bapasy-Fontaine-Mombris, 
Bôlida-Marco- Anicet-Carolus, Faneva Ima). Betsaka ireo tombom-pana­fihana azontsika saingy tsy nivadika 
isa izany, raha tsy hilaza afa-tsy ny loha sy ny tifi-davitra nataon’i Carolus sy ny fitarihana 
Faneva Ima. Niasa mafy ihany koa i Jonathan Nahimana, mpiandry tsatokazon’i Burundi. 

Somary nivahavaha kosa ny lalaon’ny Malagasy teo amin’ny fizaràm-potoana faharoa, rehefa nosoloina 
Voavy Paulin i Carolus. Nanampy trotraka ny fane­sorana an’i Amada, noso­loina an’i Njiva. Vao 
nampitombo ny fivahavahana ny fampidirana an’ i Rayan ho eo amin’ny toe­ran’i Bôlida. 

Efa tafita i Ejypta, Ouganda ary Nigéria 

Ekipa telo no efa fantatra fa hiatrika ny dingan’ny ampa­havalon-dalana ho an’ny fiadiana ny amboaran’i 
taranja baolina kitra na ny CAN 2019, tanterahina any Ejypta, hatramin’ny omaly talohan’ny lalaon’i 
sy Burundi. Isan’ireny i Ejypta, mpa­mpi­antrano, taorian’ireo fandre­sena roa efa vitany teo 
Zimbaboe (1 – 0) sy RD Congo (2 – 0). Toy izany ihany koa i Ouganda, izay mpiray vondrona amin’izy ireo. 
ny ekipan’ny RD Congo, an’i Florent Ibenge, tamin’ny isa 2 noho 0 izy ireo tamin’ny andro voalohany. 
ady sahala, 1 sy 1, kosa ny Ougandey sy ny Zimbaboe, tamin’ny andro faharoa, ny alarobia lasa teo. 

Isan’ireo efa tafita hiatrika ny ampahavalon-dalana ihany koa i Nizeria, mpiray vondrona amintsika. 
indroa miantoana no azon’ny Super Eagles tamin’ireo lalao roa efa vitany. Niondrika teo anatrehan’izy 
tamin’ny isa 1 noho 0, ny ekipan’i Burundi tamin’ny 22 jona lasa teo. Tamin’ny isa 1 noho 0 ihany koa 
nandresen’izy ireo an’i Guinée, tamin’ny takarivan’ ny alarobia lasa teo. 











Enregistrer mon nom, mon e-mail et mon site web dans le navigateur pour mon prochain commentaire. 



