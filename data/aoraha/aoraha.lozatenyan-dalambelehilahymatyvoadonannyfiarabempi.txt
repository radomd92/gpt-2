LOZA TENY AN-DALAMBE :: LEHILAHY MATY VOADONAN’NY FIARABE MPITONDRA FAKO • AORAHA

Maty tsy tra-drano ny lehi­lahy iray, manodidina ny telopolo taona, voadonan’ny fiarabe mpitondra 
teny Mahazo, tamin’ny alin’ ny alahady. Tsy nisy nahafantatra io lehilahy tra-doza io. Tsy nahitana 
milaza ny mombamomba azy, toy ny kara-panondro, ihany koa teny aminy. 

Irony fiarabe mpitatitra fako an’ny Sampan-draharaha mahaleotena misahana ny fikarakarana 
tanànan’Antananarivo (Samva) irony ity nahadona olona ity. Milaza ny tsy mbola mahafantatra 
antsipiriany momba io loza io ny tompon’andraikitra iray eo anivon’ny Samva, izay nantsoina an-tariby, 
Ny zandary miasa eny Soama­nandrariny Mahazo no nitantara ny zava-niseho, araka ny fanadihadiana 
ny angom-baovao nataon’izy ireo. 

Avy any Ambohimanga­kely niakatra ny lalana teny Mahazo hihazo ny renivohitra ny kamiao no tojo 
tampoka. “Nahita lehilahy iray nandeha an-tongotra nivilavila teo aloha ny mpamilin’ilay kamiao, 
ny fitantarany. Nandeha teo amin’ny arabe io lehilahy io ka niezaka niala azy izy. Voadonan’ny 
kamiao, avy eo, ilay lehilahy. Voa mafy sy naratra teo amin’ny lohany izy. Mety ho izany no nitarika 
fahafatesany teo no ho eo”, hoy ny mpitandro ny filaminana. Notazonina ataon’ny zandary andrimaso 
alaina am-bavany ny mpamily. Voalaza fa naverina amin’ny Samva ny kamiao. Napetraka eny amin’ny 
hopitaly eny Ambohimangakely kosa ny vatanamangatsiakan’ilay niharam-boina. 









Enregistrer mon nom, mon e-mail et mon site web dans le navigateur pour mon prochain commentaire. 



