LAKANA TOAMASINA FESTIVAL : HATAO NY 31 OKTOBRA HATRAMIN’NY 03 NOVAMBRA NY ANDIANY FAHAROA – MIDI MADAGASIKARA

Raha tamin’ny andiany voalohany, dia ny Océan501 sy mpiara-miombona antoka taminy nanao izany 
taona lasa, amin’izao andiany faharoa izao kosa natsaraina avokoa ny zavatra rehetra, na ireo 
antoka aza nitombo ihany koa. Ao anatin’ny efatra andro ny lakana Toamasina Festival andiany faharoa 
dia fanandratana ny fomban-drazana no mibahan-toerana izay no isan’ireo hetsika hatao eo anoloan’ny 
Tanàna, ny eny amoron-dranomasina, ny eny amin’ny “alliance française”, ny any Ampasimazava 
ny any Tahiti kely. Eo koa ny lafiny fanatanjahantena, izay hisian’ny lalao “volley-ball”, ny 
ary ny hazakazaka amin’ny lakana hataon’ireo matihanina amin’izany, miainga eo amin’ny “Océan501” 
amin’ny “club Nautique” ary miverina indray. Ny mampiavaka ity hazakazaka lakana ity, dia misafidy 
mpanamory lakana tiany ny mpiara-miombona antoka amin’ilay “voile” misy dokam-barotra entin’izao 
lakana. Amin’ny maha-hetsika goavana ny lakana Toamasina Festival, dia tsy hadinoina ao anatiny 
ny tontolo iainana. Vokatr’izany dia saika hetsika fampiasana herimbatana no maro, fa tsy hisy 
mekanika mandoto tontolo iainana. Araka ny fantatra, dia isany mpanohana sy manara-maso akaiky 
lakana Toamasina Festival andiany faharoa ity ny minisitry ny kolontsaina sy ny serasera, Rtoa 
Lalatiana Andriantongarivo. Vinaniana ho 20.000 eo no ho tonga hiatrika ny hetsika rehetra izay 
avokoa, nefa manantena ny isa avo roa henin’izany ny mpikarakara. 




















