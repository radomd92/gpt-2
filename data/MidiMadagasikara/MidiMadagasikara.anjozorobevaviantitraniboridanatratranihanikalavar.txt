ANJOZOROBE :  VAVIANTITRA NIBORIDANA, TRATRA NIHANIKA LAVARANGAN’OLONA – MIDI MADAGASIKARA

Vaviantitra iray, niboridana tanteraka sy nisarita-bolo no tratran’ny olona nihanika lavarangan’olona 
faran’ny herinandro teo tao Anjozorobe. Nosamborin’ny fokonolona avy hatrany ity vehivavy ity, 
ny fampitam-baovao azo avy any an-toerana, izay voatondro avy hatrany ho mpamosavy. Ny andro rahateo 
efa alim-be tamin’io fotoana nahatratrarana azy io. Tao amin’ny tanàna antsoina hoe Antanetibe 
nitrangan’izany toe-javatra hafahafa izany. Araka ny fanazavàna azo, tato ho ato izay dia nisy 
foana ny olona ao amin’ity trano ity rehefa alina ny andro. Na misy mandehandeha eny an-davarangana, 
misy mandondona ny varavarana. Tamin’io fotoana io dia tapa-kevitra ireto olona fa hanatratra 
mpanelingelina. Akory anefa ny hatairan’izy ireo tamin’io alina io. Vaviantitra iray, efa mananiky 
60 taona mahery any ho any, fotsy volo sy misaritaka. Tsy vitan’izay fa mbola miboridana tanteraka 
mihoso-menaka no hitan’ireo olona saika hihanika ny lavarangan’izy ireo. Saika hitsoaka ihany 
vaviantitra saingy mailaka ireo mpisambotra ka tsy afa-nankaiza intsony. Niely vetivety ny feo 
hoe nisy mpamosavy tratra. Tonga teny an-toerana hatramin’ireo tompon’andraikitra isan-tsokajiny. 
nety namaly ny fanontanian’ny olona moa ity vaviantitra ity. Ny hany navaliny fotsiny dia hoe avy 
amin’ny tanàna antsoina hoe Andranokotona ny tenany. Tanàna izay marihana fa am-polony kilaometatra 
amin’io tanàna nahatraratrarana azy io. Mpamosavy marina sa olona mamo ka tsy nahita ny lalan-kombany. 
haterin’ireo fokonolona tany amin’ny mpitandro filaminana ity vaviantitra ity saingy toa hoe 
afaka nandray ireto farany. Fantatr’ireo mponina anefa fa toa hoe misy havany tsy lavitra ilay 
ka dia naterina tany ity vehivavy ity. 




















