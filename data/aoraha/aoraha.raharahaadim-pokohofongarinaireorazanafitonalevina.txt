RAHARAHA ADIM-POKO :: HOFONGARINA IREO RAZANA FITO NALEVINA TAO BEFIHAMY • AORAHA

Mbola tsy milamina tanteraka ny raharaha niteraka olana taorian’ny adin’ireo foko roa, tany Befihamy, 
Amboasary Atsimo, tamin’ny zoma 25 oktobra lasa teo. Misy razana fito an’ireo olona voalaza fa nanafika ny 
Befihamy tamin’ io fotoana io no nalevin’ ireo mponina taorian’ny fifandonana. 

Mitaky ireo razana ireo anefa ny havany avy amin’ny foko hafa. “Tsy maintsy hofongarina ireo razana 
homena ny havany”, hoy ny avy amin’ny mpitandro filaminana, any an-toerana. 

Taorian’ity tranga namoizana ain’olona miisa telo ambin’ny folo ity dia nidina any an-toerana 
lehiben’ny mpitandro fila-minana avy amin’ny Tafika, ny Zandary sy ny Polisy. Nisy ny famoriana 
olobe sy ampanjaka avy amin’ireo foko roa niady, tany Befihamy. Nampihavanina ihany koa ireo Ben’ny 
lefitra roa an’ny kaominina Marotsiraka misy io tanànan’i Befihamy io, izay samy avy amin’ireo 
nanana olana. Nitarika izany ny jeneraly Rakotobe Christian, lefitra faharoa ny Kaomandin’ny 
sy ny jeneraly Rasamimanana, avy amin’ny minisiteran’ny Fiarovam-pirenena ary ny jeneraly Andriamanantsoa 
avy amin’ny Polisim-pirenena. Hitohy anio ity fampihavanana ity hiarahan’ireo manampahefana 
amin’ny faritra Anosy. “Voafehin’ny mpitandro filaminana marobe ny toe-draharaha any an-toerana 
hisorohana ny tsy hiverenan’ny fifamonoana no tanjona”, hoy ny loharanom-baovao. 

Omby telo amby roapolo 

Efa nisy lonilony an-taonany maro ireo foko roa tany amin’ny kaominina Marotsiraka. Tonga nanafika 
Befihamy ny foko iray, tamin’ny zoma 25 oktobra, tokony ho tamin’ny 5 ora maraina. Raikitra ny fifamonoana 
tsy nanaiky mora ireo mponina tao amin’ilay tanàna, itoeran’ny foko iray hafa avokoa. Olona telo 
folo no namoy ny ainy ka ny iraika ambin’ny folo dia avy amin’ireo mpanafika. 

Mbola nisy razana fito anefa avy amin’ireo mpanafika tavela teo amin’ny toerana nitrangan’ny 
Nanao be midina tany amin’io toerana io ireo mpitandro filaminana rehefa naheno ny zava-nisy. 
tsy nanaiky ny hanome an’ireo razana ny fokonolona raha tsy manome omby telo amby roapolo amin’izy 
ny tompon-kavana. Nanaiky ireto farany saingy tsy mbola tontosa izany hatreto. Tezitra indray 
fokonolona ka nalevin’izy ireo ny razana miisa fito. Miezaka mamaha ny disadisa ireo manampahefana 
sy miaramila tonga any an-toerana. 











Enregistrer mon nom, mon e-mail et mon site web dans le navigateur pour mon prochain commentaire. 



