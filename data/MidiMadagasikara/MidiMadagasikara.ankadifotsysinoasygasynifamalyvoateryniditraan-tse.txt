ANKADIFOTSY : SINOA SY GASY NIFAMALY, VOATERY NIDITRA AN-TSEHATRA NY POLISY – MIDI MADAGASIKARA

Tokony ho tamin’ny efatra ora tolakandro omaly no nitrangan’ny raharaha. Nisy teratany sinoa 
malagasy izay nifamaly teo Ankadifotsy. Nanintona ny olona izany ary ireo tsy nisy natao , vetivety 
nitangorona. Eo ihany ny liana fa eo koa ny mitady ny hanararaotra. Fantatra rahateo fa betsaka 
tontakely eny amin’iny toerana iny ary zarany aza misy toy izay nitranga, mba hanararaotana handrobana 
olona ary koa handroba ny trano, raha toa ka mbola mitohitohy eo ny fifandroritana. Raha ny fantatra 
fifandirana noho ny entana tsy tonga araky ny fotoana nifanomezana no niteraka olana. Rehefa maro 
ny olona teo an-toerana, dia nisy nampandre amin’izay ny polisy. Teo ary dia niditra an-tsehatra 
hery vonjy taitra sy ny polisin’ny boriborintany fahatelo. Naparitaka ireo olona ary ankoatr’izay 
nentina niala teo an-toerana faran’izay haingana ireo sinoa sy gasy nanana olana. Tany amin’ny 
polisy tao Antaninandro izy ireo no nifanazava omaly tolakandro. Nambenana ihany koa ny toerana 
olona maro tanteraka, nahiana mantsy, arak’izay voalaza etsy ambony sao hisy fanararaotana tampoka. 




















