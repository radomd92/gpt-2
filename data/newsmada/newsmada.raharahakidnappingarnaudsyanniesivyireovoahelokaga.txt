”RAHARAHA KIDNAPPING ARNAUD SY ANNIE”  : SIVY IREO VOAHELOKA GADRA AN-TERIVOZONA MANDRAPAHAFATY | NEWSMADA

Par Taratra sur 28/09/2017 

Na voasembatsemban’ny fitokonan’ny SMM sy mpirakidraharaha aza, vita omaly ihany ny fitsarana 
”Raharaha kidnapping Arnaud sy Annie”. Navesatra ny sazy, satria nisy sivy tamin’ireo voarohirohy 
gadra an-terivozona mandrapahafaty, na tsy nanatrika teo aza ny dimy lahy izay tena atidoha. 

Vita tao anatin’ny telo andro ny fitsarana ny ”Raharaha kidnapping an’i Arnaud sy i Annie” tany 
ny 23 novambra 2015. Nivoaka, omaly, ny didy mavesatra indrindra ka olona sivy voaheloka gadra 
mandra-pahafatiny, raha nahazo dimy taona asa an-terivozona ny iray hafa. Anisan’ireo voaheloka 
an-terivozona mandram-pahafatiny ireo i Roger Lala Stéphanie, Ravola, Nônô Vola Sandoka, i Marcelin, 
Tida kely, i Mahatody Jean Cyril. Ireto dimy lahy ireto izay anisan’ny atidoha tamin’ity fakana 
ity, ary tsy nisy tonga teny amin’ny fitsarana. Namoahana didy fampisamborana avy hatrany izy 
lahy ireo. 

Niampy onitra 1 miliara Ar ho an-dRamilison Arlan, dadan’i Arnaud, raha 2 miliara Ar ny an’ny ray 
Annie. 

Anisan’ireo voarohirohy tamin’ity raharaha ity ary niatrika ny fitsarana i Stéphanie, izay nanda 
ny fiampangana azy. Toy izany koa i Do Etienne, Lejô, Nathalie, Sila, Torine, Mainty. Nihatra tamin’ireo 
hatrany ny didy ary nalefa eny Tsiafahy ireo olona ireo. I Stéphanie no nalefa eny Antanimora eny 
fonjan’ny vehivavy. 

Nahazo fahafahana noho ny fisalasalana avokoa ny ambin’ireo olona rehetra voarohirohy niatrika 
Natsahatra kosa ny fanenjehana ilay mpitsara, ary tsy misy idirany intsony ny raharaha. 

Nifanindran-dalana tamin’ny fitsarana ity raharaha ity ny fitokonan’ny mpitsara eny Anosy. 
tany amin’ny efitra ambany rihana ny fitsarana ny raharaha raha tany amin’ny efitra fahefatra 
ambony tany am-boalohany. Tao anatin’ny fahamehana ihany ny fitsarana ny raharaha kanefa hita 
nitandrina ny mpitsara nandinika ny didim-pitsarana. 



Afaka ireo polisy sy mpiandry fonja 

Nanaitra ny maro kosa ny didy nivoaka ho an’ireo polisy sy mpiandry fonja, izay samy nohafahana 
ny fisalasalana. Samy nanda ny fiampangana azy rahateo izy ireo teny amin’ny fitsarana. Voalaza 
famotorana anefa fa tamin’ny fisamborana azy ireo no nahatrarana ireo fitaovam-piadiana ; basy 
sy grenady nampiasaina nampihorohoroana tamin’iny fakana an-keriny iny. 

Ny ankamaroan’ireo olona voarohirohy izay nanaiky ny fiampangana azy nandritra ny famotorana 
amin’ny mpitandro filaminana. Nanda izany avokoa anefa izy ireo rehefa teo anoloan’ny fitsarana. 

Manana telo andro hampiakarana fitsarana ambony ny andaniny sy ankilany raha tsy afa-po amin’ny 
Naterina avy hatrany tany amin’ny fonja itanana azy ireo voaheloka rehetra. Karohina avy hatrany 
ireo namoahana didy fampisamborana. 



Les commentaires sont fermées. 

