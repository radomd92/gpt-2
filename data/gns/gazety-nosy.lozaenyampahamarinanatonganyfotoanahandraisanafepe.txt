LOZA ENY AMPAHAMARINANA : TONGA NY FOTOANA HANDRAISANA FEPETRA HENTITRA

Nampivarahotsana ny mponina eny amin’ iny faritra Ampahamarinana iny ny loza mahatsiravina niseho 
an-toerana, omaly maraina. Vatobe iray indray mantsy no nianjera, tokony ho tamin’ny 10 ora sy 
teo ho eo, ka olona 6 no fantatra fa namoy ny ainy ary mahery ny 10 kosa no naratra nentina notsaboina 
amin’ny HJRA. Trano 6 moa no simba tao anatin’ity loza tetsyAmbanin’Ampaharimanana ity ka ny 4 
ireo no rava tsy nisy noraisina intsony. Marihana fa zaza ny iray tamin’ireo olona tsy manan-tsiny 
ny ainy ireo. Niara-nisalahy tamin’ny fikarohana ireo razana ny mpamonjy voina, ny avy amin’ny 
de protection civil”, ny tafika ary ny zandary. Tao anatin’ny tapa-bolana monja izao dia nahatratra 
ny olona namoy ny ainy noho ny fianjeran’ny vato sy fihotsahan’ny tany eny amin’iny faritraAmbanan’Ampahamarinana 
manodidina iny. Raha tsiahivina dia miisa 14 ireo maty vokatry ny fihotsahan’ny tany, teny amin’ny 
Andoharano Tsimbazaza sy Tsimialonjafy Mahamasina, ny harivan’ny 19 janoary lasa teo, tao anatin’ny 
nikija. Tsy tokony hekena intsony ny mbola hitrangan’ny loza mahatsiravina tahaka izao ka heverina 
tonga ny fotoana tokony handraisana fepetra hentitra afahana misoroka izany. Ny vahaolana tsara 
angamba dia tsy misy afa-tsy ny fanesorana ny mponina eny amin’iny faritra Ambanin’Ampahamarimanana 
manontolo iny. Nilaza ny handray fepetra foana hatrizay ny fitondram-panjakana sy ny kaominina 
saingy maty ihany ny olona tsy manan-tsiny kanefa tsy hita mihitsy izay andraikitra raisina. Mazava 
azy fa raha hiroso amin’ny fanesorana ny mponina eny an-toerana ny tompon’andraiki-panjakana, 
tokony hisy ny fepetra mirazotra na ny “mesure d’accompagnement” raisina ho fanampiana ireo olona 
tsy maintsy hiala amin’ny tranony. Azo antoka manko fa mbola hisy ny olona hamoy ny ainy eny amin’iny 
iny raha toa ka tsy misy izay fepetra hentitra raisin’ny fitondram-panjakana sy ny kaominina izay. 
ny fantatra dia nisy ny filankevitry ny minisitra maika notanterahina teny amin’ny lapam-panjakana 
omaly, nandinihana manokana ny momba ity loza mahatsiravina niseho teny Ambanin’Ampahamarinana 
ity. 



