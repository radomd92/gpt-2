BAOLINA LAVALAVA – LALAO ARA-PIRAHALAHIANA :: NANDRESY NY FRANTSAY, SAHIRANKIRANA NY «WALLABIES» • AORAHA

Tafavoaka ho mpandresy tamin’ny lalao tsapa natrehany, tamin’ny sabotsy lasa teo, ny ekipam-pirenena 
taranja baolina lavalava sokajy lehilahy na ny “XV de France”. Tamin’ny alalan’ny isa 32 noho 3 
nandavoan’izy ireo ny ekipan’i Ekôsy rehefa avy nitarika tamin’ny isa 20 noho 3 ny Frantsay teo 
fizaràm-potoana voalohany. 

Nifanohitra tamin’izany kosa ny vokatra ho an’ny ekipam-pirenena aostraliana na ny Wallabies 
nihaona tamin’ny ekipan’i Nouvelle Zélande tany amin’ny tanin’ity farany. Nomontsanin’ny Alls 
avy any Nouvelle Zélande tamin’ny isa 36 noho 0 ny mpivahiny tamin’izany. Nitarika tamin’ny isa 
noho 0 ny mpampiantrano ary mbola niampy isa 19 izany tamin’ny fizaràm-potoana faharoa. 

Samy tafavoaka ho mpandresy ihany koa ny ekipan’i Italia nanoloana ny ekipan’i Rosia (85 – 15), 
ekipan’i Afrika Atsimo teo anatrehan’ny Arzantina (24 – 18) ary ny ekipan’i Pays de Galles nifandona 
Angletera (13 – 6). 

Lalao tsapa hoentina miomana amin’ny fiadiana ny amboara eran-tany hotanterahina any Japana, 
volana septambra ho avy izao ireo lalao ireo. Hanomboka amin’ny 20 septambra ka tsy hifarana raha 
amin’ny 2 novambra ho avy izao ity fifaninanana maneran-tany ity. Mandra-pahatongan’izany anefa 
hanao sesilany ireo lalao tsapa saika isaky ny faran’ny herinandro. 









Enregistrer mon nom, mon e-mail et mon site web dans le navigateur pour mon prochain commentaire. 



