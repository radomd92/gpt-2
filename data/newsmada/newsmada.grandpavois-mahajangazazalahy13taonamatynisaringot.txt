GRAND PAVOIS-MAHAJANGA: ZAZALAHY 13 TAONA MATY NISARINGOTRA TAMINA VEDETY | NEWSMADA

Par Taratra sur 10/10/2019 

Tsy fantatra mazava ny nanaovany ilay fihetsika… Efa nisaringotra tamin’ny “helice” an’ny lakana 
iray ilay zazalahy 13 taona no hitan’ny olona. Nifamonjena saingy tsy tana ny ainy… 

Zava-doza no niseho teny amin’ny Grand pavois Mahajanga, omaly. Tranga nampikoropaka ny mpaka 
ny nahazo an’i Flaviot raha nilomano teny an-dranomasina. Araka ny nambaran’ny Adjudant-Chef 
kaomandin’ny seranam-piaramanidina ao Amborovy dia nisarangotra tamin’ny « hélice »-na vedety 
toeram-pisakafoana iray ity zazalahy 13 taona ity, omaly tolakandro manodidina ny tamin’ny 01 
sy dimy minitra teo. Nitondra mpizahatany avy nanjono ilay vedety ary handeha hihantsona eny amoron-dranomasina 
nisarangotan’ilay zazalahy teo am-pilomanosana. Vokany, naratra mafy i Flaviot ary very ra be dia be, ka nifamonjen’ny rehetra teo an-toerana. Nohazavain’ity 
ity tamin’izany fa kely ny heriny noho ny loza nahazo azy. Natao izay namoahana azy tao anaty rano 
nentina hihazo ny hopitaly ahazoany ny fitsaboana rehetra. Hakiviana anefa no hita teo amin’ny 
ny rainy teny an-dalana, hihazo ny tobim-pitsaboana tao anatina fiaran’olon-tsotra nanolo-tanana, 
tsy tonga teny an-toerana akory dia tsy tana intsony ny ain’i Flaviot. 



Very sombinaina… Alahelo sy hakiviana no nisoritra teny amin’ ny tarehin’i Flavien, rain’I Flaviot, 
ny voina nahazo an-janany, omaly . Izy izay tsy lavitra akory fa teny amin’ny “Petite plage” ihany 
naka rivotra. Nohamarinin’ny kaomandin’ny borigadin’ny seranam-piaramadin’Amborovy fa tompon-tany 
Mahajanga izy mianaka ireto, ary nandeha nilomano teny an-dranomasina no anton-dian’izy ireo 
amin’io toerana io kinanjo loza no nentina nody. Manentana arak’izany ny zandary ao an-toerana ny tsy hanarahan’ireo olona eny amin’ny manodidina 
sambo madinika haingam-pandeha ireny na ny sambo eny an-dranomasina. Nohamafisin’izy ireo ihany 
fa norarana ny fandehanan’ny “quad” manamorona ny sisin-dranomasina mba hisorohana ny loza, 
izay anisan’ny mora mivadika vao tsy mahay mitondra azy. Fantatra ihany koa fa efa mandeha ny famotorana 
ity tranga ity ao Mahajanga. 





Les commentaires sont fermées. 

