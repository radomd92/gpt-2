MAHABO : ZANDARY ROALAHY NATAON’NY DAHALO TAKALONAINA, 7 TAPITRISA ARIARY SY OMBY 16 VAO NAVOSOTRA – MIDI MADAGASIKARA

Sahy ny olon-dratsy ankehitriny. Zandary roalahy nataon’ny dahalo takalonaina tao Ankilizato 
Mahabo, ka rehefa nandoa vola 7 tapitrisa Ariary sy omby 16, afak’omaly hariva, vao navosotr’ ireo 
ireto mpitandro filaminana ireto niaraka tamina olona folo mianaka takalonaina izay zaza ama-behivavy 
Araka ny tati-baovao voaray avy amin’ny Depioten’i Mahabo Raveloson Ludovic, dia nanafika tao 
ireto malaso mitam-basy ny alin’ny alahady teo, ka olona manana omby maro tao an-tanàna no nokendren’ny 
tamin’io, saingy tsy azon’izy ireo ny omby. Tezitra ireo mpandroba ka naka zaza amam-behivavy 
10 mianaka nentin’ izy natao takalonaina. Rehefa nahazo fampandrenesana ny Zandary valo lahy 
nanainga niaraka tamin’ny Fokonolona, hanaradia hanavotra an’ireo takalonaina. 

Lasa ny “Kalach” roa. Tratry ny velampandriky ny dahalo anefa ireto mpanaradia, ka tafalatsaka 
ary raikitra ny fifampitifirana. Be noho ny vitsy, nitsoaka samy nanavotr’aina ireo mpanaradia, 
tavela teo ny Zandary roa lany bala, ary voasambotry ny dahalo ka nanampy isa an’ ireo takalonaina 
ampelan-tanan’ ireo malaso. Nalain’ireo dahalo ny akanjo teny amin’ ireo Zandary roa niaraka 
basy “Kalach”-n’izy ireo. Ny findain’ireto Zandary takalonaina ireto ihany no nampiasain’ireo 
nitakiana vola natao tambin’ny famotsorana ireo Zandary sy ireo folo mianaka takalonaina. Vola 
tapitrisa Ariary no notakian’ireo dahalo an-telefaonina tany amboalohany. Rehefa nandeha ny 
nisy, dia 7 tapitrisa Ariary no nefaina ny talata hariva teo, niampy omby miisa 16 vao navotsotr’ireo 
izy 12 mianaka. Araka ny loharanom-baovao voaray, dia mbola manaraka fitsaboana noho ny ratra 
nahazo azy ireo Zandary roa takalonaina votsotra. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

