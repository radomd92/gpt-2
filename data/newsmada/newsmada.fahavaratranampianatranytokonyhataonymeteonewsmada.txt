FAHAVARATRA : NAMPIANATRA NY TOKONY HATAO NY METEO | NEWSMADA

Par Taratra sur 10/11/2017 

Nivory teny amin’ny biraon’ny boriborintany fahenina ny sampandraharaha misahana ny fitantanana 
loza voajanahary (GRC) eto anivon’ny kaominina Antananarivo Renivohitra niarahana tamin’ireo 
avy amin’ny Météo. 

Nantsoina ireo tompon’andraikitry ny fokontany eo anivon’ny boriborintany fahenina nampitana 
tokony hatao sahady dieny izao mba hitsinjovana mialoha ny fotoam-pahavaratra, hanabeazana 
hiomanan’ny mponina eny an-toerana. 

Araka ny vinavinan’ny sampana mpamantatra ny toetr’andro, ho betsaka ny rotsak’orana amin’ity 
ity ka tsara raha miomana ny isan-tokantrano. Hentanina ny eny anivon’ny fokontany mba hanadio 
hisokitra ireo tatatra hahafahan’ny riaka mikoriana tsara. Nentanina koa ny mponina mba hitanty 
ranon’orana ka ho azo ampiasaina ao an-tokantrano izany mba tsy hahabetsaka ny rano very sy ho fitsitsiana 
fandaniana ny ranon’ny Jirama ihany koa. 

Marihina fa mbola hitohy isaky ny boriborintany hafa ity fanentanana ity ka samy ahazo ny anjara 
avy ireo fokontany rehetra. 



Les commentaires sont fermées. 

