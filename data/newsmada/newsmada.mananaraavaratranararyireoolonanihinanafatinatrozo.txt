MANANARA AVARATRA: NARARY IREO OLONA NIHINANA FATINA TROZONA EFA MAIMBO | NEWSMADA

Par Taratra sur 11/07/2018 

Marary kibo, mandoa sy mivalana ary fanina. Izany no nahazo ireo olona nihinana fatina trozona 
ranomasina tao Mananara Avaratra, afakomaly maraina. Efa maimbo ilay trozona kanefa tsy nanakana 
olona naka ny henany izany… 

Mitombo isa hatrany ireo marary manatona eny amin’ny hopitaly vokatry ny fihinanana trozona hita 
teo amin’ny sisin-dranomasina ao Ambitsika, distrikan’i Mananara Avaratra, afakomaly. Natsipitsipin’ny 
ity hazandrano vaventy ity ka tonga teo amin’ny tora-pasika. Nifarombaka naka ny hena avy hatrany 
mponina ao an-tanàna raha vao nahita ny fatin’ity trozona ity. Tao ireo naka hena, nisy ireo naka 
sy taolana fa hoe anaovana fanafody. Efa simba sy namoaka fofona maimbo manerana ny tora-pasika 
trozona ity, saingy tsy nahasakana ireo andian’olona marobe naka hena izany, tamin’io fotoana 
Nanao fanambarana haingana tamin’ny haino aman-jery ireo tompon’andraiki-panjakana ao Mananara 
amin’ny tsy tokony hihinanana ity fatina trozona ity. Tsy niraharaha izany anefa ireo andian’olona 
fa naka ny henan’ilay trozona, kanjo nisy sahady ireo narary kibo, nandoa sy nivalana ary fanina 
ny fihinanana ilay trozona. 

Mbola manaraka fitsaboana any amin’ny hopitaly ireo olona nihinana ity trozona ity. Tsy mbola 
mazava kosa ny antony nahafaty ilay trozona. Entin’ny hanoanana ny olona ka zara àry misy sakafo 
manatona fotsiny,na teo aza ny fandraran’ireo tompon’andraikitra. 



Les commentaires sont fermées. 

