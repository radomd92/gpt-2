SARON’NY POLISIN’NY PAF IVATO…  : KAOMORIANINA NAMPIASA PASIPAORO ANA TERATANY FRANTSAY | NEWSMADA

Par Taratra sur 26/05/2018 

Voasambotry ny polisin’ny Paf (Police des airs et des frontières) teny amin’ny seranam-piaramanidina 
ny talata 22 mey 2018, ny Kaomorianina iray antsoina hoe Moussa Madihali. Nampiasa pasipaoro frantsay 
hiondranana any Marseille izy… 

Noraisim-potsiny teo amin’ny seranam-piaramanidina Ivato ity Kaomorianina ity noho ny fampiasana 
izay tsy azy. Natolotra ny polisy avy ao amin’ny “enquête spécialisée” izy mba hanaovana fanadihadiana. 
ny fanazavan’ny polisy nanao fanadihadiana ilay Kaomorianina, pasipaoro frantsay amin’ny anaran’i 
Ali Ali Houssein no nentiny tamin’ny fotoana nahasamborana azy. Niaiky izy teo anatrehan’ny polisy 
teratany kaomorianina ary tsy mizaka ny zom-pirenena frantsay. Nilaza izy fa hihazo an’i Marseille 
tanjony ka fianakaviany antsoina hoe Ahmed Said ihany no nikarakara ny fandehanany any. Ity farany 
koa no nividy ny tapakilam-piaramanidina Moroni-Tanà-Marseille ho azy. Araka ny fitantarany 
pasipaoro kaomorianina ny nentiny nivoaka ny seranam-piaramanidina tao Moroni ary rehefa hiditra 
Madagasikara vao nampiasa ny pasipaoro frantsay io saika nentiny hivoahana an’i Madagasikara 
any Marseille. Nomarihin’ny polisy nanao ny fanadihadiana fa samy nahitana “cachet de depart” 
ny fialany tany Kaomoro, ny 21 mey 2018 avokoa ireo pasipaoro frantsay sy kaomorianina ireo. Tsy 
“visa de sortie” kosa io pasipaoro kaomorianina io niala tany Kaomoro. Nilaza hatrany ity Kaomorianina 
fa tsy nisy vola naloa tamin’io resaka fandehanany ho any Marseille io. 

Mendri-piderana ny ezaka ataon’ny polisy tamin’ny nahasamborana itony vahiny tsy manara-dalàna 
saingy tokony hitohy hatrany ny fampiharan-dalàna toy izao. 



Les commentaires sont fermées. 

