FANAFIHANA MITAM-PIADIANA :: NIREFODREFOTRA NY BASY TENY AMIN’ NY FIVAROTAM-PANAFODY IRAY ENY IVATO • AORAHA

Nanakoako ny feom-basy, teny Ivato sy manodidina, afak’omaly alina, tokony ho tamin’ny 6 ora sy 
Notafihin’ny jiolahy am-polony misaron-tava ny toeram-pivarotana fanafody ana vehivavy iray. 

Tsy afa-nanoatra ireo mpiasa sendra ireto olon-dratsy. Lasan’izy ireo avokoa ny vola an-tapitrisany 
tamin’ny harona “sachet” maromaro. Mbola nahitana bala tsy nipoaka teny an-toerana. 

“Nitondra basy tsy latsaky ny roa ireo jiolahy. Nanao be fiavy izy ireo sady tsy nisy nampiseho endrika 
tao amin’ilay toeram-pivarotana. Avy hatrany dia nanambana basy ireo mpiasa ny sasany sady nitaky 
vola rehetra. Vetivety foana dia vita ny fanafihina satria nitsoaka ireo mpanafika raha vao nahazo 
vola tamin’ny harona maromaro”, hoy ny fitantaran’ireo mponina. 

Tokony ho tamin’ny 6 ora sy sasany mahery vao tonga teny an-toerana ireo zandary avy any Talatamaty. 
tsy nisy hita intsony ireo jiolahy. “Sady nitsoaka ireo jiolahy no manapoaka basy ka tsy sahy nanenjika 
olona fa samy nisitrika avokoa”, hoy ihany ireo mponina. Am-polony ireo zandary tonga nijery ny 
teny an-toerana taorian’izay. Nisy ireo niezaka nanaraka ny toerana nandosiran’ireo jiolahy 
niala maina tsy nahita inona. 









Enregistrer mon nom, mon e-mail et mon site web dans le navigateur pour mon prochain commentaire. 



