FIANARANTSOA : KAROHINA ILAY TOVOLAHY NANATONTA VATO ILAY RANGAHIBE | NEWSMADA

Par Taratra sur 30/01/2018 

Nilaza ny teo anivon’ny mpitandro filamina, fa karohina ilay tovolahy nanatonta vato ilay rangahibe 
nangalatra tao amin’ny faritry ny Oniversite Andrainjato Fianarantsoa. Tsy hita popoka izy io 
nokarohina. Ny sariny rahateo efa niparitaka tamin’ny tambajotra sosialy ka mora ny mamantatra 
Nanameloka ity raharaha ity ny fitsarana any Fianarantsoa, izay nanambara fa tsy tokony atao ny 
olona. 

Nisy ihany koa olona tany an-toerana nilaza fa mbola ahiahy ny maha mpangalatra ity rangahibe ity, 
tsy tratra ambodiomby. Voalaza fa efa naseho ny havany izy io, ary nangataka ireo mba hanolorana 
ny polisy, saingy tsy nihaino ireo andiana mpianatra, ary izao niafara tamin’ny hoe fitsaram-bahoaka 
ny famonoana izao. Maro ny mihevitra fa famonoan’olona tsotra izao izy ity fa tsy fitsaram-bahoaka 
ka andrasana izay tohin’ny famotorana ataon’ny polisy. 

Ity raharaha fitsaram-bahoaka ity izay tsy ahitan’ny fitondrana vahaolana hatramin’izao. Ity 
farany, ireo mpianatry ny oniversite no voatondro molotra ho manao izany, kanefa azo lazaina fa 
ambony. Trangam-piarahamonina tsy voafehy intsony izy ity, ary na ny mpandinika fiarahamonina 
tsy manan-kambara intsony. Ny miverina hatrany ny hoe tsy fahatokisan’ny vahoaka ny fitsarana, 
mpitandro filaminana, ny fitondrana. Tena izay tokoa ve sa toe-javatra iniana atao entina animbana 
kolotsaina malagasy izay nalaza fa mitandro ny aina? 





Les commentaires sont fermées. 

