PASITERA BENJAMINA : AFAKA MADIODIO TAMIN’NY RAHARAHA NAHAVOAROHIROHY AZY – MIDI MADAGASIKARA

Araka ny didy navoakan’ny tribonaly mahakasika ilay raharaha fisolokiana amina resaka tany, 
nahavoasaringotra ny Filoha mpanorina ny fiangonana Fmfoi, ny pasitera Benjamina, dia fantatra 
fa nomena fahafahana madiodio ity mpitondra fivavahana ity. Izany dia noho ny fahatsapan’ireo 
fa efa maty paik’andro ity raharaha ity, ka tsy mitombina intsony sy natsahatra ny fanenjehana 
voatory tao anatin’izany. Raha somary hiverenena kely ny raharaha, dia nisy ny fitarainana tonga 
anivon’ny zandary Fenoarivo, mahakasika fivarotana tany tsy ara-dalàna, izay nahavoarohirohy 
sy olona iray. Tany izay teny Fenoarivo ary efa vita fifanarahana ara-barotra ny taona 2008. Vita 
ara-dalàna sy efa nafindra tamin’ny tompony vaovao ihany koa ny taona 2016. Na teo aza anefa ireo 
mazava ireo, dia naroso hatrany ny famotorana ary tonga hatramin’ny famonjana vonjimaika an’ity 
fivavahana ity tany am-ponja izay. Ny ampitson’io ihany dia nentina notsaraina ary dia izao nafahana 
izao. Araka ny fanazavana azo, dia toa zary resaka iniana handotoana ity mpitondra fivavahana 
ireo fiangonana tarihiny ity zavatra nianjady taminy ity kanefa na izany aza dia tsy misy marina 
natao hivoaka tokoa. Eo anatrehan’izay indrindra, dia hisy fotoam-bavaka lehibe ho fisaorana 
izay hataon’ireo mpino ao amin’ity fiangonana ity rahampitso, any amin’ireo fiangonana mahery 
180 manerana ny Nosy, araka ny fanazavana azo. Hifarana amin’io ihany koa ilay fifadian-kanina 
pasitera teo anivon’ity fiangonana ity. Anjara biriky ara-panahy amin’ny fiadiana amin’ny pesta 





















