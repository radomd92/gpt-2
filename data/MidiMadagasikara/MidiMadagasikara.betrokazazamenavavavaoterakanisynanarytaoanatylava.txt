BETROKA : ZAZA MENAVAVA VAO TERAKA, NISY NANARY TAO ANATY LAVAPIRINGAN’ OLONA – MIDI MADAGASIKARA

Trangam-piarahamonina tsy dia fahita firy izay nahavalalanina sy nahaontsa ny maro no niseho 
an-tampon-tanànan’i Betroka, afak’omaly misasaka alina, tokony ho tamin’ny 12 ora alina. Zazavavikely 
iray vao teraka no nisy nanary tao anaty lavapiringan’ olona, tao amin’ny fokontany Tanambao. 
kiakiaka toman’ity zaza tsy manan-tsiny ity no nanaitra ny manodidina tamin’ny torimasony. Nivoaka 
trano ny ankamaroan’ny olona nijery ny zava-misy, ary niroso avy hatrany tamin’ny fanavotana 
ain’ilay zaza menavava, ary noentina teny amin’ny hopitaly nanadiovana ny maloto nameno ny vatany, 
fizaham-pahasalamana ihany koa. Indrisy fa omaly tamin’ny telo ora naraina, dia tsy tana ny ainy 
ny « hémorragie interne » vokatry ny fianjerany tany ambany WC izay tena nahavoa mafy azy tokoa, 
ny filazan’ny mpitsabo nandray an-tànana ny fitsaboana an’ity zazavavikely ity. Hatreto, raha 
vaovao farany voaray, dia mbola tsy fantatra ny renin’ity zaza sy izay olona nanary azy tao anaty 
Ny Polisim-pirenena any an-toerana moa no mandray an-tànana ny raharaha. Ary efa miroso amin’ny 
lalina amin’izao amin’ny fikarohana ny ireo nahavanon-doza. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

