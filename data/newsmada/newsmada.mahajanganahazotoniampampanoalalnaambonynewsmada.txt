MAHAJANGA: NAHAZO TONIA MPAMPANOA LALÀNA AMBONY | NEWSMADA

Par Taratra sur 16/03/2019 

“Tsy tokony hanao mpitari-bato vilam-bava ny mpitsara ary handefitra ny fitsarana amin’ireo 
mihevi-tena ho tsy matimanota sy ho an’ireo izay fahavalom-bahoaka”. Io ny hafatra avy amin’ny 
mpampanoa lalàna ambony vaovao, Atoa Antoine raha nandray fitenenana, omaly. Notanterahina 
amin’ny fitsarana ambony Mangarivotra Mahajanga ny lanonana ara-pitsarana fametrahana ny Tonia 
lalàna ambony vaovao. Nitarika izany ny mpitahiry ny fitombokasem-panjakana, ny minisitry ny 
Randrianasolo Jacques niaraka tamin’ireo fianakaviamben’ny mpitsara. Araka ny didim-panjakana 
dia voatendry ho tonian’ny mpampanoa lalàna ambony eo anivon’ny fitsarana ambony ao Mahajanga 
Raha ny mombamomba azy : Teraka ny 13 septambra 1955 tao Ambanja, faritra Diana Atoa Antoine, manambady 
manan-janaka iray. Magistrat de premier grade izy. Nanaraka ny lalam-piofanana lalàna Droit 
teny amin’ny oniversiten’Antananarivo izy taorian’ny nahazoany ny bakalorea ary nahazo ny diplôme 
l’institut d’etude judiciaire. Afaka fanadinana hidirana ho mpitsara ny taona 1989. Efa tonia 
lalàna tao amin’ny fitsarana ambaratonga voalohany ao Mahajanga izy, ny volana janoary 2010 ka 
aogositra 2014. Mpisolovava ambony tao amin’ny fitsarana ambony ao Mahajanga kosa talohan’ny 
azy ho Tonia. 

Tonga nanotrona ny lanonana, omaly, ireo tompon’andraiki-panjakana sivily sy miaramila niaraka 
teo anivon’ny faritra Boeny. 



Les commentaires sont fermées. 

