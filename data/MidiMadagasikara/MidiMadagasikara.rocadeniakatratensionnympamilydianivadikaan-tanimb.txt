ROCADE : NIAKATRA « TENSION » NY MPAMILY DIA NIVADIKA AN-TANIMBARY – MIDI MADAGASIKARA

Mbola nitsikian’ny vintana ilay mpamily fiara raha nojerena tamin’ny fahavoazan’ny fiara izay 
ambony ambany tao anaty tanimbary. Omaly tolakandro no nisehoan’izany tetsy amin’ny lalam-baovao 
izay mizotra ho any Andohatapenaka. Raha ny fanazavan’izay nahita ny lozam-pifamoivoizana izy 
dia nisy olana ara-pahasalamana ilay ramatoa izay nitondra ny fiara. Niakatra ny tosi-drany ary 
voafehiny intsony ny familiana vokatr’izany. Nitarika ny fialàn’ny fiara kely tamin’ny lalany 
ary nivadika tany an-tanimbary. Mba tsy nisy ny aina nafoy. Vetivety dia tonga ihany koa ny olona 
nanampy tamin’ny famoahana ilay ramatoa tao anatin’ny fiara. Ratra madinika no nisy noho ny fidonan’ny 
tamin’ny tany. Afa-doza tanteraka ilay ramatoa satria raha elaela tao anaty fiara dia mety ho sempotry 
rano tao noho ny fiara izay nivadika ambony ambany. Tsy nilaozan’izay tsy nisy lozam-pifamoivoizana 
Rocade, toa ny lalam-baovao rehetra ihany, toa ny by-pass tamin’ny vao nisokatra, eny fa hatramin’izao 
Ny antony matetika dia ny tsy fitandremana noho ny làlana tsara ary lasa misy mpisetrasetra. Momba 
Rocade indray, vao nisokatra andro vitsivitsy tamin’izany fotoana dia efa nisy lozam-pifamoivoizana 
olona, indrindra teo amin’ny sampanana izay mihazo ny digue. Nasiana dongona taorian’izay ary 
nasiana famantarana manokana, ireo fepetra ireo no isan’ny nampihena ny loza. Momba ilay lozam-pifamoivoizana 
nitranga teny an-toerana omaly indray dia tsy hita firy izay lazaina satria ara-pahasalamana 
nitarika azy. Mety mahazo ny tsirairay ny fihetsehan’ny aretina tampoka. Ny tsara kokoa angamba 
ny fijanonana avy hatrany na tsy mitondra mihitsy raha vao misy zavatra mampiahiahy. 



















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

