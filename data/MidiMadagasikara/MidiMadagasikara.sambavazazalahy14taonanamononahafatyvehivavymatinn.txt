SAMBAVA : ZAZALAHY 14 TAONA NAMONO NAHAFATY VEHIVAVY, MATIN’NY FITSARAM-BAHOAKA – MIDI MADAGASIKARA

Nitrangana fitsaram-bahoaka indray tany amin’ny Distrikan’i Sambava, ny asabotsy hariva teo, 
amin’ny Fokontanin’ Ambodimanga Bevontro, any amin’ny Kaominina ambanivohitr’ Antsavaribe. 
iray 14 taona voatondro ho namono nahafaty ka nanapa-doha zazavavy 14 taona zanakavavina Sefo 
Ambodimanga, tamin’ny alalan’ny fira antsibe, ny alakamisy hariva teo tokony ho tamin’ny dimy 
no voasambotra ka niharan’ny hatezeram-bahoaka avy hatrany, ary maty tsy tra-drano voatoto vatobe 
voavely kibay ary voafiran’ny zava-maranitra. Efa maty ilay tovolahy voalaza ho mpamono olona 
vao tonga ny Zandary, ary voatery tsy maintsy nanao tifi-danitra ny mpitandro filaminana nanaparitaka 
vahoaka efa romotry ny hatezerana. Araka ny tati-baovao voaray avy any an-toerana, rehefa tsy 
naolan’ity tovolahy matin’ny fitsaram-bahoaka ity, tao an’alan’i Bevato ireto mpirahavavy 
ny Sefo Fokontany nanohitra azy, dia nokapainy tamin’ny antsibe lava lela, ka maty teo no ho eo tapa-doha 
tovovavy kely 14 taona, raha naratra mafy kosa ny zokiny 25 taona, izay mbola miady amin’ny fahafetasana 
manaraka fitsaboana ao amin’ny hopitaliben’i Sambava. Taorian’ny vono olona niseho tamin’ny 
feno habibiana, dia raikitra avy hatrany ny fikarohana ny nahavanon-doza nitsoaka, izay mpiray 
sy mifankafantatra amin’ireo tovovavy maty sy naratra. Afak’omaly no tra-tehaky ny Fokonolona 
nandevina ity mpamono olona, ka maty tsy tra-drano niharan’ny hatezeram-bahoaka. 




















