FIANARANTSOA : NAKARINA GRADY IREO ZANDARY MATIN’NY DAHALO TAO RANOMAFANA SY MAHASOA – MIDI MADAGASIKARA

Notanterahina tao amin’ny fari-piadidian’ny zandarimariam-pirenena eto Tsaramandroso, ny 
30 novambra 2018 ny fanaovam-beloma farany ara-pomba miaramila an’ireo zandary 2 lahy maty lavon’ny 
teo am-panatanterahana ny asany, dia ny GPHC Rambeloson Heritiana Emilien komandin’ny tobim-paritry 
Zandarimaria Ranomafana izay namita iraka tao Torotosy, Fokontany Tsaramandroso, kaominina 
Distrika Ifanadiana sy ny G2C Ramarosandratana Faliniaina miasa ao amin’ny tobim-paritra Mahasoa; 
namita iraka tao Antsinjorano Fokontany Bemelo, kaominina Satrokala, Distrikan’ Ihosy. Marihina, 
andro iray daholo no nitrangan’ireo, dia ny 28 novambra 2018. 

Tonga nanome voninahitra izany ny jeneraly komandin’ny zandarimariam-pirenena, ny jeneraly 
ao amin’ny IGGN sy komandin’ny fari-piadidian’ny Zandarimariam-pirenena ao Fianarantsoa ary 
olo-manankaja sivily sy ireo manamboninahitra sy manamboninahitra lefitra ao amin’ny Zandarimaria 
ny Tafika Malagasy ary ny avy ao amin’ny Polisim-pirenena. 

Natomboka tamin’ny fanondrotana ny galona ho eo amin’ny laharana GPCE ho an-dRatompokolahy Rambeloson 
Emilien ary eo amin’ny laharana G1C kosa ho an-dRatompokolahy Ramarosandratana Faliniaina ny 
ary notohizana tamin’ny fanaovam-beloma farany ara-pomba miaramila ka nofaranana tamin’ny 
fianakaviana mana-manjo. Rehefa vita izany dia samy nitodi-doha any an-tanindrazany tsirairay 
ny razana; izay toerana hametrahana azy mandrakizay dia eo Amontana CU Fianarantsoa sy any Betafo. 

Raha hotsiahivina moa, toy izao ny zava-nitranga dia namita iraka tamin’ny toerana antsoina hoe 
fokontany Tsaramandroso, kaominina Ranomafana ny 27 novambra 2018 ny GPHC Rambeloson Heritiana 
komandin’ny tobim-paritra Ranomafana niaraka tamin’ny zandary 3. Nisy fanafihan-dahalo tamin’io 
io ny marainan’ny 28 novambra 2018 tokony ho tamin’ny efatra ora, efa tonga teo an-tanana ireo dahalo 
nisandoka ho fokonolona ka izy ireo indray no niantso vonjy tao amin’ny trano natorian’ireo zandary. 
vao nivoaka namoha varavarana ilay Komandin’ny Borigady, dia fira famaky avy hatrany no nahazo 
narahina tifitra. Maty noho izany ratra nahazo azy izany ity farany. Tamin’io andro io ihany koa 
nanao fanarahan-dia omby very 40 ny G2C Ramarosandratana Faliniaina niaraka tamin’ireo namany 
samy miasa ao amin’ny borigady Mahasoa, dia nifanena tamin’ny dahalo 80 tao amin’ny toerana antsoina 
Antsijorano fokontany Bemelo Kaominina ambanivohitra Satrokala distrikan’Ihosy. Raikitra 
fifandonana mahery vaika ka lavo tamin’izany ny G2C Ramarosandratana Faliniaina ary zandary 
hafa naratra. Omby 20 no tafaverina tamin’ny tompony. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

