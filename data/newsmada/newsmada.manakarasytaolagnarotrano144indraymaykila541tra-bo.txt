MANAKARA SY TAOLAGNARO  : TRANO 144 INDRAY MAY KILA, 541 TRA-BOINA, OLONA 1 MATY, 3 NARATRA MAFY | NEWSMADA

Par Taratra sur 11/05/2016 

Trano anjatony maro may kila tany Manakara sy Taolagnaro. Olona maro tra-boina, nahafaty sy nandratra 
ihany koa ny afo. 

Nisehoana haitrano mahery vaika tany Manakara sy Taolagnaro, afakomaly sy omaly. Tany Andranomainty 
ny 9 mey teo, tokony ho tamin’ny 7 ora sy sasany hariva, trano 38 indray nirehitra tamin’izany. Trano 
ny iray, trano fanitso ny faharoa, ary trano falafa ny ambin’ireo rehetra ireo. Vokany, olona 122 
tamin’ireo tokantrano 25 niharam-pahavoazana, ka olona telo naratra mafy. 

Omaly indray, tokony ho tamin’ny 3 ora sy sasany maraina, trano 106 indray nirehitra tany Amparihy 
Vehivavy iray no fantatra fa maty tamin’izany, ary olona 420 tra-boina. Voalaza fa tsy mbola fantatra 
ny anton’ny afo, raha ny vaovao azo tany an-toerana. Mbola anatin’ny fanadihadiana ny mpitandro 


Sarotra ny famonoana afo 

Nananosarotra ny asa famonoana afo sy ny famonjena ireo olona noho ny tsy fahampian’ny fitaovana 
amin’ireo faritra roa voalaza ireo. Nisy ihany ny mpamonjy voina saingy tsy ampy ny nenti-manana 
Ny fokonolona sy ny mpitandro filaminana no nifanome tanana tamin’ny famonoana ny afo sy famoahana 
entana izay zaka. 

Tonga tany Manakara sy Taolagnaro ny manampahefana rehetra tamin’ireo distrika roa ireo. Nitondra 
ny avy amin’ny minisiteran’ny Mponina MPPSPF sy ny BNGRC. Nisy ny fanomezana fitaovana toy ny tanty, 
vary sns. Nisy ihany koa ny fanomezana vola 5 tapitrisa Ar. Amin’ny ankapobeny, fanampiana no azo 
amin’ny trangan-javatra tahaka izao. Nankahery sy nanentana ny olona mba hitandrina ny manampahefana 
ny fisorohana ny loza mety hitranga. 





Les commentaires sont fermées. 

