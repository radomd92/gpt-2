EFOI, FEEM, RIDA : HASONGADINA NY VOKATRA AZO AHODINA | NEWSMADA

Par Taratra sur 16/05/2017 

Nisokatra omaly ary hifarana amin’ny asabotsy izao ny fihaonambe iraisam-pirenena momba ny zavaboahary 
voalohany, hatao eto Antananarivo. Iarahana amin’ny fikambanan’ny vehivavy mpandraharaha 
amin’ny faritry ny ranomasimbe Indianina (EFOI) sy ny fikambanam-behivavy mpandraharaha amin’ny 
ny tontolo iainana any mahajanga (FEEM) ary ny tambajotra iraisam-pirenena momba ny fampandrosoana 
asa tanana (Rida) ny hetsika. 

Lohahevitra voizina mandritra ny enina andro ny momba ny loko voajanahary sy ireo zavamaniry ary 
fototra azo havaozina mifanaraka amin’ny fikajiana ny tontolo iainana. 

Mahatratra 65 ireo manam-pahaizana avy eto an-toerana sy avy amin’ny firenena 24 hafa mifanakalo 
momba ny fampiroboroboana ny loko voajanahary. 

Eo koa ireo mpanao asa tanana 50 avy amin’ny faritra 22 eto Madagasikara sy avy amin’ny firenena 
hafa ao anatin’ny faritry ny ranomasimbe Indianina. 

Kendrena amin’ity fihaonambe ity ny fivelarana eo amin’ireo mpanao asa tanana mifototra amin’ny 
voajanahary sady mikendry ny fiarovana ny tontolo iainana. Eo koa ireo mpanao fikarohana sy mpianatra 
indrindra ireo mpanodina lohamenaka. Ankoatra izany ireo mpanamboatra fanafody amin’ny alalan’ny 


Raha ny fandaharam-potoana mandritra ny herinandro, hisy ny adihevitra ara-tsiantifika isa-maraina 
etsy amin’ny IFM Analakely sy etsy amin’ny Tranombokim-pirenena Anosy. Atrikasa fanehoana ny 
kosa ny hariva. Misokatra ho an’ny daholobe kosa ny varotra fampirantiana. 

Hitohy any Mahajanga ny hetsika manomboka ny 21 mey hatramin’ny 27 mey izao. Hisy ny fitsirihana 
ala any Boeny toy ny ao Ankarafantsika sy ny eny amin’ny ala honko betsiboka iarahana amin’ny vondron’ny 
asa tanàna any an-toerana. 



Les commentaires sont fermées. 

