FITSIDIHANA TETSY ANDRALANITRA :: NAHAVELOM-PANANTENANA AN'IREO MPONIN'NY AKAMASOA NY HAFATRY NY PAPA • AORAHA

Horakora-pifaliana sy hirahira no nitsenan’ireo olona maro be ny fahatongavan’ny Papa Fransoa, 
amin’ny Akany Akamasoa (Andralanitra). Nitso-drano sy nampahery an’ireo kamboty sy sahirana 
miisa dimy arivo sy roa alina mahery monina eny amin’ny Akany Akamasoa izy nandritra ny fitsidihana 
omaly tolakandro. 

“Hafaliana lehibe ho ahy ny fahatongavana eto. Endrika maneho ny maha eo amin’Andriamanitra ny 
Akany Akamasoa. Aza miravirary tanana manoloana ny voka-dratsy ateraky ny fahantrana ianareo, 
manaiky ho resin’ny fakam-panahy fa tsy lahatra ny fahantrana. Mijoroa ho maodely amin’ny ady 
fahantrana sy ny fanilikilihana ara-piarahamonina. Mitaky ezaka sy filofosana izany ary aza 
ny mivavaka hatrany”, hoy izy. 

Naneho ny hafalian’izy ireo tamin’ny alalan’ny tehaka sy fanofahofana ny sainam-pirenen’i Vatikana 
Madagasikara ireo mponina ao amin’ny Akamasoa. Nivoitra tamin’ny fitafian’izy ireo ny loko mena 
fotsy, ny mavo ary ny mavokely. Naka endrika sary fo kosa ny fomba fizarazaran’izy ireo nipetraka 
seza raha notazanina teny ambony. 

Nisaotra manokana ny mompera Pedro, mpanangana ny Akany Akamasoa ny Papa Fransoa, ka nanolotra 
ho azy. Namaly izany fihetsiky ny Papa Ray Masina izany ny mompera Pedro, ka tabilao misy sary hosodokon’ny 
Fransoa eo anoloan’i Akamasoa no nomeny azy. Tonga nanome voninahitra an’ity fitsidihina masina 
ry zareo avy eo anivon’ny governemanta sy ny Fiadidiana ny repoblika, notarihin’ny Filoham-pirenena 
Andry mivady. 

Notsiahivin’ny Papa manokana sady nampahafantarany ny hafaliany tamin’ny fihaonany indray 
mompera Pedro, izay efa mpianany tao amin’ny Seminera, tany Arzantina, tamin’ny taona 1967-1968. 











Enregistrer mon nom, mon e-mail et mon site web dans le navigateur pour mon prochain commentaire. 



