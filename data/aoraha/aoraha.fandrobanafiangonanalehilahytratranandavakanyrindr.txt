FANDROBANA FIANGONANA :: LEHILAHY TRATRA NANDAVAKA NY RINDRIN'NY BIRAON'NY PASITERA • AORAHA

Tratra ambodiomby. Nampandre ny mpitandro filaminana haingana ny mpiambina tao amin’ny fiangonana 
Mandrosoa Ivato, afak’omaly alina, fa nisy jiolahy tratra teny an-toerana. Voalazan’ny fanampim-baovao 
amin’ny zandary, eny Mandrosoa, fa voasambotra teo am-pandavahana ny rindrin’ny biraon’ny pasitera 
voatondro ho jiolahy io. 

Tafaporitsaka ny namany roa lahy. Fitaovana manokana fisokirana na irony «barre à mine» irony 
nampiasain’ireo mpangalatra nandavahana ny rindrina. 

Tsy vao sambany no nisy namaky sy nandroba ity fiangonana eny Mandrosoa Ivato ity, araka ny vaovao 
hatrany. Efa lasibatra izy, tamin’ny volana jolay lasa teo. Tamin’ny alina no nanaovan’ireo mpangalatra 
asa ratsiny. Fitaovana fanamafisam-peo no very tamin’ izany. Tsy nisy tratra ireo olon-dratsy 
izao nisehoana tranga faharoa izao indray. 

Milaza ny zandary eny an-toerana, mandray an-tanana ny famotorana, fa tsy mbola vita ny fakàna 
an’ilay lehilahy voasambotra. Hofantarina amin’ny fanadihadiana hatao aminy raha toa ka izy 
ny namany no nangalatra tamin’ny tranga voalohany niseho tamin’ny volana jolay. 









Enregistrer mon nom, mon e-mail et mon site web dans le navigateur pour mon prochain commentaire. 



