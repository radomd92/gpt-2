FANDIKAN-DALÀNA : MD ENY TSIAFAHY ILAY PÔLISY NITIFITRA JIOLAHY TENY AMPEFILOHA

Nitombo indray ny isan’ireo pôlisy naiditra am-ponja. Nampidirina am-ponja vonjimaika eny Tsiafahy, 
rehefa avy natolotra ny fampanoavana teny Anosy ilay pôlisy ao avy amin’ny SAG (Service Anti-Gang) 
nitifitra ka nahafaty jiolahy nandositra, teny Ampefiloha, ny zoma 23 aprily lasa teo. Tsiahivina 
jiolahy 4 no nikàsa handroba vola teny Antaninarenina tamin’io andro io, saingy maty voatifitra 
Antsahamanitra ny iray tamin’ireo jiolahy ary ity lavo teny Ampefiloha ity kosa ny iray rehefa 
Fandikan-dalàna teo am-panantaterahana ny asany no vesatra niampangana ity pôlisy nampidirina 
eny Tsiafahy ity raha ny fantatra. Raha ny voalazan’ny lalàna hono mantsy, mba ho fanajàna ny zon’olombelona 
tsy azon’ny mpitandro filaminana atao no mitifitra jiolahy efa milavo lefina. Tsy nanaja izany 
izany anefa ity pôlisin’ny SAG ity ka izao nalefan’ny mpitsara ao amin’ny fampanoavana any amin’ny 
Tsiafahy izao. Niteraka ady hevitra eto amin’ny firenena, indrindra fa ao anaty tambazotran-tserasera 
ity raharaha niseho teny Ampefiloha ity. Ny ankamaroan’ny olom-pirenena naneho hevitra dia mihevitra 
tsy tokony omena tsiny ilay pôlisy nitifitra ilay jiolahy satria efa diso tafahoatra loatra no 
jiolahy sy dahalo eto amintsika. Etsy ankilany kosa dia misy ireo milaza fa eo ambanin’ny lalàna 
na ny mpitandro filaminana aza ka tokony ho saziana ity namono jiolahy teny Ampefiloha ity satria 
efa babo ary nilavo lefina no notofirina teo imasom-bahoaka. Mazava ho azy fa tsy mahafantatra 
ny lalàna manan-kery ny fitsarana ka tsy tokony hahagaga ny fanapahan-kevitra noraisin’ny mpitsara 
anivon’ny fampanoavana izay nandray an-tanana ny raharaha. Amin’ny lafiny iray, azo ambara fa 
ny fihetsik’ity pôlisy ity satria eto amintsika, noho ny resaka kolikoly sy antony samihafa, dia 
amin’ireo mpanao ratsy no mahazo fahafahana rehefa tonga eny amin’ny fitsarana kanefa dia manao 
ainy tsy ho zavatra ny mpitandro filaminana amin’ny fisamborana azy ireny. Tsy vitan’izay ihany 
maro amin’ireo jiolahy ihany koa no mbola mamerina ny asa ratsiny rehefa mivoaka ny fonja. Misy 
no tsy miandry fotoana ela fa andro vitsy aorianan’ny nivoahan’ny fonja dia efa miverina manao 
asa ratsiny. Raha ny vahoaka aloha no resahina dia efa tofoka tanteraka amin’ny afitsok’ireo jiolahy 
dahalo amin’ny fiarahamonina ary izany no anisan’ny antony mampirongatra ny fitsaram-bahoaka 
Nosy. Raha nampidirina eny Tsiafahy ity pôlisy nitifitra jiolahy teny Ampefiloha ity, tokony 
samborina ary halefa any am-ponja daholo ihany koa ireo olon-tsotra rehetra nanao fitsaram-bahaoaka 
nahafaty jiolahy na dahalo. 

