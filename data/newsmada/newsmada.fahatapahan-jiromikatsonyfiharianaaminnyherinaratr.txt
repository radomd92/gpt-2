FAHATAPAHAN-JIRO: MIKATSO NY FIHARIANA AMIN’NY HERINARATRA | NEWSMADA

Par Taratra sur 14/11/2019 

Tsy mifidy ora intsony fa na antoandro na alina, misy ny fahatapahan-jiro ho an’Antananarivo sy 
manodidina. Miteraka fatiantoka tanteraka ho an’ireo mampiasa herinaratra izany. 

Anisan’izany ireo mpanao asa vy izay efa betsaka eto Antananarivo. Eo koa ireo mpanao volo, ny mpivarotra 
ny mpikirakira ordinatera toy ireny « call center » ireny… 

Iankinan’ny fiainan’ny mponina ny herinaratra kanefa tsy azo ianteherana intsony raha izao afitsoky 
Jirama izao. 

Potika ny trondro satria tapaka maharitra loatra ny jiro, tsy afaka mampiasa angovona herinaratra 
mamono antoka raha mbola hividy solika hampandehanana izany, raha ny hevitr’ireo mpivarotra 


Jerem-potsiny ireo mpanjifa tokony hanao volo satria tapaka ny jiro, miankina amin’ny herinaratra 
ny fitaovana ampiasaina. Toraka izany ny mpanao asa vy izay tena velon-taraina satria asan’olona 
enjehina ka lasa mihemotra avokoa ny famitana ny famandrihan’ny mpanjifa. Miteraka fikorontanana 
amin’ny tetiandro efa napetraka izany ary mampikatso ny asa. 

Tsy misy tsy mitaraina vokatry ny fahatapatapahan’ny herinaratra matetika. Tsy misy ny vahaolana 
miandry izay higadonany. Ireo trano vitsivitsy manana angovo azo havaozina toy ny mandeha amin’ny 
masoandro sisa manana jiro rehefa alina ny andro. 



Votre adresse email ne sera pas rendue publique 















