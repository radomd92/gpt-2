TANAMBAO VERRERIE – TOAMASINA  : TRATRAN’NY POLISY IREO RONGONY EFATRA GONY NENTINA POSY BISIKILETA | NEWSMADA

Par Taratra sur 16/05/2018 

Saron’ny polisy misahana ny fikarohana heloka bevava ary fiarovana ny ankizy tsy ampy taona tao 
Verrerie Toamasina, omaly maraina ireo rongony efatra kitapo milanja eo amin’ny 40 kg nentina 
posy bisikileta. Araka ny fanazavan’ny lehiben’ny sampana fikarohana heloka bevava, ny kaomisera 
Gerverin tamin’ny mpanao gazety, omaly, nahazo loharanom-baovao momba ny fisian’ireto zava-mahadomelina 
gony ireto izy ireo ny alahady. Nambaran’ilay loharanom-baovao fa misy posy bisikileta mitondra 
mampiahiahy ao amin’ny fokontany Tanambao Verrerie Toamasina. Nidina teny an-toerana avy hatrany 
polisy nanao fanarahan-dia ary tazana tokoa ilay posy bisikileta ka nosakanana ary mbola hita 
ireo kitapo efatra feno zava-mahadomelina. Nokasaina haparitaka ao Toamasina izy ireto, kanjo 
tratra izao. Tratra nandeha niaraka tamin’ilay posy tamin’io fotoana io koa ny renim-pianakaviana 
tompony izay nilaza fa avy any Andapa. Nosamborin’ny polisy avy hatrany izy ary nogiazana ihany 
ireo rongony efatra gony tratra ireo. Taorian’ny fanadihadiana, nodoran’ny polisy ireto zava-mahadomelina 
ireto. 

Taorian’ny resaka vary lo, miainga any indray ity ny trafikana zava-mahadomelina. Manginy fotsiny 
tsy fandriampahalemana mampikaikaika andro aman’alina ny olona ao amin’ny faritra Atsinanana. 
misy vahaolana matotra avy amin’ny fanjakana fa faly mihevotrevotra etsy sy eroa fotsiny. Gaboraraka 
ny firenena. 



Les commentaires sont fermées. 

