VONOAN’OLONA TAO ANTETEZAMBARO: NAVOTSOTRY NY FITSARANA IREO SIVY LAHY VOAROHIROHY | NEWSMADA

Par Taratra sur 05/12/2019 

Notsaraina tao amin’ny fitsarana ambony misahana ny ady heloka bevava ao Toamasina, omaly, ny 
laharana faha-233 Toa/19 mirakitra ny raharaha fahafatesan’i Doany Jean Yves, mpiasa tao amin’ny 
mpanondrana omby ao Antetezambaro Toamasina II, ny 28 desambra 2018. 

Mpiasa sivy lahy izy ireo ary ireto avokoa izany: i Bototsara Wong, Ramanampiharisoa Gilbert, 
Glady, Ramanandraibe Xavier, Rakotondrasoa Paul, i Ndremamonjy Francois, i Herimboavonjy Richard, 
Tiandraibe Discota, Rakotoarisoa Esthooriant ary samy naiditra vonjimaika am-ponja ny 31 desambra 
Tsy tonga nanatrika ny fitsarana tamin’izao raharaha izao ny mpitory. Nandritra ny fanazavana 
ny famakiana ny taratasin’ady no nahalalana fa mpahandro ny sakafon’ny mpiasa miasa ao amin’io 
tsy miankina mpanondrana omby mankany ivelany io ilay niharam-boina. Hita faty tao anaty rano, 
28 desambra 2018 maraina, izy raha efa tsy hita namonjy ny asany nandritra ny roa andro. Nandritra 
fitiliana nataon’ny mpitsabo anefa no nahalalana fa nisy ratra ny vatany. Nolazain’ireo mpiasa 
kosa fa fomban’ny olona maty an-drano ny misy ratra satria lanin’ny foza ny hodiny. Nohamafisin’ireo 
fa tovolahy tsara fiarahamonina amin’ny rehetra i Doany Jean Yves ka tsy azo heverina mihitsy ny 
mpiasa hamono azy. “Iza àry ny mamono azy? Tsy marina ve izany ny fanambaran’ny mpitsabo ato anatin’ny 
milaza fa feno tsatok’antsy ny vatany”, hoy ny mpitsara. Vokany, tsy hitan’ny mpitsara sy mpampanoa 
izay mety ho helok’ireo voampanga. Ny vavolombelona rahateo, tsy nipoitra, sy ny mpitory. Fantatra 
araka ny fanampim-panazavana voaray, fa mpisotro toaka ilay niharam-boina ka heverina ho mamo 
nianjera tany anaty rano ny nahafaty azy. Taorian’ny fifandaharana, nivoaka ny didy ka izao nohafahana 
ny fisalasalana izao izy sivy miralahahy. 



Votre adresse email ne sera pas rendue publique 















