KITRA - LALAO AFRIKANINA ISAN-TARIKA :: MPITSARA ANGÔLEY EFATRA NO HITANTANA NY LALAON’NY FOSA JUNIORS FC • AORAHA

Manomboka anio ny tena adin’ny Fosa Juniors FC ao anatin’ny lalao afrikanina isan-tarika. Hifandona amin’ny klioba maorisianina Pamplemousses SC, amin’ny roa ora sasany tolakandro, 
amin’ny kianja Rabemananjara ity klioba tompondaka malagasy ity, ao anatin’ny fihodinana voalohany 
fiadiana ny amboaran’i Afrika na ny « Ligue des Champions de la Caf ». Hotantanan’ny mpitsara avy 
Angola: Chitumba José Alvaro, Dungula Antonio Caluassi, Lopes Invanildo ity lalaon’ny Fosa Juniors 
sy Pamplemousses SC. 

Hotanterahina amin’ny 24 aogositra ho avy izao any Maorisy kosa ny lalao miverina eo amin’ny ekipa 
tonta. Izay tafavoaka mpandresy eo no hihaona amin’ny TP Mazembe. Hiatrika ny lalao sakana amin’ny 
ny fiadiana ny amboaran’i Afrika indray izay raraka. 



Niezaka nanatanteraka hatrany ny fiomanana araka izay vitany avy, na ny Fosa Juniors na ny Pamplemousses 
Samy nanamboatra ny kliobany mba hakany ny tapakila hifandonana amin’ny TP Mazembe. Nanamafy 
hatrany ny kalitaon’ireo mpilalao, indrindra ireo vao nampidirina, ity ekipan’ny ligin’i Boeny 
amin’izao lalao mandroso izao. Hanampy ny Fosa, ohatra, i Orlando sy Ludovic, mpilalaon’ny FCA 
ankoatra an’i Elio avy ao amin’ny Zanakala sy Nina tao amin’ny AS Adema. Mitarika ny klioba ny mpanazatra 
Etienne na « Titi Rasoanaivo ». 

Mpilalao malagasy telo sy nizerianina iray kosa no tsy teratany maorisianina milalao ao anatin’ny 
SC ho amin’ny lalao anio. Mpilalao malagasy mila ravinahitra any Maorisy Ramanantsoany Hollas, 
Boanahery, Razah Jean Fabrini. Mpilalao Nizerianina kosa Sunday Gabriel fa hiady ny voninahitra 
an’ny Maorisianina. 











Enregistrer mon nom, mon e-mail et mon site web dans le navigateur pour mon prochain commentaire. 



