ALAOTRA : ARETINA PESTA, TSY AMPY NY FANDRAISANA  ANDRAIKITRY NY FANJAKANA – MIDI MADAGASIKARA

Toa lasa tsinontsinoavina ny aretina pesta aty Alaotra ka mampatahotra ny vahoaka amin’izao fotoana 
.Raha Ankerana Andilamena no nahitana olona maty nanodidina ny 7, vokatr’io ny aretina io teo aloha, 
niampy ny tao Amparafaravola izany, ka olona iray aloha no voaporofo fa maty .Olona 14 no noahiahiana 
Amparafaravola, ka voaporofo fa ny 5 no voany ka nandraisana fanapahan-kevitra. Tafakatra 8, 
izany, ny matin’ny pesta taty Alaotra, ankoatra an’ireo tsy fantatra mazava .Nandray ny andraikiny 
vahoaka ka nisian’ny fanadiovana faobe, ny faha 4 desambra 2014 teo, tao Amparafaravola, ka nandraisan’ny 
tsy ankanavaka ny andraikitra. Niala vola am-paosy tamin’ny fanondrahana fanafody DDT sy ny maro 
hamonoana parasy. Mendrika ny fandraisana andraikitra fa andrasana kosa izany hataon’ny fanjakana 
satria tsy ny vahoaka irery no hahavidy ny fanafody hamonoana parasy. Andrasana ny fandraisana 
matotra ataon’ny fanjakana hahafoana ny aretina pesta. 



