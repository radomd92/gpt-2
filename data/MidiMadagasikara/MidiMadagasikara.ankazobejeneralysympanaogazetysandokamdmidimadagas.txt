ANKAZOBE : JENERALY SY MPANAO GAZETY SANDOKA M.D – MIDI MADAGASIKARA

Ny voalohany milaza ho jeneraly izay miasa eo anivon’ny fari-piadidiana ny repoblika. Ny faharoa 
milaza ho mpanao gazety. Ny tanjon’izy ireo dia ny hanao ramatahora mba hahafahana maka ny omby 
nogiazana araka ny didin’ny fitsaràna noho ny tsy fisian’ny taratasy. Sahy nandalo tamin’ny ambaratonga 
nisy ireo olona roa ary nilaza fa azy ireo ny omby ary mila alainy. Nisy mihitsy aza ny taratasy sandoka 
navoakan’ireo ary manamarina fa nisy fifampivarotana teo aminy sy ny filoham-pokontany iray 
an-toerana, io farany izay efa nosamborina koa rehefa voarohirohy ho tompon’antoka voalohany 
fitazomana omby tsy misy taratasy. Saingy izany taratasy rehetra izany dia voamarin’ny zandary 
taratasy sandoka. Teo koa no niainga ny fanadihadian’ny zandary izay naheno ny fisian’ireo olona 
ka nitady azy ireo eraky ny tanàna. Teny ambony moto ireo olona no voasambotra. Rehefa tena nozohina 
ny momba azy ireo dia fantatra fa mpisandoka andraikitra fotsiny ihany. Mpianaka izy ireo ary sady 
jeneraly velively ny iray no tsy mpanao gazety ihany koa ny faharoa. Mbola voamarina koa ny fisian’ny 
sandoka izay saika hiadiavan’izy ireo mba hahazoana ny omby miisa 31 izay efa nogiazana. Taorian’ny 
ny fampanaovana dia notazomina am-ponja vonjimaika izy mianaka noho ny fisandohana andraikitra, 
indrindra. Amin’ny lafiny iray, matoa tonga amin’ny fanao tsy mety toy izao ny olona dia mahita 
izy ireo fa mahomby ny fomba ratsy eto amintsika dia ny fananararaotam-pahefana izany. Iza tokoa 
tsy hatahotra manam-boninahitra izay akaiky ny filoha izany ary aiza no varavarana tsy hisokatra 
vao maheno izany galona sy asa izany ? Soa tamin’ity indray mitoraka ity fa vetivety dia nanan-tsaina 
zandary ny nanamarina ary hita avy hatrany fa mpisandoka ireo olona. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

