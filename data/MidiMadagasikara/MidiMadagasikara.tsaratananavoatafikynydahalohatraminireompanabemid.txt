TSARATANANA : VOATAFIKY NY DAHALO HATRAMIN’IREO  MPANABE – MIDI MADAGASIKARA

Manjaka tanteraka mihitsy ny tsy fandriampahalemana any amin’iny distrikan’i Tsaratanana iny 
fotoana izao. Ny alin’ny alahady hifoha alatsinainy lasa teo dia fantatra fa mpampianatra iray 
ronono, monina ao Morafeno, ao amin’ny distrika Tsaratanana indray no lasibatry ny adian-jiolahy 
zava-maranitra. Efa-dahy izy ireo, araka ny fampitam-baovao azo, no nanao amboletra niditra 
amin’ny tokantranon’ity mpanabe ity tamin’io fotoana io, tokony ho tamin’ny roa ora maraina tany 
any. Tsy fantatra izay niseho fa novinavinaina ho tsy nanaiky izay zavatra nangatahin’ireo olon-dratsy 
lehilahy lehibe tokony ho 62 taona ity ka avy hatrany dia nanamparan’izy ireo ny habibiany. Naratra 
ity farany vokatry ny kapa famaky maromaro nahazo azy teo amin’ny lohany sy ny sandriny. Ity farany 
izay voatery nentiny novonjena haingana tany amin’ny toeram-pitsaboana taorian’ny fanafihana 
azy. « Batteries » roa moa no lasan’ireo olon-dratsy, niaraka tamina « amplibaffle » iray. Nandray 
ny raharaha avy hatrany moa ireo zandary any an-toerana ary efa eo am-pikarohana ireo olon-dratsy. 




















