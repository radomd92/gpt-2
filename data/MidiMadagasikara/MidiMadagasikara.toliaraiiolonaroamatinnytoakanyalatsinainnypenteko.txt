TOLIARA II : OLONA ROA MATIN’NY TOAKA NY ALATSINAIN’NY PENTEKOTY, TELO HAFA DOBO AN-DRANO – MIDI MADAGASIKARA

Lehilahy roa no matin’ny toaka ny alatsinainy pentekoty teo, tany amin’ny Distrikan’i Toliara 
ka ny iray dia tovolahy mamo ary maty an-drano tany Anakao rehefa avy nitsangantsangana handeha 
fodiana hariva niondrana an-dakana niaraka tamin’ny namany. Raim-pianakaviana iray mipetra-drery 
no hita faty tao an-tranony, tany Analamitsampy. Tamin’ny fotoana nahitana ny razana, afak’omaly 
dia mbola nahenoana fofon-toaka nidofaka ny vanta mangatsiakany. Raha ny tombatombana dia mety 
maty irery tsy nisy namadika tao an-tranony na namoy ny ainy noho ny hanoanana ity lehilahy voalaza 
mamo lava ity, satria tsy nahitana dian-dratra na vono ny vantany tamin’ny fizahana natao ny razana. 
mpitsangantsanagana miisa telo kosa no dobo an-drano navadiky ny lakana teny ampovoan-dranomasina, 
Madiorano, ny 21 mey teo, hoy ny vaovao. 




















