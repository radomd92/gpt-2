TORANA TSY NAHATSIARO TENA: NIANJERA AVY ENY AMIN’NY RIHANA FAHATELO ILAY MPIASA | NEWSMADA

Par Taratra sur 30/11/2019 

Tsy fitandremana nitera-doza. Izay no azo ilazana ny nanjo ity lehilahy iray mpiasa nanao fandravahana 
hotely lehibe iray, etsy Analakely. Avy eny amin’ny rihana fahatelo izy no nianjera. Nitontona 
teo amin’ny arabe, nivoa-dra ny sofiny… Tsy nahatsiaro tena taorian’izay hatreny amin’ny hopitaly. 

Tsy nahatsiaro tena intsony ilay lehilahy iray, sahabo ho 34 taona nianjera avy eny amin’ny rihana 
hotely lehibe iray etsy Analakely, omaly, tokony ho tamin’ny 9 ora sy sasany maraina. Araka ny fantatra, 
avy eny talantalam-by (échafaudage) nitsanganany ny tenany teo am-pametahana ireo haingo “aluminium” 
hotely ka nianjera avy hatrany. “Ratsy fatotra ny fehikibo aroloza tamin’io fotoana io ka nianjera 
hatrany izy raha vao niakatra teo ambony “échafaudage” ary notatazan’ny taribin’ny Jirama vao 
teo amin’ny arabe”, hoy i Nantenaina, isan’ireo mpiasa niasa teny amin’ny hotely, omaly. Vokany, 
ny tongotra havian’ilay niharam-boina, vaky ihany koa ny lohany noho ny fianjerany ary nahitana 
teo amin’ny masony. Fantatra nandritra ny fanadihadiana fa ny lohany no nitotona tamin’ny tany 
ary nanaraka ireo “échafaudage” izay nitaingenany . Nampihoraka ny mponina teny amin’ny manodidina, 
fa ireo mpiasa niaraka tamin’io lehilahy io ny tranga, omaly. Nanaitra ny rahalahiny, niara-niasa 
ihany koa ny fahitany ny iray tampo taminy nitsirara tamin’ny arabe, izay sady nandeha ra orona 
sofina no tsy nahatsiaro tena intsony niampy ireo voina hafa nahazo azy. 



Taorian’ny loza, nentin’ireo mpamonjy voina etsy Tsaralalana teny amin’ny hopitalin’Ampefiloha 
lehilahy ka niditra tao amin’ny “urgence. Fantatra ankehitriny fa eny amin’ny “soin intensif” 
mpiasan’ny orinasa Mada pose io. “Tsy taizan’aretina ny lehilahy ary isan’andro izy, manao fehikibo 
foana izay fatorany amin’ilay vy iasany, fa androany izany no tsy nataony”, hoy ny fanazavan’ireo 
aminy. Nalefa nody avy hatrany ihany koa ireo niasa teny an-toerana rehetra taorian’ny voina raha 
nanohy izany kosa ireo izay niasa tany amin’ny rihana ambany. 





Votre adresse email ne sera pas rendue publique 















