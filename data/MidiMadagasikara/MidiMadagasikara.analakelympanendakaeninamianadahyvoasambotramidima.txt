ANALAKELY : MPANENDAKA ENINA MIANADAHY VOASAMBOTRA – MIDI MADAGASIKARA

Saika tsy ampy taona avokoa ireo mpanao sinto-mahery sy mpangarom-paosy eny amin’iny faritra 
iny. Porofon’izany ireto saron’ny pôlisy ny zoma lasa teo, nandritra ny hetsika ho famongorana 
mpangarom-paosy sy mpanao sinto-mahery nataon’ny mpitandro filaminana avy ao amin’ny boriborintany 
Olona enina mianadahy no voasambotra tamin’izany, ka tafiditra ao anatiny ireo mpangalatra sy 
halatra. Raha ny vaovao voaray dia mpanendaka iray tratra teo am-panaovana ny asa ratsiny, teo 
kavina volamena, no nanoro ireo namany hafa sy ny mpandray ireo entana halatra ka nahafahana nisambotra 
Tsy ampy taona avokoa ireto mpanendaka voasambotra ireo, niisa efatra. Roa tamin’izany kosa, 
nahitana vehivavy, ireo mpandray entana halatra. Isan’ny tratra, tamin’ity hetsika ity, ihany 
ny rain-dahiny sy efa fantatry ny maro amin’ny fanendahana, antsoina hoe Rasoa, izay efa imbetsaka 
no niditra tany amin’ny akany fananeranana saingy mbola miverina manao ny ataony raha vao mivoaka 
any. Tsapa ho nihena dia nihena tokoa ity asa ratsy fanendahana ity teny amin’iny faritra Analakely 
ny manodidina iny tato ho ato, tamin’ny fisian’ity hetsika ity ary noho ny ezak’ireo pôlisy, miezaka 
hamongotra hatrany ity asa ratsy ity. Na izany aza, tokony hisy ihany ny fepetra raisina manokana 
ireo ankizy, tsy hiverenany intsony amin’ity asa ratsy ity. 



