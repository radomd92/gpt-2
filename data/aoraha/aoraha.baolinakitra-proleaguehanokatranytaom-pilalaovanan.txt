BAOLINA KITRA- « PRO LEAGUE » :: HANOKATRA NY TAOM-PILALAOVANA NY FIFANDONAN’NY COSFA SY NY TIA KITRA • AORAHA

Hanomboka hilalao miaraka amin’ireo klioba baolina kitra sangany eto Madagasikara ny Tia Kitra 
any Atsinanana amin’ity taom-pilalaovana 2019-2020 ity. Horaisin’ny Cosfa ity klioba ity etsy 
ny kianjaben’i Mahamasina mandritra andro voalohany amin’ny fifaninanana baolina kitra ho an’ny 
matihanina na “Pro league” eto Madagasikara. 

Isan’ireo klioba roa voalohany tany amin’ny diviziona voalohany ny Tia Kitra tamin’ny taom-pilalaovana 
aloha ka niakatra amin’ny diviziona elita. Isan’ ireo klioba roa nampidirina farany noho ny zava-bitany 
ny taona 2015 ka hatramin’ity taona ity ry zareo. 



Tokony hiatrika ny lalaony voalohany ihany koa ny Fosa Juniors FC amin’ny faran’ny herinadro, 
nahemotra ny fifandonany amin’ny Ajesaia. Klioba tompondakan’i Madagasikara ny baolina kitra 
Fosa Juniors FC. Isan’ireo ekipa mandray anjara amin’ny fiadiana ny amboaran’ny kaofederasiona 
(Kaf) izy ireo amin’ ny alahady izao. 

Nametraka fiovana kely amin’ny fandaharana, araka izany, ny avy ao amin’ny fikambanan’ ny klioba 
kitra sangany eto Madagasikara (CFEM) sy ny federasiona malagasy (FMF). “Hotanterahina amin’ny 
novambra 2019 indray ny lalaon’ ny Fosa Juniors FC sy ny Ajesaia etsy amin’ny kianjaben’i Mahamasina”, 
ny fanazavan-dRakotoharimalala Mirado, sekretera jeneralin’ny CFEM. 

Nahitana fiovana ihany koa ny lalaon’ny Cnaps Sport sy ny FC Ilakaka any amin’ny kianja Vontovorona 
nahemotra ora roa. Nampitoviana avokoa ny oran’ny fifandonana rehetra. Na amin’ny 12 ora na amin’ny 
ora sy sasany tolakandro. Nahe­motra amin’ny 12 ora antoandro araka izany ny lalaon’ny Cnaps Sport 
ny FC Ilakaka raha toa ka amin’ny 10 ora ny tamin’ny fandaharana tamin’ny voalohany. 











Enregistrer mon nom, mon e-mail et mon site web dans le navigateur pour mon prochain commentaire. 



