FANDRIAMPAHALEMANA NANDRITRA NY FIFIDIANANA : « NILAMINA TAMIN’NY ANKAPOBENY”, HOY IREO MPITANDRO FILAMINANA – MIDI MADAGASIKARA

Nidina ifotony mihitsy hatramin’ireo mpitarika eo anivon’ireo mpitandro filaminana telolafy 
ho fitandroana ny fandriam-pahalemana, nandritra ny andron’ny fifidianana izay ho ben’ny tanàna, 
omaly. Araka ny tafa nataon’izy ireo tamin’ny mpanao gazety, nandritra ny tontolo andron’ny omaly 
Ampefiloha, dia fantatra fa “nilamina tamin’ny ankapobeny ny fifidianana”. Nilaza ny Jly Florens 
amin’ny Emmo/Far, raha ny mikasika manokana an’Antananarivo fa “ambonin’ireo tsy fetezana madinidinika 
tetsy sy teroa dia tsy nisy hatreto aloha, tranga goavana, nety nanohintohina izany fizotry ny 
izany”. Nitondra fanazavàna ihany koa ny tenany mikasika ilay zava-niseho teny amin’ny faritra 
iny. “Nisy vaovao azonay mikasika ny fisian’ny olona nahatonga korontana, satria nahatratrarana 
efa vita marika teny aminy. Rehefa nidina teny ireo mpitandro filaminana dia tsy nisy anefa io zavatra 
hoy izy. Raha ny zava-niseho eran’i Madagasikara indray dia nanazava ny zava-misy ny Jly Anthony 
amin’ny Emmo/Nat, ny momba ny tranga niseho tao Fianarantsoa. Raha ny tao amin’ny kaominina ambonivohitra 
manokana, hoy izy, dia fandikàn-dalàna tanteraka no nataona kandidà iray tao an-toerana, tamin’ny 
fanapotehana ny trano fisainana, ka tsy maintsy niditra an-tsehatra ny Emmo. Efa mandeha ny famotorana 
izany, raha ny fantatra ary mbola voatazona any an-toerana ilay kandidà. “Misy ihany koa ny trangana 
sy ny tariny any rehetra any, fa efa mandray an-tanana sy am-panaovana famotorana ny mpitandro 
hoy hatrany ity manamboninahitra ity. Marihina fa nitondra paik’ady manokana mihitsy ireto Emmo 
ho fitandroana ny fandriam-pahalemana sy ny hizoran’ny fifidianana ara-dalàna. Mpitandro filaminana 
amin’ny 1500 eo no naparitaka raha ho an’ny renivohitra fotsiny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

