CITÉ ANKATSO : MIVERINA INDRAY NY HALA-BOTRY – MIDI MADAGASIKARA

Raha efa elaela ihany izay no tsy nahenoana famakiana tranona mpianatra teny amin’ireo Cité teny 
faritra Ankatso iny dia miverina indray izany tato ho ato. Fantatra ary fa nisy tranona mpianatra 
ny hala-botry indray teny an-toerana ny faran’ny herinandro lasa teo. Nopitsohan’ireo olon-dratsy 
fanalahidin’ny trano ary dia tsy nilasalasa izy ireo naka ireo fitaovana sarobidy tao an-trano, 
ny finday sy solosaina. Tsiahivina fa taorinan’ny fahamaizana mahery vaika nataon’ireo mpianatra 
mpangalatra tratra teny an-toerana dia efa nilamindamina izany kanefa dia io niverina io indray. 
farany indrindra dia ilay tovolahy nodoran’izy ireo velona tamin’ny lasantsy. Fa amin’izay resaka 
ihany, mpangalatra iray, izay efa malaza amin’ny famakiana ireo tranona mpianatra ireo no tratran’ny 
am-bodiomby tany amin’ny oniversiten’i Fianarantsoa, ny herinandro lasa teo hatrany. Na dia 
aza ny hatezeran’ireo nahatratra dia nisafidy ny hanolotra ity olon-dratsy teo an-tanan’ny tompon’andraikitra 
ireo. 



