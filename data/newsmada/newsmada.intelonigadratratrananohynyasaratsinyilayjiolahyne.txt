INTELO NIGADRA: TRATRA NANOHY NY ASA RATSINY ILAY JIOLAHY | NEWSMADA

Par Taratra sur 08/03/2019 

Efa roa taona izay ny nanendahan’ity jiolahy iray 25 taona ity teny amin’ny faritra Loharanombato 
Efa intelo nigadra teny amin’ny fonjan’Antanimora koa izy noho ny resaka fanendahana, saingy 
nanohy ny asa ratsiny hatrany nony tafavoaka ny fonja, ny taona 2018 lasa teo, raha ny tatitra voaray 
amin’ny polisy. Voasambotry ny polisy avy ao amin’ny kaomisarian’ny polisy Itaosy (CSP Itaosy), 
asabotsy 2 marsa 2019 teny amin’ny faritra Loharanombato, izy. Voarohirohy amina raharaha fanendahana 
fampiasana zava-maranitra ity jiolahy ity. Nambaran’ny polisy fa monina eny amin’ny faritra 
iny ihany ity jiolahy ity. Ireo mponina sendra tafody alina no tena mitondra faisana aminy, raha 
tatitra nampitain’ny polisy hatrany. Noho ny asa fanendahana, efa nokarohina hatry ny ela ity 
ity ka nahafahan’ny polisy nahita ny toeram-ponenany ny loharanom-baovao avy amina olon-tsotra. 
tratra tao an-trano fonenany, ny asabotsy lasa teo, izy. Nosavaina ny tranony ka mbola hita tao 
sabatra iray fitondrany rehefa manao ny asa ratsiny. Niaiky ny heloka vitany izy nandritra ny famotorana 
polisy. 



Les commentaires sont fermées. 

