TSARATANANA : MIANTSY NY FANJAKANA IREO MPAKA AN-KERINY

Efa mendrika fiantsiana ny mpitandro filaminana sy ny fanjakana mihitsy ny ataon’ireo jiolahy 
an-keriny any amin’ny distrikan’i Tsaratanana. Raha mpitsabo mpanampy iray mantsy no nalaizan’izy 
an-keriny, andro vitsy lasa izay, dia ny Chef ZAP ao ana-toerana indray no lasibatr’izay fakàna 
izay, omaly, tokony ho tamin’ny 1 ora maraina. Raha ny fantatra dia ankizy tsy ampy taona telo hafa 
koa nalain’ireo jiolahy an-keriny niaraka tamin’io tompon’andraikitry ny fampianarana io ka 
vao 14 taona ny iray. Marihana fa fotoana fohy talohan’io dia nanafika tranom-barotra telo tao 
tanànan’i Tsaratanana ireo jiolahy. Efa mandray ny andraikiny moa ankehitriny ny zandary any 
manoloana ity raharaha ity. Tsihiavina ihany fa vao andro vitsy lasa izay no nianjera tao Bepilopilo, 
anelanelan’i Tsaratanana sy Andriamena ny helikôpteran’ny tafika nitondra ireo mpitandro filaminana 
hanavotra ilay mpitsabo mpanampy nalain’ny jiolahy an-keriny. Ankehitriny anefa, tompon’andraiki-panjakana 
sy ankizy tsy ampy taona 3 indray no lasibatr’izy ireo. Mazava ho azy fa efa fiantsiana ny mpitandro 
sy ny fanjakana no ataon’ireto jiolahy mpaka an-keriny any Tsaratanana ireto. Tao anatin’ny roa 
monja izao dia efa trangana fakàna an-keriny efatra be izao no niseho tao amin’ity distrika iray 
Talohan’ilay mpitsabo mpanampy manko dia efa lasibatr’ireo mpaka an-keriny ihany koa ny mpiasan’ny 
Kraoma miisa efatra sy ny vehivavy tsy manan-tsiny iray. Nanao antso avo amin’ny fitondram-panjakana 
hanampy ny isan’ireo mpitandro filaminana miasa any an-toerana moa ny ben’ny tanànan’i Tsaratanana 
mirongatra izay tsy izy ary mampiteny ny moana ny asan-dahalo amin’ny endriny samihafa. 

