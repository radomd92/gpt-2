ANTSIRABE : MATY VOATIFITRA I GOBLINE JIOLAHY RAIN-DAHINY – MIDI MADAGASIKARA

Tsy iza akory i Gobline fa jiolahy rain-dahiny, tompon’antoka tamina fanafihana mitam-basy maro 
teto Antsrabe raha ny nambaran’ny pôlisy. 

Rakotomalala Olivier no tena anarany ary efa nandefasana « avis de recherche » ity jiolahy ity fotoana 
lasa izay raha ny nambaran’ny « Commissaire divisionnaire » Talily Damy. Ny alarobia 23 aprily, 
ho tamin’ny valo ora alina rehefa fantatra fa eny Atsinana’Ivohitra ity jiolahy ity no mipetraka, 
teny ny pôlisy nikasa hisambotra azy. Teo am-pisamborana azy anefa raha ny fanazavana hatrany 
nikasa hamaly i Gobline, saika hitifitra ny mpitandro filaminana kinanjo ny balan’ny pôlisy no 
aloha. Voatifitra teo amin’ny lohany izy ary maty teo no ho eo. Tratra teny aminy ny basy P.A iray 
miaraka amina bala roa 9mm mbola tsy nipoaka. Anisan’ireo jiolahy, mpanao fanafihana mitam-basy 
teto Antsirabe ity voatifitra ity, ary nambaran’ ny polisy fa tsy mitsisy izy ary sahy mitifitra 
hatrany. Tompon’antoka tamina fanafihana in-dimy misesy niseho teto Antsirabe i Gobline. Nomarihan’ny 
fa tsy mahafaly azy ireo akory ny mitifitra mahafaty jiolahy tahaka izao, saingy rehefa hita fa 
pôlisy kosa ireo jiolahy miaraka amin’ny fitaovana mahery vaika dia tsy maintsy mandray fepetra 
izany izy ireo. Raha tsiahivina mantsy dia vao tsy ela akory izay no maty voatifitra ihany koa i Liva 
izay voalaza fa namana akaikin’i Gobline iray tendro aminy, amina fanafihana maro. 

Mbola karohina kosa ny naman’izy roa lahy maty ireo, izay mbola mirenireny manohy ny asa ratsiny 
fotoana. 



