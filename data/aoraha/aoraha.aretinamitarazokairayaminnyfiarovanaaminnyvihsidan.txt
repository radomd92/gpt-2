ARETINA MITARAZOKA :: IRAY AMIN’NY FIAROVANA AMIN’NY VIH/SIDA NY FANAOVANA FITILIANA • AORAHA

Fisorohana. Nanka­lazaina ny sabotsy lasa teo ny andro iraisam-pirenena ho an’ny ady amin’ny 
Sida. Ho an’ny Komitim-pirenena miady amin’ny tsimok’aretina ity dia ny fanaovana fitiliana 
no isan’ny fiarovana amin’izany. 

“Ilaina ny manao fitiliana mialoha ahafahana mitsabo tena ary mba hahafantarana ireo aretina 
amin’ny vatan’ny olona iray raha sanatria misy izany tsimok’aretina izany ny olona iray”, hoy 
Jasminah, tompon’andraikitra teknika eo anivon’ny Komi­tim-pirenena miady amin’ny Sida, ny 
lasa teo, nandritra ny fitiliana mai­maim-poana notanterahina teny Ambohijatovo. 

Ho an’ny taona 2018, efa nanomboka ny 27 novambra lasa teo ny fanaovana fitiliana maimaim-poana 
anivon’ ny tobim-pahasalamana CSB II teto amin’ny Faritra Anala­manga. Voalaza fa saika ahitana 
mitondra ity tsimok’aretina ity avokoa isaky ny misy fitiliana maimaim-poana atao. Olona manodidina 
31 000 no vinavinaina hahavita fitiliana mandritra ny volana desambra. 

Araka ny fantatra, mano­didina ny 0,3 isan-jato ny tahan’ireo olona mitondra ity tsimok’aretina 
eto amintsika. Voalaza fa mety hahaka­sika ny olon-drehetra izany saingy ambony kokoa ny taha 
an’ireo lehilahy miaraka amin’ny lehilahy satria manodidina ny 14% izany raha 8,2% kosa ho an’ireo 
mitsindrona zava-mahadomelina. 

Ny dimy isan-jaton’ireo vehivavy mpampanofa tena kosa no fantatra fa mitondra izany. Tsiahivina 
efa misy ireo fanafody hahafahan’ny olona miaina miaraka amin’ ny VIH/Sida mandritra ny fotoana 
Maimaim-poana ny fahazoana izany fitsaboana izany eny amin’ny tobim-pahasalamana miankina 
fanjakana rehetra. “Mampihena ny lanjan’ny tsimok’aretina ao anatin’ny vatan’ny olona ity fanafody 
Mety tsy hamindra amin’ ny hafa intsony koa izay mihinana izany raha manaraka tsara ny torolalana 
mpitsabo”, hoy hatrany Rasoanarivo Jasminah. 









Enregistrer mon nom, mon e-mail et mon site web dans le navigateur pour mon prochain commentaire. 



