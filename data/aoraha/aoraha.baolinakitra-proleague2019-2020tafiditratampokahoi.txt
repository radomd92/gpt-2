BAOLINA KITRA- « PRO LEAGUE 2019-2020 » :: TAFIDITRA TAMPOKA HO ISAN’NY KLIOBA HIFANINANA NY ELGECO PLUS • AORAHA

Nanaitra. Ekipa tsy nandray anjara tamin’ny fifanina­nam-pirenena taranja baolina kitra kanefa 
ny lalao matihanina “Pro league”, ny Elgeco Plus, klioba avy eto Analamanga miaraka amin’ ireo 
iraika ambin’ny folo ambiny. Nanazava Rakotoharimalala Mirado, sekretera jeneralin’ny fikambanan’ny klioban’ny baolina kitra sangany 
Madagasi­kara (CFEM), fa: “nampidirina ao anatin’ireo hifaninana ny “Pro League 2019-2020” 
Elgeco Plus noho ny isa azony tamin’ny fandraisana anjara tamin’ny fiadiana ny amboaran’i Afrika 
2018. Izay traikefa iraisam-pirenena izay no nahatonga azy isan’ ireo ekipa roa ambin’ny folo 
eto an-toerana”. 

Klioba nampidirin’ny Fede­rasiona sy ny CFEM farany ihany koa ny Cosfa. “Rehefa natambatra ny 
azony dia ho isan’ny hiatrika ny fifaninanana ihany koa ny Cosfa. Isan’ireo ekipa tsara laharana 
tamin’ny 2015 ka hatramin’izao io klioba io”, araka ny fanazavan-dRakotoharimalala Mirado hatrany. 



Hanomboka amin’ny 26 oktobra ho avy izao ka hatramin’ny 21 jona 2020 ny fifaninanana. Ny Federasiona 
baolina kitra (FMF) sy ny fikambanan’ny klioba taranja baolina kitra sangany eto Madagasikara 
no nanao ny sonia fiaraha-miasa hikarakarana ny fifaninanana, omaly, teny amin’ny Pietra Hôtel, Anala­kely. 
taom-pilalaovana efatra ny fiaraha-miasan’izy ireo. 

Rehefa nifandinika izy ireo dia fifandonana enina isan’ andro no handeha amin’ity andiany voalohan’ny 
league” ity. Hotanterahina eny amin’ny kianjaben’i Maha­masina sy kianja Elgeco Plus ary eny 
kianja Cnaps Vontovorona ny fihaonana ho an’ny eto Antananarivo. Eny amin’ny kianja Rabemananjara 
ireo lalao no hatao rehefa any Mahajanga. Ny kianja monisipaly na ny kianja Barikadimy kosa no handray ny fifaninanana any Toamasina. Hisy ihany koa 
lalao hatao any amin’ny kianja maoderina Ampasambazaha, any Fianarantsoa sy any amin’ny kianja 
Kira, any Toliara. 











Enregistrer mon nom, mon e-mail et mon site web dans le navigateur pour mon prochain commentaire. 



