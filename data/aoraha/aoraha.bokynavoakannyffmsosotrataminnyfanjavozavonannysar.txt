BOKY NAVOAKAN'NY FFM :: SOSOTRA TAMIN’NY FANJAVOZAVONAN'NY SARIN-DRAJAONARIMAMPIANINA NY HVM • AORAHA

Nahatezitra ny ankama­roan’ireo mpikambana ao amin’ny antoko Hery vaovao ho an’i Madagasikara 
sary iray ao anatin’ilay boky mirakitra ny asan’ny Filankevitry ny Fampihavanana Malagasy (Ffm), 
sabotsy lasa eo. Ny fisian’ny sarin’ny Filoham-pirenena teo aloha, Rajaonarimam­pianina Hery, 
natao nanjavozavo, no tsy nahafaly an’ireo mpikatroka politika miara-dia aminy. 

“Marary ny fo satria olon-dehibe manan-kaja teto Mada­gasikara ny Filoha Rajaonarimampianina 
Maninona no natao toy ny tsy misy ny sariny”, hoy i Mohamed Rashidy, sekretera jeneralin’ny antoko 


Niteraka resa-be tamin’ny tambajotran-tserasera ity tranga ity, tamin’ny faran’ny herinandro 
ka maro ihany koa ireo tsy nankasitraka ny fomba nentin’ny Ffm nanehoana an’ilay sary. Namba­ran’i 
Alphonse, filohan’ ny Ffm anefa fa: “tsy fanahi­niana na natao hanafintohina an’iza na iza izany 
fanehoana izany”. “Io sary io ihany no ahitana an’ireo mpikambana rehetra ao amin’ny Ffm ka izay 
nasongadina”, hoy izy. 

Nilaza ny hamoaka fanam­baràna maneho ny fialan-tsiny manoloana ny voalaza fa fahasosorana mahazo 
olona akaiky an’ity Filoha teo aloha ity ireo mpikambana ao amin’ny Ffm. “Mbola hifampidinihana 
mpikambana ao anatin’ny birao maharitra ny famoahana an’izany. Tsy fanahiniana mantsy ny fanamboarana 
sary iny”, hoy hatrany 









Enregistrer mon nom, mon e-mail et mon site web dans le navigateur pour mon prochain commentaire. 



