AMBOHIBARY SAMBAINA : TAXI-BROUSSE VOASAKAN-DALÀNA, LASA NY VOLA 8 TAPITRISA ARIARY – MIDI MADAGASIKARA

Niverina indray ny fanakanan-dalàna eny amin’ny lalam-pirenena. Taxi-brousse iray no lasibatra 
amin’iny lalam-pirenana faha-7 iny. 

Raha nangingina tokoa tao ho ao izay ny fanakanan-dalàna tamin’iny lalam-pirenena fahafito iny 
miverina indray izany ankehitriny. Taxi-brousse avy aty an-drenivohitra no lasibatry ny jiolahy 
teny amin’iny faritra Ambohibary Sambaina iny, raha handeha hizotra mianantsimo, ny alin’ny 
lasa teo. Vokany, voaroba avokoa ireo mpandeha rehetra tao anatiny, tsy nisy an-kanavaka. Araka 
fampitam-baovao azo dia mitentina eo amin’ny 8 tapitrisa ariary teo no vola azon’ireo olon-dratsy, 
ny entana sy fitaovana ary ny firavaka sarobidy azon’izy ireo nentina. Tokony ho tamin’ny fito 
hariva tany ho any no nitrangan’ity fanakanan-dalàna ity, raha ny vaovao azo avy amin’ireo mpitandro 
ireto. Efa tafiditra tao anatin’ny tetikadin’ireto andian-jiolahy mihitsy ny fisafidianana 
toerana. Somary ankodahoda mantsy ilay izy, raha ny vaovao hatrany, ka sarotra tamin’ireo voatafika 
nampandre ny zandary, izay adim-pamantaranandro maromaro taty aoriana vao naharay ny antso. 
alina, raha ny loharanom-baovao hatrany, dia nisy hazo be nisakana teo am-povoan-dalana. Tsy 
nanam-po na inona na inona teo ny iray fiara, satria toa efa nilamin-tsaina fa efa foana io fanankan-dalana 
Tsy nampoizin’ireo fa tamin’ny fotoana nijanonan’ilay fiara no nipoitra avy any ny andian-jiolahy 
maro, nirongo basy, raha ny vaovao avy any an-toerana hatrany, avy hatrany dia nanambana ny iray 
Tsy nisy azo natao fa dia nilefitra nanaraka ny baikon’ireto jiolahy ny mpandeha. Nanararaotra 
ireto mpanankan-dalàna ireto namita ny asa ratsiny. Soa ihany fa mba tsy nisy ny naratra na ny aina 
tamin’izany fanafihana izany. Efa eny am-pelatanan’ny zandary ny raharaha, ary mandeha ny famotorana 
ny fikarohana ireo olon-dratsy, raha ny fantatra. 

Asa tokoa raha ny fahabetsahan’ireo olona mivoaka ny renivohitra no mahatonga ny fiverenan’izao 
izao indray eny amin’ireo lalam-pirenena maro mifamezivezy. Lasa ny sain’ireo mpanara-baovao, 
inona fotsiny no ataon’ireo mpitandro filaminana ? Toa tsy misy kitro azo ifaharahana intsony 
ireo valala tsy mandady harona, raha tsy sanatria matimaty foana amin’ny lozam-pifamoivoizana, 
ny hadisoan’ny mpamily sasantsany izy ireo dia izao rembin’ireo olon-dratsy izao indray. 



toy ny mahazatra io ry zareo manao fanadihadina nefa tsy hita akory ze nanao ratsy , isika efa malala 
oe iza no nanakandalana ,,,,,,,, !!!!!!!!!!!!!!!!!!!!!!!!!!!! , resaka fotsiny no betsaka , 
mpandeha fona no voa , jereo anie ny hatavindry zala mpisava taratasy e 















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

