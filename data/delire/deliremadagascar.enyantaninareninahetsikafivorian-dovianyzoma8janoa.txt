ENY ANTANINARENINA : HETSIKA FIVORIAN-DOVIA NY ZOMA 8 JANOARY 2016 AMIN’NY  12 ORA SY SASANY | DÉLIREMADAGASCAR





Ho mariky ny fitsipahantsika ity fety fandatsàna ny Malagasy atao eny Iavoloha ity dia manasa antsika 
lovia (vy) ny araben’Antaninarenina ny Zoma 8 janoary izao manomboka amin’ny 12ora sy sasany (12h30). 

Ho fanehoana ihany koa fa mitaky ny fitantanana ny volantsika amin’ny fomba mendrika sy tena mahasoa 
vahoaka isika fa ampy izay ity fandanindaniam-poana ny volantsika ity. 

Mba maniry ny hihinana tahaka ireo voaasa eny Iavoloha ihany koa isika saingy tsy misy ny hohanina 
dia tongava ary mametraka ny anjara loviantsika eny ANTANINARENINA AMBONIN’NY TOHATOHABATO 
NY TSANGAMBATON’I MADAGASIKARA. 

Ento ny lovianao (vy indrindra indrindra raha misy fa mety koa ny vilia plastika, aleo tsy atao bakoly 
sao mandratra raha vaky) dia apetraho dia mandehana mizotra amin’ny làlanao ianao, araka izany 
MARIHINA ETOANA FA TSY HISY FIVORIAN’OLONA FA FIVORIAN-DOVIA no hitranga. 

Ndeha hofenointsika lovia (vy) Antaninarenina ambonin’ny tohatohabato. Asehoy ny hevitrao, 
ny tsy mahafaly anao, izany no maha-olompirenena. Ny WUM dia miezaka hatrany mitady izay hevitra 
maneho hevitra na dia tsy mora aza izany eto amin’ny firenentsika. 

Aorinan’ny hetsika, ny lovia (vy) rehetra voaangona dia hozaraina amin’ireo sahirana mila izany 
amin’ny vary ny sabotsy 9 janoary. 





Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

