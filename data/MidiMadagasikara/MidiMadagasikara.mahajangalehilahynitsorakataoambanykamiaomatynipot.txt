MAHAJANGA : LEHILAHY NITSORAKA TAO AMBANY KAMIAO, MATY NIPOTSAKA ATIDOHA – MIDI MADAGASIKARA

Lehilahy iray 34 taona no maty tsy tra-drano voahitsaky ny kamiao teo amin’ny lohany, ary nipotsaka 
atidohany, omaly naraina tokony ho tamin’ny sivy ora, tao amin’ny fokontany Antanambao Sotema, 
« bar tsy kivy ». Raha ny vaovao voaray, dia namono tena nitsoraka tao ambany kamiao sendra nandalo 
raim-pianakaviana manam-bady, sy zanaka efatra mianadahy ity. Raha ny fitantaran’ ireo nanatri-maso 
loza sy nambaran’ny fianakavian’ny maty, dia efa hatramin’ny naraina ity lehilahy ity no nilaza 
hamono tena, ary efa saika hanindrona antsy ny tenany izy saingy voasakana foana. Hatreto, raha 
fanazavana azo hatrany, dia tsy misy mahafantatra izay olana sedrain’ity lehilahy ity na ny vady 
na ny havany, na ny namany sy ny olona akaiky azy, ka nanosika azy hamono tena toy izao. Taorian’ny 
nitranga, dia tonga teny an-toerana ny mpitandro ny filaminana nanao fanadihadiana ifotony, 
ny BMH nanao ny fizahana. Taorian’izay vao natolotra ny fianakaviany ny razana. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

