ITAOSY BEMASOANDRO : 2 LAHY MPAMAKY TRANO MAMPIASA KARA-PANONDRO SANDOKA – MIDI MADAGASIKARA

Nisy namaky ny CSBII tao Antanivory-Bemasoandro ny alin’ny alahady 17 may lasa teo, henon’ny dokotera 
ao izany fanongotana sy fanapahana ny « grille de protection » izany. Ary ity farany no niantso an-tariby 
ny manampahefana , vao nahare izany moa ireto zandary dia tonga teny an-toerana ka tsy nahahetsika 
ireto mpamaky trano. Avy hatrany dia nentina tany amin’ny birao ity jiolahy nofotorana sy ahafantarana 
mety ho mbola ho fisian’ny namany,raha nanontaniana moa ilay rangahy dia hafa ny anarana nomeny 
mpanao famotorana. Rehefa nosavaina kosa teny aminy dia hafa ny anarana tao anaty kara-panondro 
sandoka. Hatolotra ny fitsarana amin’ity herinandro ity moa izy roalahy ireto. 

Somary nafampana indray moa herinandro vitsivitsy izay iny fokontany Ambanilalana sy Dalle iny 
sinto-mahery sy vaky trano noho ny tsy firehetan’ny jiro manazava ny arabe ka hanairana ireo tompon’andraikitra 
eo anivon’ny kaominina sy ny fokontany ary ny JIRAMA, ao anatin’ny maizina tokoa mantsy no hanararaotan’ireo 
hanaovana ny asa ratsiny. 

Tetsy Bemasoandro Itaosy tamin’ny volana martsa teo no nifanehitra tamin’ny zandary nanao fisavana 
fitandroana ny filaminana ireto jiolahy roa lahy. Teo am-pibatana bafle sy kojakojan-dakozia 
ireo tamin’izany. Vao nahatazana ireto zandary moa izy roa lahy dia ny hitsoaka avy hatrany ny tao 
ary natsipiny tery amin’ny tany ireo entana ; raikitra ny fifanjevoana ka tratra sambo-belona 
iray, fa ilay hafa kosa tafaporitsaka raha vao nahazo ny elanelan-trano. 

Tsy nihetsika intsony ity farany fa dia nananga-tanana avy hatrany, ny mpitandron’ny filaminana 
moa tetsy andaniny tonga dia nisambotra ity jiolahy ka niteny taminy ny tsy tokony hihetsehany 
intsony fa sao manefa ny aina. Rehefa natao ny famotorana, dia niaiky ity mpangalatra fa avy namaky 
ary nolazaiany fa tsy tadidiny ilay trano novakiany. Ny momba ilay namany tafatsoaka kosa dia nolazainy 
havany avy any amin’ny faritry Toliara iny izay tsy dia fantany loatra. 



