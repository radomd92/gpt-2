INTY SY NDAY : IZA NO NISINTAKA DIA IZA NO NAILIKA ?

Taorian’ny fanavaozana ny fanendrena ny mpikambana mandrafitra ny Governemanta Ntsay dia naka 
sy niala sasatra herinandro izy ireo. Nizara roa ireo minisitra isany tamin’izany ka ny ampahany 
naka rivotra hatramin’ny 1 Aogositra fa ny ampahany faharoa nanomboka ny 1 Aogositra. Efa tena 
anatin’ny enim-bolana faharoa itondran’ny filoha Rajoelina izany ankehitriny ny fitondrana. 
mitsahatra koa anefa, eo ankilan’izany, ny tombana ataon’ny mpanara-maso, dia ny vahoaka izany, 
“tena mandeha araka ny nofaritana sy nambara tamin’ny fampielezan-kevitra tokoa ve ny raharaham-panjakana 
tsy dia izay loatra?” 

Tokony hijery amin’ny maso tsy miangatra isika rehefa hamaly an’io fanontaniana io. Voalohany 
aloha dia tsy ho hary ho vita tao anatin’ny enim-bolana voalohany ny nampanantenaina rehetra. 
ankilany, sarotra koa ny hiantoka fa tena tsy misy tomika ny firosoana amin’ny fanatanterahana 
nolazaina. Izany hoe tsy maintsy misy ny olana, tsy maintsy atrehina ny volo manoha-randrana, 
azo omena lamosina ny singam-bolo mety handavo ny vosotra, sy ny sisa. 

Fa etsy andanin’izany, tsy azo ikombonam-bava na odian-tsy fantatra koa ny hoe “tena manana finiavana 
amin’izay nambara ve ireo mpikambana ao anatin’ny fitondrana foibe, manomboka amin’ny filohampirenena, 
amin’Ingahy Praiminisitra ary miantefa any amin’ireo minisitra isany?” 

Ankoatra izany, lasa fisainana koa ny mpitazana amin’ny hoe “tena misy politikam-pirenena matotra 
ny sokajin-draharaha ve amin’izao fotoana sa karazan’ny mandeha anjambany fotsiny sy miezaka 
amin’izay mitranga sy hita, manao izay hamonoana afo fotsiny ary manararaotra ny fisian’ny zavatra 
niatomboka mba hizahozahoana hoe “io ny zava-bitanay”? 

Manitikitika ny fisainan’ny mpanara-maso koa ny hoe “iza sy iza avy tokoa moa amin’izao fotoana 
akaiky ny filoha sy manodidina ny fitondrana ary notendrena hisahana andraikitra politika etsy 
eroa ireo? Aiza ho aiza amin’izy ireo ny nandray anjara mivantana na ankolaka rehetra tamin’ny 
tamin’ny 2009? Eny, na ireo niara-dia tamin-dRajoelina tamin’izy nofidiana ho Ben’ny tanànan’Antananarivo 
mba nakaiza avokoa amin’izao fotoana? 

Tsy hoe ratsy saina ka nanilika ny namany akory ny filoha Rajoelina no tian-kivoitra fa hoe “nankaiza 
izy ireny?” Miainga eo ny tohin’ny fanontaniana hoe “voailika ve sa nisintaka?” Ary ny momba ireo 
ao anatin’ny fitondrana sy ny manodidina ny filoha, mba iza avy sy taiza avy no fiaviana ara-politikan’izy 
hatrizay? Sa ny sasany dia ireo niara-dia hatramin’ny 2006 sy 2009 ka hatramin’ny fifidianana 
tamin’ny 2018, fa ny sasany mpanao ramasabomanga sy sakaizan’ny mpandresy? 

Betsaka mantsy ny feo re satria maro amin’ny mpitolona no tsy zatra mangataka na mila dera fa miandry 
rariny nefa toa arakaraky ny iandrasana ny rariny no analaviran’ilay mpanapaka ny rariny an’ilay 
Misy tamin’ireo niara-dia tamin-dRajoelina hatrany amboalohany no manana traikefa matotra 
ary manana fahaiza-manao ara-teknika avo lenta, azo ambara mivantana ho sady olo-marina no fanta-bahoaka 
tian’ny vahoaka, nefa dia toa miasa jamba rafozana. Naneho ny fitokisany an-dRajoelina hatrany, 
mba sahala amin’ny sasany, nivadibadika sy nahay nilomano. Ny sasany tamin’ireny olona nanao 
asany tamim-pitiavan-tanindrazana ireny no zary kivy ka mipetrapetraka, ao ny nitady sehatra 
hafa, fa ao ny mbola manohy manohana sy miasa ho an’ny fitondrana saingy tsy dia hitan’ny lehibe 
Soa fa manana toe-tsaina avo lenta ireny olona ireny hoe “ny fitiavan-tanindrazana sy fanompoana 
tsy vidiam-bola aman-karena na ikatsahana tombontsoa manokana”. 



