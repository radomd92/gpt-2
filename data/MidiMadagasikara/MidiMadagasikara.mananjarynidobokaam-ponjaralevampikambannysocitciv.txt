MANANJARY : NIDOBOKA AM-PONJA RALEVA, MPIKAMBAN’NY « SOCIÉTÉ CIVILE » – MIDI MADAGASIKARA

Omaly no natolotra ny fampanoavana izy noho ny vesatra izay tsy fantatra mazava ary nidoboka am-ponja. 
raha hiverenana kely dia mpikamban’ny firaisamonim-pirenena « Justice et Paix » ary nanara-maso 
ny fisian’ny fitrandrahana volamena tsy ara-dalàna ao Vohilava sy Ambaladara, ao amin’ny faritra 
Fitovinany. Efa tamin’ny volana oktobra 2016 no nisintona ny lakolosy fanairana ny firaisamonim-pirenena 
momba ny fisian’ny fitrandrahana volamena ataon’ny Sinoa ao amin’ny toerana voalaza. Ankoatra 
fahasimban’ny tontolo iainana vokatr’izany mantsy, dia notsipihan’ny firaisamonim-pirenena 
fa atahorana hitondra voka-dratsy ho an’ny fahasalaman’ny mponina manodidina io fitrandrahana 
noho ny fikirakirana merkiora ataon’ireo Sinoa. Tonga tany amin’ny fitondrana tokoa ny hafatra 
nisy ny fandraisana andraikitra natao dia ny fanajanonana avy hatrany ilay fitrandrahana. Indrisy 
fa tsy naharitra ela izany, satria na dia teo aza ny fandraràna ilay orinasa voakasika dia niverina 
an-toerana indray izy ary nanohy ny firandrahana volamena. Izany dia volana vitsivitsy monja 
aorian’ny fanesorana azy teo an-toerana. Nanomboka ny volana septambra teo indray no niverina 
resaka ny firaisamonim-pirenena ary isan’ny nitsangana Raleva, izay nitady ny taratasim-panjakana 
ny fahazoan-dàlana ho an’ilay orinasa sinoa. Tsy ela ny valin-kafatra, satria ny alin’iny ihany 
dia nisy naka tao an-tranony ary nentina tany amin’ny toerana tsy fantatra. Dimy andro izy no notazomina 
omaly no natolotra ny fampanoavana, ary dia nidoboka am-ponja avy hatrany, araka ny voalaza tetsy 
Tsy izy ihany, raha araka ny fanazavan’ny firaisamonim-pirenena, no tratran’ny ramatahora fa 
misy olona hafa maromaro. Manameloka ny fisamborana izy ireo ary mangataka ny hamoahana tsy misy 
andro an-dRaleva mba hahafahany manohy ny fiarovana ny zon’olombelona. Endrika ratsy ho an’ny 
demokratika ny fanagadràna ny mpanara-maso ny tsy mety, indrindra koa mpikamban’ny firaisamonim-pirenena. 
misesy anefa izany tao anatin’ny taona vitsivitsy. Raha tsy hilaza afa-tsy ny raharaha Clovis 
farany teo. 




















