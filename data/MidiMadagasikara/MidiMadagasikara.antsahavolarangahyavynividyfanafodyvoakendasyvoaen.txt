ANTSAHAVOLA : RANGAHY AVY NIVIDY FANAFODY, VOAKENDA SY VOAENDAKA – MIDI MADAGASIKARA

Tato anatin’ny herinandro izay dia nanao ranolava tokoa ny fanafihana sy ny fanendahana teto an-drenivohitra. 
ity nitranga tetsy Antsahavola ity, ny faran’ny herinandro lasa teo. Rangahy iray avy namonjy 
vao maraina no narahana telolahy. Tsy nisy alaharo alaharo fa avy hatrany dia nobatain’izy ireo 
lehilahy ity ary nokendaina sy nambanana antsy. Norobain’ireo olon-dratsy hatramin’ny fanafody 
avy novidiany teny amin’ny fivarotam-panafody. Nandeha nitaraina tany amin’ny pôlisy avy hatrany 
lasibatra ity, ary fotoana fohy taorian’izay dia voasambotra teny amin’iny faritra Petite Vitesse 
ny lehilahy iray, isan’ireo telolahy nanendaka azy. Tamin’ny fisavàna ity farany dia mbola hita 
am-paosiny ny findain’ilay rangahy, miampy vola dimy arivo ariary. Efa mpanendaka ikoizana ity 
ity izay fantatra amin’ny anarana hoe Emilien. Nilaza moa izy tamin’ny fanadihadiana natao azy 
io finday io sy ny vola no azy tamin’ny fizaràna natao fa ny zavatra sasany dia efa lasan’ireo namany 
Fa eo anatrehan’ny tsy fandriampahalemana manjaka amin’izao fotoana izao dia misy hatrany ny 
ataon’ireo mpitandro filaminana, indrindra fa eny amin’iny faritra Analakely sy ny manodidina 
Tovolahy mpanendaka iray ihany koa no voasambotra teny amin’ny fiantsonan’ny taxibe teny Ambodifilao, 
faran’ny herinandro lasa teo. Teo am-panendahana ramatoa iray ity farany no sendra hitan’ireo 
ka raikitra avy hatrany ny fifanenjahana ary tsy lasa lavitra dia izao voasambotra izao. 




















