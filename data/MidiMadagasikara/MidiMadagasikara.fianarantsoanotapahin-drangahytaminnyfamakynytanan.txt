FIANARANTSOA : NOTAPAHIN-DRANGAHY TAMIN’NY FAMAKY NY TANAN-DRAMATOA HAVIA – MIDI MADAGASIKARA

Nivarahontsana ny rehetra nahitana ny tranga nahatsiravina niseho tao amin’ny fokontanin’Ampitakely 
afak’omaly alina. Renim-pianakaviana iray niady tamin’ny vadiny no bory tanana havia nokapain-drangahy 
famaky. Araka ny tati-baovao azo, dia mpiady lava ireto mpivady, ary matetika mifampikasi-tanana 
ka tsy mahataitra ny mpiaraha-monina intsony ny adin’izy roa. Ny alin’ny talata teo anefa, nikiakiaka 
sady niantso vonjy mafy ramatoa, ka nanaitra ny manodidina izany, ary samy nivoaka avokoa ny rehetra. 
niditra tao an-trano nijery ny zava-misy, dia akory ny hatairan’ny mpiara-monina raha nahita 
tanan-kavian’ity renim-pianakaviana ity teo amin’ny gorodona, ary ny tenany kosa nihosin-drà 
ka nentin’ny mpifanolo-bodirindrina haingana tany Hopitaly Tambohobe ho famonjenena ny ainy. 
Fokonolona kosa ilay rangahy nahavanon-doza, ka saika matin’ny hatezeram-bahoaka. Tsy nanaiky 
farany ny fianakavian-dramatoa naratra mafy niharan’ny herisetra, ka nametraka fitoriana, 
omaly no natolotra ny fampanoavana ity lehilahy namono ny vadiny ity. 




















