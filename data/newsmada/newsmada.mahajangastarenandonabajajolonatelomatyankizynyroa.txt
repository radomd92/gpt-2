MAHAJANGA  : STAREX NANDONA BAJAJ, OLONA TELO MATY, ANKIZY NY ROA | NEWSMADA

Par Taratra sur 17/01/2017 

Fiara Starex iray nisongona fiara tao anaty tetezana kanjo nahafaoka Bajaj iray, tany Fifio Mahajanga 
alahady hariva teo, tamin’ny 6 ora sy 30 minitra. Olona telo no fantatra fa maty tamin’izany, ka 
mpamily ilay Bajaj niampy ankizy roa 11 sy 7 taona. Tsy tafahetsika ilay fiara, nitangorona ny olona 
efa tezitra ihany teo anoloan’ny zava-nitranga. Tonga teny an-toerana ny polisy ary notanana 
hatrany ny mpamily ilay fiara Starex. 

Raha ny fanazavana azo, nandeha mafy ilay Starex ka anatin’io tetezan’i Fifio io no nisongona, 
izao namoa-doza izao. Ireo Bajaj koa matetika mitsoriadrika izay mety tsy ho hita akory indrandray 
izao tra-doza izao. “Tsy manaja ny lalàn’ny fifamoivoizana indraindray ny Bajaj, ary mahavita 
tampoka eny an-dalana tsy tokony hiverenana”, hoy ny mpitondra fiara any Mahajanga. Tsy mahagaga 
mitranga ny loza toy izao. 

Ny atahorana amin’ny tanga tahaka izao ny fiitarany amin’ny fitsaram-bahoaka. Misy rahateo ny 
rehefa misy ny azo anakorontanana. Miandry ny fitsarana azy ilay mpamily Starex. 





Les commentaires sont fermées. 

