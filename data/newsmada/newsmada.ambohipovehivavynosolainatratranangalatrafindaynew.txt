AMBOHIPO: VEHIVAVY NOSOLAINA, TRATRA NANGALATRA FINDAY | NEWSMADA

Par Taratra sur 10/09/2018 

Tratran’ny olona nangalatra finday ny vehivavy iray teny Ambohipo, omaly. Saika niharan’ny fitsaram-bahoaka 
io, saingy hafa kely no nanaovan’ny olona azy. Nofatorana ary nosolain’ny olona teo amin’ny arabe 
lohan’izy io. Sady nihorakorahan’ny olona no nalaina sary nosolaina ilay vehivavy izay vao natolotra 
polisy. 

Endrika iray isehoan’ny fitsaram-bahoaka ity teny Ambohipo ity. Mba tsy namono aza ny olona, na 
saika niafara tamin’izany aza. Voararan’ny lalàna rahateo ny famonoana olona na olon-dratsy 
izy. Mbola sarotra anefa ny handresy lahatra ny olona rehefa sendra ireo jiolahy tokoa, indrindra 
any amin’ny faritra any. Na malaza mafampana ra aza ny olona eny Ambohipo, tsy niroso tamin’izany. 

Vokatry ny tsy fahatokisan’ny olona ny mpitandro filaminana sy ny fitsarana ihany koa ny fitsaram-bahoaka, 
anisan’ny maha sarotra ny fifehezana azy. Raha mahita fomba hafa tahaka ity teny Ambohipo ity hatrany 
ny olona, mba mety hihena ny famonoan’olona fahatany. Na izany aza, anjaran’ny manampahefana 
koa ny mandresy lahatra ny vahoaka tsy hirona loatra ho amin’izay fitsaram-bahoaka izay. 





Les commentaires sont fermées. 

