AMBADIKY NY KIANJA MAKI: JIOLAHY TELO TRATRA NITONDRA RONGONY              | NEWSMADA

Par Taratra sur 12/08/2019 

Nidoboka am-ponja, ny alakamisy teo ireo jiolahy telo nitondra rongony tanaty baoritra tratran’ny 
teny ambadiky ny Kianjan’ny Maki Andohatapanekana, ny alarobia lasa teo. Nandritra ny fisafoana 
polisy avy ao amin’ny kaomisarian’ny boriborintany fahafito (CSP7) no nahitana jiolahy roa nitondra 
lehibe nifanena tamin’ny polisy nanao fisafoana. Somary kaodikaody avy hatrany izy roa lahy raha 
nahita ireo polisy ka niroso tamin’ny fisavana azy ireo, tamin’izany no nahitana fonosan-drongony 
iray tao anaty entan’izy ireo. Nandritra ny famotoran’ny polisy azy ireo teo anivon’ny kaomisaria 
niaiky ny heloka vitany izy roa lahy ary nanondro ny lehilahy iray fividianan’izy ireo izay eny 
Andohatapenaka. Tratra tao an-trano ilay lehilahy mpivaro-drongony tamin’io fotoana io. Nilaza 
nandritra ny famotoran’ny polisy fa efa an-taony maro no nanao ity asa ity. Eny amin’iny faritra 
iny no mpamatsy rongony azy ireo fa nilaza ho mpivarotra fotsiny koa ilay lehilahy nividianan’izy 
lahy ireto. Tsy mety ho fongana mihitsy ity resaka trafikana zava-mahadomelina ity. Matoa ireny 
tafiditra eto amintsika dia mazava ho azy fa malalaka ny lalana miainga avy any am-potony. 



Les commentaires sont fermées. 

