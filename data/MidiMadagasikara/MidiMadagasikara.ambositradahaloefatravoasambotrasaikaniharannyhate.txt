AMBOSITRA : DAHALO EFATRA VOASAMBOTRA SAIKA NIHARAN’NY HATEZERAM-BAHOAKA – MIDI MADAGASIKARA

« Teo am-pamahana ny valan’omby mihitsy ireo dahalo no tratran’ny fokonolona, hoy ny fampitam-baovao. 
efatra ihany anefa no voasambotra fa ny roa kosa tafaporitsaka niaraka tamin’ny basy roa ». Vokatr’izay 
niharan’ny hatezeram-bahoaka teo ireto olon-dratsy, raha tsy tonga haingana ny zandary, ny zoma 
teo, tao Ivato Centre, Ambositra. Nisehoana fanafihan-dahalo mantsy tao amin’ny tanana antsoina 
Ambalamarina ny alin’ny alakamisy hifoha zoma, tokony ho tany 12 ora alina tany ho any. Araka ny 
zandary dia dahalo enina mirongo basy no tonga tao amin’io tanana io. Tsy nahavita ny asa ratsiny 
izy ireo noho ny firaisan-kinan’ny fokonolona izay mivondrona ao anaty fikambanana ho famongorana 
asan-dahalo any an-toerana. Omaly no natolotra ny Fampanoavana ireo dahalo tratra ireto. Marihina 
mbola nahatratrarana basy vita gasy iray niaraka tamin’ny fitaovam-piadiana maromaro teny amin’ireo 
ireto. Ary olona mponina amina tanana tsy lavitr’io tanana voatafika io ihany izy ireo, raha ny 
azo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

