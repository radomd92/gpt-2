AVARATR’ANTANIMORA  : MPANGALATRA NABORIDAN’NY OLONA | NEWSMADA

Par Taratra sur 10/06/2017 

Mpangalatra efa miboridana no nifandrotahan’ny olona tamin’iny lalana miakatra eny Avaratr’Antanimora 
omaly. Tratran’ny olona nangalatra izy ity ka nifandrotehan’ny olona ka naterin’ny olona teny 
polisin’ny Fip avy hatrany rehefa avy naboridan’ny olona. Samy efa nidaroka ity mpangalatra ity 
ny ankamaroan’ny olona noho ny hatezerana. 

Ankoatra izany, jiolahy dimy nirongo fitaovam-piadiana no nanafika mpanangom-bokatra tao Lohavohitra 
Faratsiho, omaly maraina. Olona iray voatifitra vokatr’ity fanafihana ity. Lasan’ireo mpanafika 
volabe tany amin’ilay niharam-boina. Nisy nahatsikaritra anefa ny fanafihan’ireto jiolahy 
raikitra ny fifanenjehana. Telo tamin’ireo jiolahy no matin’ny fitsaram-bahoaka raha tafaporitsaka 
tamin’ny basy kosa ny roa lahy. Nentin-katezerana ireo olona marobe nahita ity fanafihana ity 
namaly tamin’ny alalan’ny vely famaky sy basy ireo jiolahy ka tsy namelan’ny olona raha tsy namoy 
ainy. 

Tonga teny an-toerana ny mpitandro filaminana ka voasambotra ny roa lahy niaraka tamin’ny odigasy 
ireo vola nalain’izy ireo tany amin’ilay mpanangom-bokatra. 



Les commentaires sont fermées. 

