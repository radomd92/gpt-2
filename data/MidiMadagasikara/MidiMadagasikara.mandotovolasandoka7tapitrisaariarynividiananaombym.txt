MANDOTO : VOLA SANDOKA 7 TAPITRISA ARIARY NIVIDIANANA OMBY – MIDI MADAGASIKARA

Miparitaka indray ny vola sandoka eto amin’ny faritra Vakinankaratra ka any ambanivohitra no 
olon-dratsy izany. Raha tsy mandinika tsara fa maimaika dia tena tsy fantatra tokoa fa mitovy amin’ny 
izy ilay vola. 

Iray alina avokoa ireo vola tsy izy ireo ka ilay lohan’omby no tsy misy rehefa tarafina, tsy mazava 
ihany koa ilay tsipika mangirana eo ampovoany. Tao Mandoto no nahatratrarana azy tamin’ny 18 jona 
lasa teo. Roa lahy no voasambotra tamin’ity vola sandoka ity, andro tsena tamin’io fotoana io no 
tao Mandoto ireto tovolahy roa. Marihina moa fa vahiny izy roa lahy ary nilaza fa hamita iraka no 
anton-diany tao amin’ny tsenan’omby nandritra io fotoana io. Efa maherin’ny folo ny omby novidiany 
vola sandoka. Mpivarotra omby iray sendra nandeha hividy zavatra tamin’ilay vola vidin’omby 
nahatsikaritra fa tsy izy ilay vola ka nampandre haingana ny mpitandro filaminana. Fotoana fohy 
aorina, nampandrenesina avokoa izay nivarotra omby tamin’izy roa lahy ireo ka rehefa nojerena 
dia sandoka avokoa ireo vola rehetra ka nahatratra 7 tapitrisa ariary. Nisy tamin’ireo mpivarotra 
hafa aza moa no efa nody niaraka tamin’ilay vola tsy izy. Rehefa izany dia niroso tamin’ny fisamborana 
zandary, ka natolotra ny fitsarana izy roa lahy ireto ka nidoboka am-ponja avy hatrany. Fantatra 
mbola misy namany hafa karohina ihany koa amin’izao fotoana. 



