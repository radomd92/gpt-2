NANAO FIHETSIKETSEHANA NY MPONINA MAHITSY: TSY TANA NY AIN’I MOMPERA NICOLAS SOANAVELA | NEWSMADA

Par Taratra sur 16/02/2019 

Na teo aza ny fiala-nenina tamin’ny fitsaboana azy, tsy tana ny ain’ny Mompera Nicolas Soanavela, 
voatifitry nandritra ny fanafihan-jiolahy, teny Mahitsy ny asabotsy 9 febroary teo. Nanao fihetsiketsehana 
ny borigadin’ny zandary, omaly, ny mponin’i Mahitsy, nitaky ny hamoahana ireo jiolahy. 

Namoy ny ainy tao amin’ny Clinique Ankadifotsy, omaly maraina teo amin’ny faha-38 taonany ny Mompera 
Nicolas, teraka ny 14 novambra 1981 (Mompera Nicolas Soanavela no ahafantaran’ny olona azy ao 
izay notifirin’ny jiolahy nirongo fitaovam-piadiana nandritra ny fanafihana tranombarotra 
metisy sinoa iray eny Mahitsy, ny asabotsy lasa teo. Nandeha moto hamonjy fodiana izy ary nandalo 
amin’ilay toerana nitrangan’ny fanafihana ka norarafan’ireo jiolahy ny tifitra ka nianjera 
hatrany. Avy nanatitra Sakramentan’ny marary tamin’io fotoana io kinanjo nifanehitra tamin’ireo 
mpanafika. 

Nentin-katezerana ny mponina tao Mahitsy ka nanao fihetsiketsehana manoloana ny borigadin’ny 
omaly nitaky ny hamoahana ireo jiolahy tompon’antoka tamin’ity fanafihana ity, ny asabotsy lasa 
Nangataka mba hijery raha tena voasambotra marina ireo jiolahy. Nanaparitaka ireo mpanao fihetsiketsehana 
alalan’ny vovoka lakrimozena ny zandary. Nambaran’ny kaomandin’ny zandarimariam-pirenena, 
Jly Andrianjanaka Njatoarisoa fa tsy handefitra amin’ireo zandary mandika lalàna izy ary tsy 
ho fialokalofan’ny mpanao ratsy ny eo anivon’ny zandarimariam-pirenena. “Momba ity raharaha 
ity, mitovitovy amin’ilay zandary voarohirohy ny endrik’ilay jiolahy hita tao anaty camera de 
saingy mbola ao anatin’ny fanadihadiana izahay amin’izao fotoana izao. Raha mitombina fa izy 
dia tsy maintsy ampiharina ny lalàna”, hoy izy. 

Mamy hoditra tamin’ny vahoaka, ny Mompera Nicolas… 

Tsy vita tao amin’ny hopitaly ao Anosiala Ambohidratrimo ny fandidiana azy ka nentina tao amin’ny 
Clinique Ankadifotsy, saingy namoy ny ainy ihany izy. Raha ny fampitam-baovao voaray, nandrasana 
amin’ny “Ekar Notre Dame de l’Assomption” Mahitsy ny nofo mangatsiakan’ity relijiozy ity. Hoentina 
anio ao amin’ny “Salle d’oeuvre” Andohalo mialoha ny hametrahana azy eny amin’ny fasan’ny misiona 
Ambohipo rahampitso alahady. Hisy ny Eokaristia masina ho fisaorana an’Andriamanitra hatao 
Katedraly Andohalo rahampitso amin’ny 2 ora tolakandro. Mompera mamy hoditra tamin’ny vahoakan’i 
ny Mompera Nicolas ka nahatonga ireo olona nalahelo ary naneho ny hatezerany nitaky ny hamoahana 
jiolahy nitifitra azy. Ny 21 aogositra 2016 izy no nandray ny fanamasinana ho mpisorona ary efa 
ny toerana niasany, isan’izany ny tao Ankazotoho, Alarobia Antanamalaza, Soanavela izay misy 
toeram-pamokarana ao Mahitsy, zary lasa anarana fiantsoan’ny olona ny hoe Mompera Nicolas Soanavela. 

Tsiahivina fa olona roa izany no namoy ny ainy nandritra ity fanafihan-jiolahy nitranga teny Mahitsy 
heriny androany ity. Nalevina omaly ihany koa ilay raim-pianakaviana metisy sinoa maty voatifitry 
jiolahy tamin’io fotoana io. 



Les commentaires sont fermées. 

