PROPAGANDY TENY IVANDRY : NANAKOTABA MPIANATRA NY EKIPAN’I BETAINTSOFINA

Tsy sasatra ny mamerimberina ny tompon’andraikitra eo anivon’ny CENI sy ireo fikambanana firaisa-monim-pirenena 
amin’ny fifidianana fa tokony hanaja lalàna sy fitsipika avokoa ny mpilatsaka ho fidiana rehetra, 
anatin’izao fotoanan’ny fampielezan-kevitra izao. Iray amin’ireo fitsipika tokony arahin’ireo 
sy ny komity mpanohana azy ohatra ny fanajana ireo toerana tsy azo anaovana fampielezan-kevitra. 
lalàna fa tsy azon’ireo kandidà sy ny mpanohana azy hatao ny manakotaba sekoly amin’ny ora mbola 
mpianatra. Misy anefa ireo no minia tsy manaja an’io fitsipika io, anisan’izany ireo manao ny fampielezan-kevitra 
kandidà IRD ao amin’ny boriboritany faha-5, Naivo Raholdina, na i Betaintsofina araka ny anaram-bositra 
azy. Raha ny omaly ohatra, sorena ny mpianatra ao amin’ny sekoly Clairefontaine eny Ivandry satria 
anatin’ny ora fianarana mihitsy no nivezivezy teo amin’ny manodidina ny sekoly ny fiarabe mitondra 
sy olona voakarama am-polony maro mihogahoga sy misioka kiririoka. Tsy voafehin’i Betaintsofina 
ireo olona mpanohana azy manao fampielezan-kevitra izay mety tsy mahafantatra akory ny fitsipika 
azy ireo, na tsy raharahiana tsotra izao fotsiny satria mihevitra ingahy Naivo Raholdina sy ireo 
aminy fa azy ireo ny fahefana ankehitriny ka mahazo manao izay danin’ny kibony. 

