BAOLINA KITRA - COSAFA U20 :: NISARAKA ADY SAHALA NY BAREA SY NY BAFANA BAFANA • AORAHA

Mafy ny fifandonana. Niezaka ny ekipam-pirenena malagasy amin’ny taranja baolina kitra na ny 
nanohitra an’ireo mpilalao Afrikanina Tatsimo, saingy nisaraka ady sahala 1 sy 1 ny lalao omaly 
ny andro faharoan’ny fiadiana ny ho tompondakan’i Afrika, tapany Atsimo, ho an’ ny mpilalao latsaky 
roapolo taona na ny “Cosafa U20”, tany Lozaka (Zambia). Voa­ho­sotra ho mpilalao mendrika nandritra 
lalao kosa ilay mpilalao malagasy, Balvano Malazamanana. 

Nanova paikady i Menahely Ruphin, mpanazatra ny Barea, raha oharina tamin’ny lalaon’ny Barea 
nanoloana an’i Lezôtô. Niezaka naka fandresena ihany ny Malagasy saingy mbola tsy nahita isa nandritra 
fizaràm-potoana voalohany nilalaovana. 

Nifoha sy niezaka ny hamono baolina ny ekipa malagasy taorian’ny fialan-tsa­­satra. Nahakobana 
haraton’ny ekipa nifanandrina ihany i Soloniaina Avizara, tany amin’ny minitra fahenina amby 
nilalaovana. Tsy nanaiky faharesena kosa i Afrika Atsimo. Nampi­ditra ny baolina ka nanasahala ny isa i Mkiva, 
amin’ny minitra fahafito amby fitopolo. 

Mbola misy fanantenana hatrany ny hanohizana ny lalana any amin’ny dingana famaranana ny Barea 
ny 20 taona. Fandresena sy ady sahala no vokatra azontsika hatreto. Ireo ekipa voalohany isaky 
vondrona no hiatrika ny lalao manasa-dalana amin’ ny alakamisy ho avy izao. 

Haka aina ny Barea, anio. Hamarana ny fifaninanam-bondrona kosa izy ireo raham­pitso manoloan 
Maorisy. Ity farany no efa lavon’i Afrika Atsimo tamin’ ny isa 5 noho 0 tamin’ny alakamisy lasa teo. 









Enregistrer mon nom, mon e-mail et mon site web dans le navigateur pour mon prochain commentaire. 



