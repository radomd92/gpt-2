AFT: SAMBANY HISY « FESTIVAL » HO AN’NY ZARIDAINA | NEWSMADA

Par Taratra sur 09/05/2019 

Tsy fahita hatramin’izay ! Hotanterahina ny 23 hatramin’ny 25 mey izao, etsy amin’ny Alliance 
(AFT) etsy Andavamamba, ny andiany voalohany amin’ny « Festival des jardins ». Hetsika iray hanehoan’ity 
ity ny fivelarany amin’ny sehatra maro samihafa, toy ny tontolo iainana, izy ity. 

Maro ny fampirantiana sy ny fampisehoana miompana amin’ny voninkazo sy ny fanaovana zaridaina, 
hiavaka izy ity. Amin’ny maha « festival » azy, ao anatin’ny vina ny hanatanterahana azy isan-taona, 
amin’ny AFT. Tsy mijanona amin’ny resaka fampahafantarana karazam-boninkazo sy ny fomba fikarakarana 
koa ny hetsika fa hisokatra amin’ny karazam-pomba fambolena, manaraka ny filàn’ny fiovana misy 
fotoana izao, maneran-tany. 

Heverina fa vitsy mpahalala, saingy ho hitan’ny rehetra, mandritra ny « Festival des jardins », 
mpisehatra isan-tsokajiny eo amin’ity tontolo ity : ny manampahaizana amin’ny fikarakarana 
ireo mpamokatra zava-boninkazo, ireo mpanamboatra sy ny mpaninjara fitaovana samihafa ilaina 
fikarakarana zaridaina, sns. Mihoatra ny 30 ireo tranoheva sy ny matihanina hampiranty, etsy 


Rehefa miresaka zaridaina, tsy mijanona amin’ny tontolon’ny voninkazo izany fa mivelatra amin’ny 
hafa, toy ny voankazo. Hisy ny sehatra mahakasika izany manokana, mandritra ity hetsika ity. Fa 
ao anatin’ny « festival » ihany koa ny hoe « permaculture » na ny fambolena maharitra sy ifampiankinan’ny 
ao amin’ilay toerana. Hanampy izany ny atrikasa fiofanana sy ny fifanakalozan-kevitra. 





Les commentaires sont fermées. 

