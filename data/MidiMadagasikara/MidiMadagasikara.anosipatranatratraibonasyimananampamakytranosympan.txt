ANOSIPATRANA : TRATRA I BONA SY I MANANA, MPAMAKY TRANO SY MPANOLANA – MIDI MADAGASIKARA

Lehilahy roa izay samy kalazalahy amin’ny resaka asan-dahalo indray no voasambotry ny pôlisy 
amin’iny faritra Anosipatrana iny, ny alatsinainy maraina lasa teo. Ny iray fantatra amin’ny 
hoe Bona, 33 taona, ary ny iray Manana, 35 taona. Araka ny tatitr’ireo mpitandro filaminana hatrany 
anisan’ny mpikambana ao anaty fikambanan-jiolahy ikoizana eny amin’iny faritra sy ny manodidina 
roalahy ireto. « Mpanafika tranombarotra sy mpivarotra enta-madinika amin’iny faritra Anosipatrana 
Ambilanibe iny. Nandray anjara tamin’ny famakiana tranombarotra iray teny Ambilanibe ny volana 
2015, efa-dahy no tompon’antoka tamin’izay ka ny roa no voasambotra », hoy ny vaovao. Marihina, 
hatrany ny fanazavana azo avy amin’ireo mpitandro filaminana, fa efa nisazy ary efa nigadra avokoa 
olona voasambotra ireto. «Ny vaky trano no tena talentan’izy ireo, sady manolana ireo tra-pahavoazana. 
iray tamin’izy ireo ihany koa no nanendaka ilay mpiasan’ny airtel tamin’ny volana mars 2015, teny 
ary namaky tranombarotrana Betsileo teny Anosipatrana », araka ny fampitam-baovao. Fifanandrifin-javatra 
? Taorin’ilay naharavana ilay orinasa mpamatsy basy ireo tontakely tetsy Anosipatrana tokoa 
dia saika sarona avokoa ireo jiolahy teny amin’ny manodidina. Ireto sarona ireto ohatra, raha 
vaovao hatrany, dia toa hoe efa ela nifampitadiavana. Omaly no natolotra ny Fampanoavana ireo 
nambara fa jiolahy raindahiny ireto. 




















