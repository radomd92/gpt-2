INTY SY NDAY : MILA MAILO HATRANY

Mbola ivon’ny ady hevitra sy fanehoam-pijery eo amin’ny olom-pirenena sy ny mpanara-maso ny raharaham-piaraha-monina 
hatrany ny akon’ilay valan-dresaka tamin’ny mpanao gazety nataon’ny filohampirenena Malagasy, 
Rajoelina sy ny filohampirenena Frantsay, Emmanuel Macron tany Parisy ny alarobia teo. Ny teboka 
ireo Nosy Malagasy na “Iles Eparses” no nironan’ny sain’ny maro. Misy ny milaza fa “aza mbola misioka raha tsy tafavoaka ny ala”, izany hoe “aza mbola miteny hoe tafaverina 
ireo nosy ireo raha tsy vita sonia mazava ny taratasy milaza an’izany.” Ao koa ny manamarika fa efa 
azontsika na tafaverina amintsika ireo Nosy ireo satria ny fifanarahan’ny filoha roalahy tao 
lapam-panjakana “Elysée” no zava-dehibe fa ny pitsopitsony izay horaketina an-tsoratra avy 
vaomiera iombonana sisa, ary tsy misy afaka hivadika na mbola hihodinkodina amin’izay efa nifanarahana. Ao koa ny milaza fa “tsy havelan’i Frantsa maimaim-poana hiverina amin’i Madagasikara ireo Nosy 
satria misy tombontsoa goavana andrandrain’i Frantsa ao ka hiady fo ny amin’ny ho fiaraha-mitantana 
Nosy Malagasy manodidina ireo hatrany ry zareo Frantsay”. Misy koa anefa ny mahatsikaritra fa “azon’i Frantsa hatao tsara ny manaiky sy manao sonia avy hatrany 
famerenana amin’i Madagasikara an’ireo Nosy ireo saingy amin’ny fomba hafa ankolaka sy amin’ny 
hafa maro no hangejany hatrany an’i Madagasikara ka isan’izany ny mbola tsy hamelany 100% antsika 
hisitraka ny tombontsoa rehetra eto amin’ity Madagasikara ity, ary anisan’izany ireo Nosy Malagasy 
ireo. Toy ny zava-nisy tamin’ny 1960, hoy ny mpandinika. Nambaran’i Frantsa fa Firenena mahaleo 
i Madagasikara tamin’izany 1960 izany fa moa ve tsy ry zareo ihany no mbola nibaiko sy nandidy nanapaka 
hatramin’ny 1972? Ary raha halalinina aza ny trangan-javatra rehetra, hoy hatrany ny mpandinika 
moa ve tsy mbola teo ambany sangodim-panina maloton’i Frantsa hatrany ny mpitondra nifandimby 
Noho izany, deraina sy arahabaina, hoy ny maro, ny herim-po feno fahasahiana nananan’ny filohampirenena 
Rajoelina, namaky ambatolampy teo anoloan’ny filohampirenena Frantsay Emmanuel Macron, ny 
sa fitakiany ny famerenana an’ireo nosy Malagasy manodidina ireo ho an’i Madagasikara, saingy 
mailo isika Malagasy amin’ny ankapobeny, ary voalohany amin’izany ny filohampirenena Malagasy 
ny fitondram-panjakana Malagasy. 

Tsy zoviana amintsika mantsy ny fanaon’ny firenen-dehibe maneran-tany rehefa misy tombontsoa 
amin’ny tany iray toa antsika eto Madagasikara, na koa misy tombontsoan-dry zareo firenen-dehibe 
ho voakitikitika na ho votsotra mihitsy? Mampiasa ny “diploamasia” avo lenta ry zareo, ary lohalaharana 
amin’izany ny Frantsay, mba ho eo ambany vahohony hatrany ilay firenena ahitany tombontsoa. 

Mba tsy hiresahana zavatra maro dia efa hita taratra tamin’ireo fifanarahana nifanaovan-tsonia 
fitsidihana ara-pomba ofisialy ataon’ny filoha Malagasy any Frantsa izao ny endriny sasany, 
ny zavatra hafa ankoatra izany dia ny fisian’ireo fanehoam-pahavononaa eo amin’ireo mpandraharaha 
ho avy hampiasa ny volany aty amintsika. 

Aoka isika tsy ho diso fiheverana ka hoe “ny fitiavan-dry zareo Frantsay antsika Malagasy no mahatonga 
zareo ho avy eto amin’izany”. Tsia, ny mifanohitra amin’izany sy ny fahatahoran-dry zareo sao 
lasan’ny hafa ny toerany no mody hanekeny maty toa izao saingy mila mailo, mandrakariva isika Malagasy 




