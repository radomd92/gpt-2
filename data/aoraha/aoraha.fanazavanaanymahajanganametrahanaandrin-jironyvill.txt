FANAZAVANA ANY MAHAJANGA :: NAMETRAHANA ANDRIN-JIRO NY « VILLAGE TOURISTIQUE » • AORAHA

Tontosa, tamin’ny alarobia lasa teo, ny fametrahana an’ireo andrin-jiro roapolo tao amin’ny 
fitsangatsanganana « Village touristique », tany Mahajanga. Ny orinasa Enelec no nanolotra an’ireo 
ireo ho an’ny kaominina ambonivohitr’i Mahajanga. 

Fanambin’ny roa tonta amin’izao fiaraha-miasa izao ny fahatrarana an’ireo 

tanjona amin’ny fampandrosoana maharitra, amin’ny alalan’ny fampiasana angovo azo havaozina 
mora vidy. Eo ihany koa ny fanatsarana ny tanàna, fa indrindra ny fiahiana ny fandriampahalemana 
amin’io toeram-pitsangantsanganana malaza any Mahajanga io. 

Tanàna fahaefatra nisitraka ny fanomezana avy amin’ny orinasa Enelec izao fanolorana andrin-jiro 
Mahajanga izao, taorian’ny teto Antananarivo sy Antsiranana ary tany Morondava. Hahazo ny anjarany 
ho ela ny tanànan’i Toamasina sy Toliara. 









Enregistrer mon nom, mon e-mail et mon site web dans le navigateur pour mon prochain commentaire. 



