ANKORONDRANO  : FIARA NIFANDONA NAHAFATY OLONA IRAY | NEWSMADA

Par Taratra sur 20/06/2016 

Tsy nampoizina! Fiara iray Renault express nandeha mafy teny Ankorondrano, tsy lavitra ny orinasa 
omaly tokony ho tamin’ny 7 ora hariva. Avy any amin’ny Jesosy Mamonjy no tapaka “frein” tampoka 
tafakatra tamin’ny vato manasasaka ny arabe, ary tafapita tany amin’ny ilan-dalana. Nidona tamin’ny 
4×4 Nissan iray nandeha ho any amin’ny Jesosy Mamonjy ilay fiara noho izany. Potika tanteraka ny 
fiara, nivadika mihitsy ilay 4×4 vokatry ny hamafin’ny fifandonana. 

Vokany, olona iray maty teo noho eo, ary efatra hafa naratra tamin’ity loza ity. Namonjy avy hatrany 
ny fokonolona teny an-toerana raha vao nitranga ny loza, mandra-pahatongan’ny mpamonjy voina. 
namony hopitaly avy hatrany ny naratra ary nentina teny amin’ny HJRA ny razana. 

Ny fahitan’ny olona teny an-toerana ny loza, noho ilay fiara Express io nandeha mafy no nampipotsaka 
“frein”-ny. “Tsy tafajanona izy raha nisy ny fiara somary nibahana azy, ary izao tafakatra ambony 
izao ary nifatratra tany amin’ny fiara hafa”, hoy ny fitantaran’ny olona teny Ankorondrano. “Matetika 
loza eto amin’ity toerana ity. Misy lolo mihitsy angamba”, hoy ny sasany. 





Les commentaires sont fermées. 

