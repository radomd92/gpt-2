ANKAZOMANGA : TRANO FIEREN’NY MPANENDAKA SARON’NY POLISY – MIDI MADAGASIKARA

Mpanendaka miisa dimy, samy tsy mbola ampy taona, no tratran’ny polisy tao amina trano iray teny 
faritra Ankazomanga tamin’ny zoma hariva lasa teo. Fiaraha-miasa teo amin’ny fokonolona sy ny 
filaminana no nahazoana izao voakatra izao. Nahazo vaovao ny polisy fa misy trano iray hofain’ny 
eny an-toerana. Ao amin’io trano io ry zalahy no mitoby alohan’ny handehanany hanao ny asa ratsiny. 
avy miremby izy ireo dia miverina ao amin’io toerana io. Rehefa tratra ry zalahy ka nofotorana dia 
fa izany Radegany izany no lehibeny sy manofa io trano io. Efa voazara tsara ny handraikitry ny tsirairay 
ao an-trano. Misy amin’izy ireo no mikarakara ny nahandro. Rehefa manendaka kosa anefa dia miaraka 
ry zalahy ka eny amin’ny « dalle » Ankazomanga no toerana fanaovany izany. Rehefa mahazo ka miverina 
amin’ilay toerana dia zaraina avokoa ny zavatra rehetra avy nangalarina tany. Tsy fantatra kosa 
na manana ambony ampanga ilay voatondro ho lehibeny na ahoana. Tsy anisan’ireo tratra izy io ary 
mpitandro filaminana fatratra amin’izao fotoana izao. 

Omaly faha-21 martsa no natolotra ny Fampanoavana ireo dimy voasambotra. 




















