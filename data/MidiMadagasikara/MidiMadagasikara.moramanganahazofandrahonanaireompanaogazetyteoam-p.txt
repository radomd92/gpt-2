MORAMANGA : NAHAZO FANDRAHONANA IREO  MPANAO GAZETY TEO AM-PANATANTERAHANA NY ASANY – MIDI MADAGASIKARA

Mizara roa ireo kristiana ao amin’ny fiangonana iray eto Antanamandroso Moramanga efa iray volana 
vokatry ny fitakiana ny hanesorana ny pastora miasa ao ankehitriny, noho ny antony maro samy hafa 
miankina amin’ny fiainan’ny kristiana mivantana ary efa nilanja sora-baventy izy ireo ho fanehoana 
eto an-toerana niezaka namaha io olana anatiny io ny filohan’ny Synodam-paritany Alaotra, ny 
17 aprily fa nihombo io tsy fitovian-kevitra io noho ny tsy faneken’ity farany ny fangatahan’ireo 
ny hahazoany fotoana iray hahafahana miara-mivavaka ao am-piangonana.Voatery nangalàna mpitandro 
noho izany.Tonga teny an-toerana ny mpanao gazety rehetra hanao ny asany fa fandrahonana niampy 
fanerena ny hakàna ny fitaovana teny amin’izy ireo no nataon’ity filoha ity ka nahatsiaro ho voahelingelina 
izany na dia mbola tsy nisy sary sy feo nalaina aza fa mbola vao nigadona teny an-toerana.Nilaza 
ireo mpanelanelana izay nahitana pastora mirahalahy izay samy eo anivon’ity fiangonana ity ihany 
tangalamena fa tsy nahazo ny heviny ary tsy afaka ny handray azy ireo ilay pastora izay fototr’ity 
olana ao anatiny ity. Etsy andaniny kosa ireo kristiana dia efa niezaka ny nifampiraharaha ny amin’ny 
hahatongavana amin’izao olana tafavoaka ivelany izao hatrany am-boalohany .Miantso ny tompon’andrikitra 
izy ireo hijery akaiky ity raharaha ity, dia ny tsy hitarazohany lava loatra na dia efa alahady efatra 
no tsy afaka nivavaka ireo kristiana ireo. 


















