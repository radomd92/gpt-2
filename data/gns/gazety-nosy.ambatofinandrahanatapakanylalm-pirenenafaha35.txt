AMBATOFINANDRAHANA : TAPAKA NY LALÀM-PIRENENA FAHA 35

Efa ho iray taona izao no tapaka ny tetezana tao Andranonanakova ao andrefan’Ivato Afovoany ao 
lalàmpirenena faha 35 T. Notapahan’ny rano io tetezana io ka tapaka ny fifandraisana amin’ny distrika 
ao Amoron’i Mania dia Ambositra , Manandriana ary Ambatofinandrahana. Ireo nefa no misy ny vokatra 
ity faritra ity. 

Nanomboka omaly talata faha 22 janoary 2019 dia tsy afaka ny fiarakodia intsony ity lalàna ity. 
ilay kaontenera natao tetezana vonjy maika tao amin’io toerana io, ary feno fotaka ny lalàna miditra 
ka tsy azo andehanana intsony amin’izao fotoana izao. Nanomboka tamin’izany indray ilay fifindrana 
hafa. Marihina fa efa ho iray taona izao no simba ity lalàna ity nefa mbola tsy vita. 

Tsy ny ao Andranonanakova ihany nefa no tapaka ny tetezana fa ny avy ao Antsahakely sy Soavina ary 
koa. Ity farany ity dia efa iray taona izao no tsy tafiditra ny fiarakodia intsony. 

Nisondrotra avo roa heny ny saran-dàlana tao anatin’ny iray taona. Miandrandra fanamboarana 
ny vahoaka any amin’ireo distrika ireo amin’izao fitondrana vaovao izao. 



