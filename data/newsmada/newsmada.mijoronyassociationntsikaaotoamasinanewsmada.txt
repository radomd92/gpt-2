MIJORO NY ASSOCIATION’NTSIKA AO TOAMASINA | NEWSMADA

Par Taratra sur 02/02/2018 

Nitsangana, omaly ny Association’ntsika, tarihin’ny vadin’ny ben’ny Tanànan’i Toamasina, 
Juliana. Tanjon’ny fikambanana ny fampandraisana anjara ifotony ny vahoaka. Anisan’izany ny 
an-tanàn-dehibe, ny fanodinana fako ho zezika, ny fanomezana fiofanana sy traikefa ho an’ ireo 
mpiompy sy mpamboly ary mpanjono. Eo koa ny fanampiana ireo tanora amin’ny fampitaovana sy fitadiavana 
ho azy ireo. “Teny filamatra ho anay : Ny Malagasy miara-miasa antoky ny fampandrosoana”, hoy ny 
Ratsiraka Juliana. Niasa avy hatrany izy ireo ka nanampy zaza, kamboty nianjeran’ny trano tao 
ny fokontany Androranga Toamasina I nefa avotra soaman-tsara tamin’ny rivodoza Ava. “Noraisinay 
ny fananganana trano vaovao mitentina 3 tapitrisa Ar ho azy sy ny renibeny. Omena arina fandrehitra 
gony izy mianaka ary koa lelavola hanampiana azy ireo. Fomba fiasanay ny manome zavatra maharitra 
tsy mandalo fotsiny”, hoy Ratsiraka Juliana. Nanampy izany koa ny kaominina Toamasina tamin’ny 
vary ary ny hampidirana rano fisotro ny tanànan’ilay zaza kamboty. 

Tsiahivina fa nifampiarahaba noho ny taona vaovao koa, omaly, ny ben’ny Tanàna, Ratsiraka Elysée, 
ireo mpiara-miasa aminy ary ny sefo fokontany 138 ao Toamasina. 



Les commentaires sont fermées. 

