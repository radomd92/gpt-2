CISCO ANTANANARIVO RENIVOHITRA  : NIDINA 48,04% NY TAHAM-PAHAFAHANA BEPC | NEWSMADA

Par Taratra sur 13/07/2017 

Nidina ho 48,04% ny taham-pahafahana BEPC ho an’ny Cisco Antananarivo Renivohitra taona 2017 
mitaha ny tamin’ny taon-dasa, 52%, araka ny fanazavan’ny tomponandraikitry ny Cisco, Rakotozafy 
Hary Soa, omaly. Nivaly, omaly, ny fanadinana ary nisongadina ny vokatra izay ambaran’ny minisitry 
Fanabeazam-pirenena fa tsy maridrefy amin’ny fahaizana velively. Tanjona, hoy izy, ny hifehezan’ny 
ny zavatra ampianarina azy fa singa iray fotsiny ny fanadinam-panjakana tahaka izao. 

Teto an-dRenivohitra, 26 791 ny isan’ny mpiadina niparitaka tamin’ny foibem-panadinana 31. 



Tsy mahafehy ny taranja siantifika ny mpiadina 

Nanambara ny mpitsara fa nidina ny fari-pahaizan’ny mpiadina tamin’ny taranja sasany, toy ny 
physique, science de la vie et de la terre, histoire nitarika ny vokatra. Izany hoe, ny taranja siantifika 
izay mitaky fandalinana sy fandinihana. Varimbariana amin’ny fikirakirana ny tontolon’ny teknolojia 
ny mpianatra (facebook, fahitalavitra, finday…) ka tsy ampy ny fotoana hianarana lesona. « Manana 
amin’ny tsy fahombiazana daholo ny mpampianatra, ireo mpianatra ary ny ray aman-dreny », hoy ny 
lefitry ny lehiben’ny foibem-panadinana lycée Ampefiloha, Andriamanampisoa Matio Fanantenana. 

Tsapa koa fa latsaka be ny fari-pahaizan’ny ankamaroan’ny mpanabe malagasy ka misy fiantraikany 
mpianatra, hoy ny ray aman-dreny sasany. 

Anio kosa no hivoaka ny valim-panadinana BEPC ho an’ny Cisco Avaradrano sy Atsimondrano, araka 
fanazavana azo ihany teny anivon’ny mpiandraikitra. 



Les commentaires sont fermées. 

