INTY SY NDAY : TSY HO FATY RAHA TSY IANJERAN-TANAN-TSOTRO !

Resaka toe-tsaina lomorina eo amin’ny tontolo pôlitika no fototr’ity “inty sy nday” ity. Marihina 
ny pôlitika aloha dia raharaha masina sady avo lenta ary mihaja, fa ny sokajin’olona sasany manao 
na milalao azy no mampirefarefa amin’ny tany ny tontolo pôlitika. Hany ka zary ifandrabirabiana 
fotoana ny hoe “resaka pôlitika indray izany”, sy ny hoe “misy ambadika pôlitika”. Voalohany indrindra àry aloha dia faritana ny antsoina hoe “tanan-tsotro”. Teo amin’ireo Ntaolo 
raiamandrenintsika dia nisy fitoerany manokana ny sotro tao an-trano. Kojakoja vita amin’ny 
na taretra izy io. Izany hoe maivana toy ny volom-borona, hoy ny fitenenana. Ny nahatonga ny Ntaolo 
ny hoe “tsy ho faty raha tsy ianjeran-tanan-tsotro”, dia ny fahitana olona taitai-dava, miahiahy 
amin’ny zava-misy eo anoloana. Dia miteraka famosaviana an-tsaina an’izay tranga rehetra. Rehefa 
no mibahana ao an-tsaina, raha toa ka ny lozam-pifamoivoizana na ady saritaka na aretina sarotra 
no mahafaty ny olona maro, ny an’izay mamosavy eritreritra amin’ny zavatra tsy misy akory, ny an’izay 
ahiahy sy mataho-dava kosa, na ianjeran-tanan-tsotro, na zavatra faran’izay bitika aza mifanehitra 
na mandona azy dia mety hahafaty azy. Efa masaka ao an-tsainy loatra mantsy ilay ahiahy, ilay tahotra, 
tsy fitokisana na iza na iza, ka vao misy zavatra mihetsika, na moka manidina aza, dia manaitra azy 
mety haatapaka lalandra azy ary hahafaty azy. 

Eo amin’ny tontolon’ny pôlitika koa dia misy endri-javatra tsy mifanalavitra amin’izany. Rehefa 
loatra ao an-tsaina ny fankahalana ary rehefa mahazo sehatra loatra ao am-po ny fialonana sy ny 
fitiavana, dia tratry ny “haromotan’ny tsy tia” ka izay tranga rehetra miseho, na solafaky ny hoditr’akondro 
an-dalambe aza, dia any amin’ilay olona ankahalaina, tsy tiana, no miantefa avy hatrany ny fihampangana 
“nofandrihan’iny olona iny tamin’ny hoditr’akondro mihitsy aho ho solafaka”. 

Amin’izao fotoana mantsy, mahery vaika loatra ny haromotan’ny fankahalan-dry Ravalomanana 
ny firongony an’i Andry Rajoelina, ka izay zava-miseho rehetra ka ahitana taratra ny tsy ara-dalàna, 
tsy ara-drariny, tsy araka ny tokony ho izy, dia any amin-dRajoelina avokoa no iandronan’ny rihitra. 

Na tranga tsy tokony hisy fifandraisany amin’ny fifidianana filohampirenena aza, na tranga tsy 
tokony hifanakaikaizany amin’ny raharaha pôlitika ataon-dry Andry Rajoelina aza, dia haingana 
tena kinga ny mpiara-dia amin-dRavalomanana, ireo tsy mahalala biby afa-tsy sahona ka tsy mahafantatra 
afa-tsy ny kandida Ravalomanana, kinga aoka izany izy ireny mihampanga an-dRajoelina ho loharanon’izany, 
fototr’izany fisehoan-javatra tsy ara-dalàna na tsy ara-drariny na tsy araka ny tokony ho izy 


Tsy dia fanaonay eto loatra ny miaro olona, ary izao lahatsoratra izao koa tsy natao hiarovana olona 
hanindraindrana an’i Andry Rajoelina. TSia, lavitry ny afo ny kitay, fa natao hanamarihana ny 
olona sasany, natao hisaintsaina’ny tsirairay, ary nofaritana mba hifampifehezana ho amin’ny 
sy hirosoana fa tsy hihemorana. 

Izay manan-tsaina, aoka izy handinika. 



