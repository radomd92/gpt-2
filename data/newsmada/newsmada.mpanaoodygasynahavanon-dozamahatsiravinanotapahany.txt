MPANAO ODY GASY NAHAVANON-DOZA MAHATSIRAVINA : NOTAPAHANY NY LOHA, NY TONGOTRA AMAN-TANAN’ILAY LEHILAHY | NEWSMADA

Par Taratra sur 02/02/2018 

Olona 7 no efa voasambotry ny zandary, ka anisan’izany ny lehilahy mpanao ody gasy… lian-dra, efa 
heloka bevava maro. Notetitetehin’izy ireo ny rantsam-batan’ilay lehilahy. Tao Salafaina, 
Mahambo, Fenoarivo Atsinanana no nitrangan’ity habibiana mahatsiravina ity. 

Rangahy iray manodidina ny 50 taona eo, novonoina tamin’ny fomba feno habibiana tany Salafaina 
distrikan’i Fenoarivo-Atsinanana, faritra Analanjirofo, ny 24 janoary lasa teo. Notetitetehina 
rangahy io, ary nalana ny lohany, ny tongony ny tanany. Hitan’ny olona tao anaty rano izy ny 25 janoary 
teo. Araka ny vaovao avy any an-toerana, nisy olona voairaka hanao ity famonoana ity. Tonga tao 
tokantranon’i Christian Eva na i Risy ireo efa-dahy, ny 24 janoary tamin’ny 7 ora hariva. Nanokatra 
varavarana ireo saingy tsy nahavaha ka nodorany ny trano mba hivoahan’ny olona. Vao nivoaka ireo 
nosintonin’ireo efa-dahy, nanao sarontava ny roa i Risy. Namely ny vadin’ity farany ka notifirin’ireo 
ka voa teo amin’ny tratrany, saingy tsy maty. 

Nentin’izy ireo nanaraka azy ilay raim-pianakaviana ary tsy hita nanomboka teo. Namonjy ny afo 
ny vady aman-janak’i Risy ny fokonolona, ary nikaroka ny alin’io 24 janoary io, saingy tsy hita. 
maraina, hita tao anaty rano tsy lavitra ny tanàna ny razana, efa tapatapaka. Tonga tany an-toerana 
zandary ka rehefa nandeha ny fandihadiana,voarohirohy i Célin, 35 taona, ombiasy ao an-tanana, 
efa voarohirohy tamin’ny vonoan’olona, saingy tafavoaka ny fonja. 

Nokaramaina telo hetsy Ar 

Nambaran’ny fokonolona fa i Célin, sy i Wa ary Iary no tompon’antoka amin’izao raharaha izao. “Tonga 
an-tranonay izy ireo ny alina ary nisaron-tava ny roa, saingy fantatra tamin’ny feony. Nodoran’ 
ireo tranonay ka nivoaka rangahy vadiko ary nosaritin’ izy ireo tany anaty ala raha variana tamin’ny 
afo kosa ny fokonolona. Izao izy efa voatapatapaka izao ny hitanay ny alakamisy maraina”, hoy fanazavan’ny 
navelan’ny maty. 

Nambaran’ny fokonolona sy nohamafisin-dRamatoa Francine, 20 taona vadin’ i Célin, fa mpanao 
gasy mitsabo olona ny asa fiveloman’ izy roa hatramin’ izay fa tsy fantany 

izay ataony any ambadika. “Izaho aza mba talanjona taty aoriana fa hay izy ihany no namono ny reniko 
voalohan’ny volana novambra 2017 lasa teo fa voasarontsaron’ny fanafodiny aho ka toa tsy afa-niala 
hoy i Francine, renim-pianakaviana niterahan’ i Celin zaza mianadahy. 

Nambaran’ i Kodahy Bievenue, talen-sekoly ao an-toerana, kosa fa efa nahazo fandrahonana tamin’ 
jiolahy ireto avokoa ny mpampianatra ao an-toerana ary efa nodorany ny tranona mpampianatra iray, 
alin’ny alakamisy 25 janoary teo ihany. 



Vonoan’ olona fanindimy nataon’i Celin, saingy tsy mijanona ela any am-ponja 

Fnatra nandritra ny fanadihadina natao sy nanaporofoan’ny fokonolona fa efa vonoan’ olona fanindiminy 
nataon’ i Celin sy i Wa ary Iary nitranga ny alarobia 24 janoary ity. Ny voalohan’ny volana novambra 
novonoiny rafozambaviny. Ny taona 2016 namono olona telo mianaka indray mandeha izy ka tena maty 
roa fa ny iray naratra mafy ary namono raim-pianakaviana iray avy nitsabo tena taminy izy talohan’io. 
nody, narahiny avy taoriana ary notetehiny antsy teny an-dalana ity farany. Mpanao ody gasy lian-drà 
Célin sy namany ity”, hoy ny fanazavana. “Saika voasambotry ny zandary hatrany izy isaky ny misy 
olona tahaka izao, saingy tsy mijanona ela any 

amponja. Tamin’ny farany teo, valo volana tany am-ponja izy ary efa tafaverina teo an-tanàna ka 
ny fokonolona fa raha mbola izy, tsy mijanona ela any fa manana olona fantatra eo anivon’ny fitsarana 
fandraharahan’ny fonja”, raha ny nambaran’ ireo fokonolona ao an-toerana hatrany. 

Mety ho fitsaram-bahoaka… 

Tamin’ izao indray mitoraka izao kosa, nilaza ny fokonolona fa raha mbola tafaverina ao an-tanànan’ 
ireo ireo olon-dratsy, ho fitsaram-bahoaka no miandry azy rehetra 

nahavanon-doza. Nandritra ny fidinana teny ifotony nataon’ny zandary ihany koa ny nandorana 
fanafody gasy rehetra sarona tao an-tranon’ i Célin. Hatramin’ny fotoana nanoratana ny lahatsoratra, 
mahatratra fito mianandahy ny voasambotra ka renim-pianakaviana efa ho 60 taona ny iray. Ity farany 
anisan’ny mpaniraka, vady teoi aloan’ an’ilay niharamboina. Ady lova sy tany eto ny anton’ny fampanoana. 

Ny fanadihadina natao teny an-toerana hatrany no nahalalana fa fokontany miisa enina: Ambodibonara, 
Marovato, Ambohimalaza, Mandilo ary Namahoaka izay samy fokontany anivon’ny kaominina ambanivohitr’ 
Mahambo, mihorohoro amin’ny afitsok’ ireto andian-jolahy mpamono olona ireto. 



Mikatona vonjimaika ny sekoly 

Vokatr’ izay tsy fandriampahalemana miseholany ao an-toerana izay sy ny fandrahoanana mahazo 
mpampinatra, nikatona vonjimaika avokoa ny sekoly amin’ ireto tanàna ireto toa an’i 

Salafaina, Ambodimbonara, Ambalafary. Tsy vitan’ izay fa nangoron’entana avokoa ny mpampianatra 
any amin’ny toerana fiaviany noho ny fiarovana ny ain’ izy ireo, raha ny loharanom-baovao voaangona 
an-toerana. Araka ny tafa nifanaovana tamin’ny talen-sekoly, Kondahy Bievenue ihany, ny zoma 
febroary izao, hisy ny fivoriambe hiarahana amin’ny tangalamena sy ray aman-drenin’ny mpianatra 
ny fokonolona. Ny avy eo anivon’ny fari-piadidiam-pampianarana Fenoarivo Atsinanana kosa, 
handinika izay mety hatao manoloana ny fanohizana ny fampianarana. Ny ray aman-drenin’ny mpianatra 
amin’ny EPP Salafaina kosa, niantso ny mpampianatra mba hiverina hampianatra amin’izay. Manantena 
mpitandro filaminana sy ny manam-pahefana koa ny mponina amin’ny fandraisana andraikitra. 



Les commentaires sont fermées. 

