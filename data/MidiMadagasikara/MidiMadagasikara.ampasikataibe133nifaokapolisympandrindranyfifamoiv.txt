AMPASIKA : TAXIBE 133, NIFAOKA POLISY MPANDRINDRA NY FIFAMOIVOIZANA – MIDI MADAGASIKARA

Mpitandro ny filaminana mpandrindra ny fifamoivoizana avy ao amin’ny Polisim-pirenena etsy 
no naratra mafy ny Asabotsy 1 aprily rehefa nodonin’ny Taxibe teo am-panatanterahana ny asany. 
mafy ny teo amin’ny fitombenany sy ny feny izy, ity farany izay rovitra mihitsy ka nahavoatery ny 
hampiditra ity polisy ity trano fandidiana mihitsy. 

Tamin’ny 10 ora sy sasany maraina teo ho eo no nitranga ny loza, raha nandrindra ny fifamoivoizana 
amin’ny « rond-point » mihazo an’Itaosy sy Anosipatrana ity polisy ity. Somary nitohana ny fifamoivoizana 
ka voatery nanajanona ireo fiara avy Any Itaosy, izany hoe mivoaka ny tetezana Ampasika iny izy 
handefasana ireo avy aty Anosipatrana. Tsy hay anefa izay nahazo ny mpamily ilay taxibe 133 izay 
aloha tamin’ilay zotra najanony, fa avy hatrany dia nirifatra nandona ity polisy ity avy aoriana 
nifatratra tamin’ilay fiara avy aty an-kavanana izay efa tafiditra teo amin’ny « rond-point ». 
voadona ary voatery tao anelanelan’ireo fiara roa ireo ilay polisy. 

Soa ihany, hoy ireo nanatri-maso, fa nisy fotoana mba niherika tany aoriany ihany ilay polisy ka 
niezaka niala ka izay no nanamaivamaivana ny dona nahazo azy na dia mafimafy ihany ilay fifandonana, 
dia potika tanteraka ny “pare-choc”-n’ilay taxiba sy nahitana fahasimbana ihany koa ny faritry 
vodin’ilay fiara voadona. 

Saika niharan’ny fitsaram-bahoaka. Tsy vitsy tamin’ireo nanatri-maso no tezitra mafy tamin’izao 
izao, satria isan’ny tena be mpahalala eny amin’iny lalana iny ity polisy ity, indrindra ireo mponina 
Itaosy. Noho ny hafanam-po, dia nisy tamin’ireo olona ireo no saika hikasi-tanana ity mpamily 
taxibe 133. Soa anefa fa nalaky tonga ireo polisy avy ao amin’ny UIR na ny Unité d’Intervention Rapide 
la Police nationale naka ity mpamily ka nitondra azy nankeny amin’ny kaomisaria Tsaralalàna, 
hanaovana fanadihadiana. 

Fantatra fa fanindroany izao no nanao lozam-pifamoivoizana ity mpamily ity. Araka ny nambarany 
teny amin’ny 67 ha ny voalohany ary efa nigadra noho izany izy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

