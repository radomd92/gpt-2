HAHAZO ORANA NY TAPANY ATSIMO : AHINA NY TONDRADRANO ETO ANTANANARIVO | NEWSMADA

Par Taratra sur 14/10/2016 

Hahazo orana ahafanany mamboly ny mponina any amin’ny faritra atsimon’ny Nosy ao anatin’ny fotoam-pahavaratra 
“Hanomboka amin’ity volana oktobra ity, manaraka ny tombana napetraky ny sampandraharaha mpamantatra 
toetry ny andro eny Ampandrianomby ny refin’ny rotsak’orana ho an’ny faritra Atsimo Andrefana, 
Anosy Ihorombe”, hoy ny tale jeneralin’ny sampana mpamantatra ny toetry ny andro, Rahariveloarimiza 
omaly teny Soarano. « Ny fihavian’ny orana akory tsy midika fa ho foana ny tsy fahampian-tsakafo 
amin’ny mponina satria mbola volana maromaro aty aoriana vao hiakatra ny vokatry ny fambolena 
manana masomboly ny tantsaha, araka ny fanazavany ihany. Tao anatin’ny roa taona nisesy, maina 
ny tany ka tsy afaka namboly ny mponina ». 

Momba ny rivodoza, telo no ahina hahakasina ny morontsiraka malagasy ao anatin’ny fotoam-pahavaratra 
ny volana desambra ka hatramin’ny volana marsa 2017. Tsy ahina ny fiforonan’ny rivodoza mahery 
miainga avy ao amin’ny ranomasina Indianina. Nefa kosa hitondra orambe ny hafanana avy ao amin’ny 
Mozambika. Io no hitondra orana ho an’ny tapany atsimon’ny Nosy. 



Ny volana febroary vao hirotsaka ny orana 

Ho an’Antananarivo, ahina hatrany ny tondradrano raha vao mirotsaka matetika ny orana vokatry 
fanotofana tany amin’ireo faritra tokony hihandronan’ny ranon’orana . Tokony hijery ny fotodrafitrasa 
haorina mihantona ny teknisianina isorohana ny tondrandrano, araka ny fahitan’ny tale jeneraly 
zava-misy. Tara ny fiavian’ny orana izay tombanana hirotsaka any amin’ny volana desambra. Amin’ny 
sasany, ny volana febroary vao ho avy amin’ny tokony ho izy ny orana ahafahan’ny mponina manao ny 
andavanandrony. 



Les commentaires sont fermées. 

