ADY AMIN’IREO MPANERA SY MPISANDOKA : MANANGANA TRANO MANOKANA HO AZY IREO MPISOLOVAVA ETO TOAMASINA – MIDI MADAGASIKARA

Natao ny talata 4 septambra teo, ny fametrahana ny vato fehizoro sy ny hady fototra mikasika ny fanamboarana 
trano manokana ho an’ireo mpisolovava eto Toamasina. Eo an-tokotaniben’ny fitsarana aty anoloana 
hametrahana izany, ka araka ny fanazavana nentin’ny delegen’ireo mpisolovava eto Toamasina, 
Me Rabenjarijaona Antonio, dia natao izao trano izao mba tsy handeha lavitra intsony ireo olona 
ka mila mpisolovava amin’ny raharaham-pitsarana ilainy. Sady manana trano ny mpisolovava no 
olona atonina amin’ny filany koa ny vahoaka. Isan’ny antony nanaovana ity tranon’ny mpisolovava 
Toamasina ity ihany koa, ny fahamaroan’ny mpisandoka ny asan’izy ireo eo anivon’ny fitsarana 
miteraka endrika ratsy ho an’ny mpisolovava, efa nisy rahateo ireo tratra tamin’izany ; izay fianakaviana 
ihany ary efa mamita ny saziny any am-ponja ankehitriny. Eo koa ireo mpanera marobe loatra ka lasa 
sarotra ny mpila raharaha eo anivon’ny fitsarana sy manasoketa mpisolovava sy mpitsara amin’ny 
mpanera vola be aman’olona, nefa tsy mahazo ny filany ireo mpanan-draharaha. Hatomboka dien’izao 
asa, satria heverina fa hotokanana ny faran’ny volana novambra izao izany trano izany. Niatrika 
lanonana tsotra nefa manan-tantara izaon ny tonia mpampanoa lalàna ambony vaovaon’ny fitsarana 
eto Toamasina, sy ny tonia mpampanoa lalànan’ ny Repoblika ny fitsarana ambatonga voalohany, 
ireo mpisolovava miasa eto Toamasina ihany koa. 




















