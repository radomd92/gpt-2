VOLA VAOVAO : VITSY NY MPIVAROTRA MANDRAY AZY NOHO NY TAHOTRA – MIDI MADAGASIKARA

Manomboka sahirana ankehitriny ny mpividy entana eny amin’ny toeram-pivarotana, na mpambongady 
na enta-madinika. Ny antony dia lasa matahotra ilay vola vaovao ireo mpivarotra ary tsy vitsy ny 
handray an’izany. Nahoraka mantsy ny fisian’ny ravim-bola vaovao, indrindra ny iray alina ariary, 
niparitaka tany amin’ny faritra atsinanana sy avaratra atsinanana. Vetivety dia tonga taty an-drenivohitra 
zava-nitranga tany amin’ny faritra ary naha-tonga ny mpivarotra ho mailo tanteraka. Tsy vitan’izay 
mety mandray fa mbola sahirana ihany koa raha manakalo vola. Ambetin-teny naverimberina anefa 
fivoahan’ny vola vaovao ny hoe tsy ho vita mihitsy ny manao dika mitovy, izany hoe ny manao sandoka 
ravim-bola vao natonta. Ankehitriny, ary vao iray volana latsaka taorian’ny nivoahan’ireo vola, 
efa sahirana sahady ny olona na dia ireo tena izy aza no ampiasaina. Misy ihany ny mpivarotra izay 
manavaka ny vary sy ny tsiparifary ary mahavita mitaratra izany amin’ny masoandro ary mijery tanteraka 
vola alohan’ny hanekeny azy. Miteraka fahaverezam-potoana izany ho an’ny mpanjifa ary tsy vitan’izay 
miteraka henatra sy tebiteby ihany koa. Azon’ny mpivarotra atao tsara mihitsy mantsy ny mampandre 
mpitandro ny filaminana raha toa ka hitany fa sandoka ny vola nomena azy. Dia raha tonga tsy nahy 
amin’olona izany ilay vola sandoka dia mazava fa izy no ho lasa tompon’andraikitra amin’izany. 
ny fanontaniana ankehitriny hoe tsy ampy ve ny fanentanana sa ny teknolojia no mihazakazaka loatra 
vao iray volana mahery dia efa misy mahavita sandoka sahady ireo vola. Ny any amin’ny tontolo ambanivohitra 
dia misy manao ady an-kafetsena mihitsy ireo olon-dratsy ary mamitaka ny olona fa hatakalo vola 
ny vola teo aloha ary ampiana tombony. Toa izay nitranga tany Maroantsetra, roa herinandro lasa 
Vetivety loatra ny fiparitahan’ny vola sandoka… 




















