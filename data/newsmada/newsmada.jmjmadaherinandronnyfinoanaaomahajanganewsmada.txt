“JMJ MADA”: HERINANDRON’NY FINOANA AO MAHAJANGA | NEWSMADA

Par Taratra sur 08/10/2018 

Nitanjozotra ireo fiara nitondra ny mpizaika hamonjy ny « JMJ Mada” andriany faha-9 any Mahajanga, 
ny asabotsy nitohy omaly alahady. Hanomboka, rahampitso, izany fihaonamben’ny tanora katolika 
Mahajanga izany. 

Horaisina eny Ankorefo, anio tontolo, ny mpizaika rehetra avy amin’ny faritra maro. Hotontosaina 
talata maraina kosa ny lamesa lehibe fanokafana ny lanonana eny amin’ny Village touristique. 
alarobia amin’ny 8 ora ka hatramin’ny 10 ora maraina ny katesizy isaky ny toby arahina lamesa. Tapak’andron’ny alarobia, hisy ny fampirantiana ataon’ireo fikambanan-drelijiozy amin’ny 
ora eny amin’ny Village touristique ihany. 

Ny alakamisy amin’ny 8 ora ka hatramin’ny 10 ora maraina ny katesizy isaky ny toby arahina lamesa. Ny zoma hariva no hanatanterahana ny lalan’ny Hazo fijaliana, eny amin’ny Village touristique. 

Ny asabotsy maraina, hisy diabe sy vavaka mankeny Belobaka. Hisy ny “Tableau vivant” sy ny vavaka 
sakramenta masina sy kaonfesy ary ny alim-bavaka eny Belobaka ihany. 

Hotanterahina ny alahady kosa ny lamesa fanirahana sady koa famaranana ny « JMJ Mada 9 ». Ny tolak’andron’ny 
no hanaovana ny sahoby handraisan’ny diosezy 22 anjara. Fodian’ny mpizaika rehetra hiverina 
amin’ny faritra nihaviany azy ny alatsinainy. 



Les commentaires sont fermées. 

