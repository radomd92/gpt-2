ANKAVANDRA : ANDIAN’OLONA NO NIFANANDRINA FA TSY FOKONOLONA – MIDI MADAGASIKARA

Taorian’ny fanelanelanana nataon’ny zandary notarihin’ny manamboninahitra (Officier de coordination) 
an-toerana sy ny fidinana ifotony nataon’ireo solon-tenam-panjakana avy amin’ny distrika sy 
aritra dia efa niverina tanteraka ny filaminana ao amin’ny kaominina Betsipolotra, any Ankavandra. 
ireo andian’olona mpifanadrina ka naharatrana olona am-polony sy nahamaizana trano maromaro 
20 aogositra, fa hampitsahatra ny fifandirana. Raha tsiahivina ny zava-niseho dia halatra omby 
niandohan’ny fifandonana teo amin’ny tanàna anankiroa tao amin’ity kaominina ity. Nisy fanafihan-dahalo 
tao amin’ny fokontany Amparihikely ny 16 Aogositra, Omby 150 no very ary maty tamin’izany ny mpivady 
sy ny lehilahy iray mpiasan’izyireo. Niverenan’ny dahalo indray anefa io tanàna io raha mbola 
voalevina akory ireo maty, ka omby 240 indray no lasa. Rehefa voalevina ny faty, mbola niverina 
ny fanafihana ka nahaverezana omby 60. Nilaza niantso zandary ihany ireto niharan’ny fanafihana 
saingy tsy nisy vokany izany. Koa satria, efa misy andian’olona mpifandrafy noho ny resaka halatra 
avy amin’ireto tanàna ireto dia raikitra ny fifandonana teo amin’ny roa tonta ka niafara tamin’izao 
izao. 




















