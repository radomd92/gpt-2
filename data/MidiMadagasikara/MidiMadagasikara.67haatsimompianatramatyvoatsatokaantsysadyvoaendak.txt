67 HA ATSIMO : MPIANATRA MATY VOATSATOKA ANTSY SADY VOAENDAKA – MIDI MADAGASIKARA

Efa tena mampihorohoro vahoaka fatratra mihitsy raha ny asan-jiolahy eto Andrenivohitra. Tovolahy 
manodidina ny 26 taona, indray no nisy namono rehefa avy noendahina tetsy 67 ha atsimo ny alin’ny 
23 aogositra lasa teo, tokony ho tamin’ny valo ora sy sasany tany ho any. Voalaza fa mpianatra amina 
lehibe tsy miankina iray eny an-toerana ity nisy namono ity. Avy nianatra izy ary andeha hamonjy 
eny Itaosy izao efa nisy niandry kendry tohana teo amin’ny fiantsonan’ny « bus » izao. Avy hatrany 
noendahin’ireo jiolahy ny kitapo teny aminy. Raha niezaka nanohitra izany anefa ity farany dia 
antsy teo amin’ny tandrifin’ny fony ka nahafaty azy tsy tra-drano. Vokany : lasan’ireo mpanendaka 
kitapo nisy ny solosaina fianarany sy ny finday ary fitaovana samihafa izay tao anatiny. Lasa nirifatra 
ireo jiolahy fa ilay tovolahy kosa dia nidaraboka teo am-povoan’ny arabe ary nihosin-drà tanteraka. 
olona nahita ity farany no nitatitra azy haingana teny amin’ny hopitaly saingy efa tsy nisy aina 
izy. Efa tonga nijery ny razana teny amin’ny tranom-paty ny fianakaviany ny alina nisehoan’ny 
ihany. Efa eo am-pelatànan’ny borigady misahana ny heloka bevava (Brigade criminelle) ihany 
ny raharaha. Misokatra araka izany ny fanadihadiana sy ny famotorana. 





dia matimaty toy ny biby ilay olona. mitondra ny teny fampihononana hoan’ny fianakavian’ny maty. 


