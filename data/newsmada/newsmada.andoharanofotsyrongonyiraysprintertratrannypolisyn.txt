ANDOHARANOFOTSY: RONGONY IRAY SPRINTER TRATRAN’NY POLISY | NEWSMADA

Par Taratra sur 18/03/2019 

Rongony 18 gony, milanja 400 kg, tra-tehaky ny polisy avy ao amin’ny commissariat central Atsimondrano, 
asabotsy 16 marsa tamin’ny 6 ora maraina. “Vaovao marim-pototra avy tamin’olona tsara sitrapo 
nahafantarana fa misy rongony marobe mitoby ao Mandrimena Andoharanofotsy. Nidina avy hatrany 
an-toerana ny polisy ka nahatratra fiara Sprinter iray miloko maitso miaraka amin’ny mpamiliny 
eo amin’ny arabe ary feno gonina rongony tao anatiny”, hoy ny polisy. 

Nogiazana ireo entana ireo ary nanaovana famotorana ity lehilahy voasamabotra, izay nilaza ho 
fiara. “Efa eo am-panarahan-dia izay mety ho tompon’ireo entana ireo sy izay mety ho mpividy ny 
amin’izao fotoana izao”, hoy ny fanazavana. 

Tato ho ato rahateo, maro ny rongony kasaina hampiakarina eto an-dRenivohitra, toy ilay tratra 
Ihosy tao anaty kamiao “citerne”. Eto rahateo ny aparitaka izany avy eo, ary efa misy ny mpandray 
mpanao izany. Anisan’ny mampirongatra ny asan-jiolahy ny fiparitahan’ny rongony. Maro ihany 
ny ankizy mandray azy io ka mahatonga karazana hadalana sy fandikan-dalàna isan-karazany. Manao 
ny mpitandro filaminana, ary izao nahitam-bokany izao. 



Les commentaires sont fermées. 

