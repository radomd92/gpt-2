TSY VOAHAJA NY FIFANARAHANA  : MANDRAHONA HITOKONA INDRAY NY MPAMILY KAMIAO | NEWSMADA

Par Taratra sur 03/04/2018 

Tsy misy ny vahaolana maharitra fa lany andro amin’ny famahana olana vonjimaika hatrany izay voakasik’ity 
orinasa Mictsl ao amin’ny seranantsambon’i Toamasina. Taorian’ny fitokonana nataon’ny mpamily 
farany teo ka nisian’ny fivoriana maika ary nahitana vahaolana vonjimaika dia nikendrena fotsiny 
fotoana handehanan’ireo mpamily kamiaobe nitarika ny fitokonana ny fampiharana ny famahana 
olana. Vokany, niverina sahady ny fandaniam-potoana ataon’ny mpiasan’ny Mictsl ny mpamily, 
vola amin’ny badge, teny avonavona isan-karazany, tsy fahafahana mivoaka ny fiara raha tafiditra 
amin’ny faritry ny Mictsl. “Zon’ny olombelona ny mivoaka raha misy manery sy mitady sakafo raha 
fahataran’ny asa fampidirana entana”, hoy ireo mpamily. Notakin’ireo mpamily ny tokony hananan’ny 
fitaovana manara-penitra fampiakarana entana sy fampidinana entana, araka ny fanazavan’ireo 
kamiaobe. Raha tsy tontosa izany, hikatso indray ny seranan-tsambo manomboka anio tolakandro. 



Les commentaires sont fermées. 

