FAHASEMBANANA ARA-TSAINA: « TOKONY HANANA FEDERASIONA MANOKANA AMIN’NY FANATANJAHANTENA » | NEWSMADA

Par Taratra sur 07/06/2019 

Isan-taona, manokana tapak’andro hanaovana fifaninanana fanatanjahantena, « Miaina miaraka 
amin’ny taranja telo ny akany fibeazana ny zaza manana fahasembanana ara-tsaina , Les Orchidées 
Androhibe. 

Andiany faha-28 no notanterahina teny amin’ny kianjan’Alarobia, nahitana sekoly 20 miampy foibe 
an-tanana ny ankizy manana fahasembanana ara-batana sy ara-tsaina sivy eto Antananarivo. “Endrika 
ankizy amin’ny fiarahamonina ny fanatanjahantena iarahan’ny samy ankizy, indrindra ao anatin’ny 
volan’ny ankizy isika izao”, hoy ny mpikarakara ny fanatanjahantena ao amin’ny akany, Rajaonah 
omaly. 

Hazakazaka misy sokajy telo, “lancet” ary vikin-dava no nifaninanana. Ireo tsy afaka nanao hetsika 
kosa, afaka nandray anjara tamin’ny “jeu d’équilibre” sy ny hakingana. Arakaraka ny filana sy 
zavatra mety ho vitany no hanoroana hevitra ny ankizy manana fahasembanana amin’ny karazana fanatanjahantena 
azy. Tokony tsy ho menatra amin’ny fahasembanana misy eo amin’ny zanany intsony ny ray aman-dreny 
hampirisihina izy ireny hivelatra amin’ny zavatra tiany sy vitany, hoy ny nambarany. Tokony hisy 
avy amin’ny fitondrana ihany koa amin’ny fametrahana federasiona ho an’ny fanatanjahantena 
amin’ny olona manana fahasembanana na fahavotsàna eo amin’ny saina. Manana ny azy ny olona manana 
ara-batana ka rariny raha jerena ny sokajim-pahasembanana hafa. Tokony hifanome tanana ny fanjakana 
ny fikambanana ary ny tsy miankina satria zon’ny ankizy ny hilalao sy hanao fanatanjahantena. 



Les commentaires sont fermées. 

