KAOMININA MANTASOA: NIZARA FITAOVAM-PIANARANA 800 NY FONDATION TELMA | NEWSMADA

Par Taratra sur 02/11/2019 

Ho fiatrehana ny fidiran’ny taom-pianarana 2019-2020, nizara fitaovam-pianarana ho an’ny mpianatra 
amin’ny fianakaviana sahirana ao amin’ny kaominina Mantasoa ny Fondation Telma, ny faran’ny 
lasa teo. Ao anatin’ny fandaharanasany Kits scolaire, manohana ny fahafahan’ny kilonga miditra 
ny Fondation ka laharam-pahamehana ireo marefo. Tanjona ny hampiakatra ny tahan’ny ankizy mandeha 
an-tsekoly sy ny hanentana ny ray aman-dreny momba ny tombontson’ny fampianarana. 

Hatramin’ny taona 2015 no ho mankaty, nahatratra 30 000 ny fitaovam-pianarana notsinjaraina 
faritra maro manerana ny Nosy. Kitapo, penina, fitaovam-pandokoana, fanipika… no nozaraina 
mpianatra 800 ao Mantasoa handrisihana ny ray aman-dreny handefa ny zanany hianatra. Notsinjaraina 
an’ny toerana telo ny fitaovam-pianarana: mpianatra 100 ao Ankarefo, 500 ho an’ny EPP 11 ao Mantasoa 
200 ho an’ny kilonga ao amin’ny fokontany Mahitsitady sy ao Antenimbe. 



Les commentaires sont fermées. 

