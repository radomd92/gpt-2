VOKATRY NY EZAKY NY ASSOCIATION KOLOINA  : VITA NY FANAVAOZANA NY EPP ANKADIVORY AVARATRA | NEWSMADA

Par Taratra sur 20/12/2017 

Vita ny fanavaozana ny EPP Ankadivoribe Avaratra, kaominina Talata Volon’ondry, ao amin’ny Cisco 
Renivohitra, noho ny ezaky ny mpikambana ao amin’ny association Koloina. “Mpandraharaha tanora 
manana fomba fijery mitovy hoe miara-mandroso amin ny mpiray tanindrazana no nifanome tanana 
samy nampiasa ny fahaizany sy ny traikefany hanampiana ny EPP Ankadivoribe ahazoan’ny mpianatra 
ao aminy misitraka zavatra tsara”, hoy ny filohan’ny fikambanana, Andriamanantena Stéphanie. 

Tanimanga no nandrafetana ny trano tany aloha ary mitete be ny tafo rehefa avy ny orana. Nohamafisina 
rindrina ary nasiana sarimiaina niaraka amin’i Tefy Khaita, manan-talenta amin’ny fanaovana 
Nohavaozina tanteraka ny efitrano telo fianarana mandray ireo mpianatra. Latsak’emboky ny mpikambana 
niaingana nanatanterahana ny asa niampy ny tolo-tanan’ny tsara sitrapo zanaky ny fokontany Ankadivory 
ihany. 

Ho fandraisana ny fanavazoana vita, manomana fety iarahana amin’ny mpianatra ny association 
any an-toerana. Satria fetin’ny ankizy, ho avy any koa hitondra fampisehoana cirques (dihy, tanisa…) 
fikambanana Les Aléas du possible. Hanaingo ny tavan’ny ankizy rehetra amin’ny sary koa i Tefy. 

Ao anatin’izay rehetra izay, hizarana kilalao sy fanampin-tsakafo ny mpianatra ho fanamarihana 
fety ho avy. Nisy fanentanana natao tamin’ny tambajotra sosialy nandraisana ny kilalao efa tsy 
intsony ho an’ireo kilonga any ambanivohitra any. 



Les commentaires sont fermées. 

