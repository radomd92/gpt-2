FITAOVANA FANARAHAN-DIA NY FIARA :: MIHENJAN-DROA NY TADY EO AMIN’NY MPITATITRA ZOTRA D SY NY  MINISITERA • AORAHA

Adihevitra. Nampiaka-peo ireo mpitatitra ao amin’ny zotra D miantoka ny fitaterana mampitohy 
renivohitra amin’Ivato sy Mahitsy, nandritra ny fihaonan’izy ireo tamin’ilay orinasa hisahana 
fametrahana ny fitaovana fanarahan-dia na « GPS » amin’ireo taksibe, teny Andohatapenaka ny sabotsy 
teo. Lafiny maro no tsy nankasitrahan’ireo tompona fiara nandritra ny fihaonana, toy ny tsy fisian’ny 
talohan’ny nanombohan’ity tetikasa ity. Nasian’izy ireo tsindrim-peo manokana ny mikasika 
hofan’ilay fitaovana fanarahan-dia izay mitentina dimy alina ariary isam-bolana. 

“ Ankasitrahanay ny fametrahana ny fitaovana fanarahan-dia, saingy tokony hisy ny marimaritra 
fa lafo loatra ny dimy alina ariary isam-bolana. Telo taona no fantatra fa hampiasanay an’io fitaovana 
izany hoe hitohy foana ny fandoavana ny sarany. Mety hiakatra anefa ny vidim-piainana ka sao tsy 
voaloa intsony izany, nefa tsy afaka mihemotra intsony amin’izay fotoana izay. Ny minisitera 
tokony manao fanelanelanana eo aminay mpitatitra sy ilay orinasa mba hahamora ny saran’io fitaovana 
hoy ny fanazavan’ny mpitatitra iray. 

Fampiharana tsy azo ivalozana 

Araka ny fanazavan’ny solontena avy ao amin’ny minisitera sy ny Antokon-draharaha misahana ny 
an-tanety na ATT, dia tsy maintsy hirosoana ny fametrahana an’io GPS io amin’ny fiara satria ao 
fanatsarana ny fitaterana izany . Efa nisy hatrany ny fivoriana natrehin’ny solontenan’ny mpitatitra 
anatin’ny telo volana namolavolana ny fametrahana ny zotra D ho filamatra. 

“ Tokony ho efa hivoaka tsy ho ela ny didim-pitondrana mamaritra ny fampiasana an’io fitaovana 
Etsy andanin’izay , efa nanao fifanarahana tamin’ny fanjakana ireo mpitatitra mikasika ny fanatsarana 
tolotra omena ny mpanjifa amin’ny alalan’ny fanaovana sonia bokin’andraikitra”, hoy ny Jeneraly 
Jeannot, tale jeneralin’ny ATT. 

Marihina fa tokony hanomboka amin’ity volana septambra ity ny fametrahana ireo fitaovana fanaraha-maso 
taksibe ireo. “ Voalaza fa hitondra ny fangatahana any amin’ny minisitra tompon’andraikitra 
solontenan’izy ireo, mikasika ny vola tokony haloa isam-bolana. Manodidina ny iray alina ariary 
telo alina ariary no zakan’ny mpitatitra satria efa betsaka ireo pitsopitsony andoavam-bola, 
ny kaoperativa sy ny hetra isan-karazany”, araka ny fanazavan’ny mpitatitra iray hafa. 









Enregistrer mon nom, mon e-mail et mon site web dans le navigateur pour mon prochain commentaire. 



