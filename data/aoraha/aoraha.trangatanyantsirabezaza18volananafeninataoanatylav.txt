TRANGA TANY ANTSIRABE :: ZAZA, 18 VOLANA, NAFENINA TAO ANATY LAVA-DRANO • AORAHA

Vehivavy iray mipe­traka any amin’ny fokontanin’ Amboronomby no tonga tao amin’ny polisy, nitonona 
renin’ilay zazavavikely, 18 volana, nisy nanafina tao anaty lava-drano, tao amin’ny fokontany 
Bevokatra, tamin’ny alatsinainy lasa teo. Ny raikelin’ilay zaza, izany hoe ny vadiny ihany, no notondroiny ho nitondra an’ io zaza io nivoaka 
trano, kanjo izao heverina ho nahavanon-doza izao. 

Noho ny tsy fananan’ity vehivavy ity ny sora-piankohonana manamarina ny maha zanany an’ilay zaza 
dia tsy mbola afaka natolotra azy ny zaza. Aorian’ny fanadihadiana atao eny anivon’ny mpiara-monina 
izay hanamarina na handiso ny maha zanany na tsia an’io zazavavikely io, no handrai­sana ny fanapahan-kevitra, 
ny vaovao voaray. Mbola tsaboina ao amin’ny hôpitaly Atsimo kosa, hatramin’ny omaly, itsy zaza 


Tsiahivina fa nafenin’ olon-tsy fantatra tao anaty lava-drano efa ritra tao amin’ ny fokontany 
Bevokatra, Antsirabe, ny harivan’ny alatsinainy lasa teo ilay zaza. Tsy voafaritra ny ora mety 
azy tao. Mitoka-monina rahateo ny toerana misy ny lava-drano, fa ireo tompon-tanàna tonga avy 
an-tsaha, tokony ho tamin’ny fito ora hariva, no nahare feon-jaza nitomany. Nisava ny manodidina 
tranony izy ireo. Tao anatin’ ny lava-drano ritra, mirefy manodidina ny dimy ambin’ ny folo metatra, 
nahitana an’ilay zaza avy eo. 

Niantso ny manodidina avy hatrany ny mivady, tompon-tanàna. Naseho ireo olona vory lanona teo 
zaza, rehefa avy nampiakarina avy tao anaty lava-drano, saingy tsy nisy nilaza ho nahafantatra 
izy ireo. Noraisin’ny komi­tim-pokontany an-tanana avy hatrany ilay zaza. Nentina teny amin’ny 
Polisim-pirenena, taorian’izay. 

Nisy ny fanamarinana nataon’ny polisy misahana ny zaza tsy ampy taona saingy nilaza ho tsy naharay 
momba zaza very izy ireo. Ho fitandroana ny faha­salaman’ity zazavavikely ity no nitondrana azy 
amin’ ny mpitsabo tao amin’ny hôpitaly Atsimo. Voafaritra tamin’ny fizahana nataon’ireo mpitsabo 
fisian’ny dona mafy nihatra tamin’ny lamo­siny ka voatery notazonina hana­raka fitsaboana tao 
izy. 











Enregistrer mon nom, mon e-mail et mon site web dans le navigateur pour mon prochain commentaire. 



