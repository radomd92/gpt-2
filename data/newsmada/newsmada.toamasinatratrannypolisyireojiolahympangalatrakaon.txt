TOAMASINA : TRATRAN’NY POLISY IREO JIOLAHY MPANGALATRA KAONTERAN’NY JIRAMA | NEWSMADA

Par Taratra sur 09/06/2016 

Noraisim-potsiny! Niampy roa indray ireo tambajotran-jiolahy mpangalatra kaonteran’ny Jirama 
ny polisy tao Toamasina, afakomaly. Tsy vitan’izay fa misandoka ho mpiasan’ny Jirama koa ireto 
ireto… 



Taorian’ny fitoriana napetraky ny orinasa Jirama no nahafahan’ny polisy nanenjika ireto jiolahy 
amin’ny halatra kaontera ireto, araka ny tatitra avy amin’ny polisy. Voalaza fa tambajotra goavana 
ry zalahy ireto. Halatra sy fisolokiana ho mpiasan’ny Jirama ary fanaovana hosoka sy fampiasana 
ny heloka anenjehana azy ireo. Fantatra nandritra ny fanadihadian’ny polisy, fa samy manana ny 
manavanana azy ry zalahy ireto satria ao ireo mpanara-maso ireo olona mitady kaontera eo anivon’ny 
Jirama ka manatona azy ireny ary manome tolotra kaonteran-jiro halatra avy hatrany. Tsy mahalala 
inona na inona rahateo ny mpanjifa sasany satria mihevitra fa tena mpiasan’ny Jirama tokoa ireto 
ireto. Rehefa vita ny fifanarahana momba ny vidin’ny kaonteran-jiro, midina an-tsehatra indray 
ekipa faharoa amin’ny fametahana azy any an-tokantranon’ilay olona nanaovana ny fifanarahana. 
rehefa tafapetraka ny kaonteran-jiro, manao ny asa manaraka indray ireo mody mitonona ho mpanara-maso 
aty Antananarivo amin’ny fisavana ny kaonteran-jiro napetraka isan-tokantrano. Ireto farany 
no mampitahotra ireo tratran’izy ireo amin’ny fandoavana vola hafa indray amin’ny filazana fa 
halatra no azon’izy ireo. Sady mahazo vola tamin’ny kaontera halatra, araka izany, ry zalahy nefa 
mahazo vola amin’ny fampitahorana ireo tokantrano tratran’izy ireo. 

Hatolotra ny fampanoavana, anio, ireto jiolahy tratra ireto izay anaovan’ny Jirama antso avo 
hisian’ny fiaraha-miasa amin’izy ireo sy ny fitsarana. 



Les commentaires sont fermées. 

