FAMONOANA AN’I FRANCISCO LOPEZ SY VADY AMAN-JANANY : NIAIKY NY HELOKA FENO HABIBIANA VITANY I ZAKA MPIAMBINA – MIDI MADAGASIKARA

Roa volana sy tapany taty aorian’ilay famonoana tamin’ny fomba feno habibiana an’i Francisco 
sy ny vady aman-janany tao an-tranony, vao tratra ilay mpiambina, tao amin’izy ireo ihany, tany 
ny alatsinainy hariva teo, raha saika hitsoaka tamin’ny pasitera iray tao Antananarivo raha nifanenjehan’ny 
tany Masomeloka. 

Avy hatrany dia niaiky ny heloka vitany Ingahy Zaka, satria efa voasambotra ny faran’ny herinandro 
ihany koa ireo namany mianadahy, dia Ingahy Barijean sy i Angela vadin’i Zaka, izay nanome ny vaovao 
tamin’ny famonoana sy ny antony nanaovan’izy ireo izany. Ny talata hariva teo vao tonga teto Toamasina 
avy any Mahanoro miatrika ny fakana am-bavany azy Ingahy Zaka tamin’izao vono olona feno habibiana 
Ny polisy misahana ny fikarohana sy ny fanadihadiana momba ny heloka be vava sy ny zaza tsy ampy taona 
misahana ny raharaha amin’izany. Raha hiverenana ny tantara dia ny alatsinainy 13 may no hita faty 
an-tranony, nafenina tao amin’ny efitra fandroana sy fivoahana, ilay teratany frantsay sy ny 
aman-janany teratany malagasy izay efa an-dalam-pihintsanana sy feno olitra. Raha ny fanazavana 
ny zoma 03 may mialoha ny vono olona no niketrika ny famonoana Ingahy Zaka sy Barijean ary Angela. 
sabotsy 04 may sy ny alahady 05 may kosa no nomanina tsara izany mba tsy hisy hahatsikaritra, ka ny 
06 may tamin’ny 09 ora alina no natao ny vono olona, ary ny talata 07 may taorian’ny halatra no nitsoaka 
Masomeloka Mahanoro izy telo. Raha vao nandray an-tanana ny fanadihadiana ny polisy misahana 
heloka be vava dia nanao ny fanarahan-dia rehetra an’ity mpiambina ity sy ny namany, ka izao tratra 
ihany ny farany raha ela nitsoahana. Manana fitoriana roa mahakasika azy izy ireo, voalohany ny 
fianakavian’ilay teratany malagasy maty, misy koa anefa ny fitoriana avy eo anivon’ny tonia mpampanoa 
ao Parisy Frantsa, nataon’ny zanakavavin’ilay teratany frantsay avy any Guadeloupe maty. 

Aorian’ny fanadihadiana ataon’ny polisy izany dia hiakatra eo anivon’ny fampanoavana ny raharaha, 
tsy maintsy hampahalalana mikasika izany koa ny fitsarana any Parisy noho ny fiaraha-miasa ara-pitsarana 
amin’ny firenena malagasy sy ny Frantsay. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

