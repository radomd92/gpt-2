ANALAKELY : ROA LAHY TRATRA NANAKALO VOLA VAHINY SANDOKA | NEWSMADA

Par Taratra sur 09/01/2018 

Nihevitra ireto olon-dratsy fa tsy hisy hahalala ny vola vahiny sandoka saika natakalo teny Analakely, 
tratra. Niziriziry ka nosamborin’ny polisy… 

Mandeha ny sera eny Analakely eny, ary ahitana ny karazana fandikan-dalana rehetra. 

Lehilahy miisa roa 30 taona sy 36 taona izay samy monina eny 67 Ha Atsimo no tra- tehaky ny polisy avy 
amin’ny boriborintany voalohany Analakely teo am-panakalozana vola sandoka tao amin’ny Hotel 
Glacier Analakely, ny asabotsy 6 janoary tokony ho tamin’ny 9 ora alina. Mbola tratra tany amin’izy 
ihany koa ny vola sandoka 100 euros iray. Araka ny fanazavana, tamin’io fotoana io, tonga tao amin’ny 
Le Glacier izy roa lahy ireto hanakalo ity vola vahiny ity. Rehefa natao ny fanamarinana ilay vola, 
fa sandoka izany. “Efa nilazana izy ireo fa sandoka ilay vola fa mbola niziriziry tamin’ny heviny 
ry zalahy”, hoy ny fanazavana. Niantso polisy ny tompon’andraikitra tao amin’ny Hotel, ka izao 
roa lahy voasambotra izao. 

Anisan’ny aparitaky ny olon-dratsy ny vola sandoka vahiny ankoatra ny vola malagasy. Tsy zava-baovao 
ny vola sandoka vahiny fa efa nisy ihany fa somary mahalana ny fiparitahan’izany, raha mihoatra 
vola eto an-toerana. Vao tsy ela no nahatraran’ny mpitandro filaminana basy miaraka amin’ny vola 
marobe. Mihodina eto an-drenivohitra eto avokoa ny fiparitahan’ireo vola ireo, ankoatra ny alefa 
amin’ny faritra ambanivohitra. Ireto roa lahy tratra farany izay nihevitra fa tsy misy ny fitaovana 
ny vola sandoka vahiny, na mety tsy ho fantatry ny olona akory izany. Tratra ireo ary natolotra ny 
omaly. 



Les commentaires sont fermées. 

