MINISITERAN’NY FILAMINAM-BAHOAKA: MISY ANDIANA POLISY MIKONONKONONA KORONTANA | NEWSMADA

Par Taratra sur 19/09/2019 

Zatra ny lalan-dririnina! Fantatra izao fa misy andiana polisy mikononkonona fanakorontanana 
alalan’ny trakta manoso-potaka ny minisiteran’ny Filaminam-bahoaka (MSP) noho ny fanovana 
napetraky ny minisitera. 

Tao anatin’izao fitondran’ny Filoha Rajoelina izao, maro ny fanovana sy fanatsarana manokana 
anivon’ny minisitera ka isan’ireo voakasik’izany ny MSP. Nihamafy, araka izany ny fitsipi-pifehezana 
ny fanarahan-dalàna, nandritra izay sivy volana nijoroan’ny fitondram-panjakana izay. Nanamafy 
ny teo anivon’ny minisitera fa lamina vaovao no napetraka ka tsy misy intsony ny indrafo sy/na fiarovana 
polisy manao fandikan-dalàna. Tsy natao ho zohy fieren’ny jiolahy sy ireo tsy manara-dalàna ny 
anivon’ny polisim-pirenena. Noho izany, fomba fiasa vaovao no napetraky ny minisitera amin’izao 
izao, saingy misy ihany ireo andiana polisy tsy mankasitraka izany lamina sy fanatsarana napetraky 
MSP izany. Fantatra, araka ny loharanom-baovao marim-pototra fa efa mivory any ambadika any ireo 
polisy mikononkonona fanakorontana satria tsy mankasitraka ny fanavaozana napetraky ny MSP. 
hanaparitaka trakta izy ireo manoso-potaka ny fomba fiasa manaraka ny ara-dalàna amin’izao fitantanana 
izao, araka ny fanazavana hatrany. 



Voalaza fa tsy manaiky fanovana ireo polisy sasany zatra ny gaboraraka tamin’ny fitondrana teo 
ka izao mikononkonona hanakorontana izao. Isan’ireo mitarika izany ireo polisy sasany very tombontsoa 
nanafoanana ny “police routière”, ireo zatra mpanao kolikoly amin’ny fanadinana hidirana ho 
ary ireo mpanao lava-tanana amin’ny kolikoly amin’ny fampiakarana galona. Nambaran’ny Praiminisitra 
Ntsay rahateo, nandritra ny fivoriamben’ny polisim-pirenena teny Ivato fa tsy ekena intsony 
fanaovana kolikoly amin’ny resaka fanomezana galona, indrindra ny kiantranoantrano fa mba ireo 
mendrika sy tsara fitondran-tena ary nahavita be tamin’ny asany no omena tombon-dahiny amin’ny 
galona. 



Les commentaires sont fermées. 

