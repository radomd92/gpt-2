TOBY FIANTSONAN’NY TAKSIBOROSY :: MANDÀ HIFINDRA ENY ANDOHANTAPENAKA IREO KAOPERATIVA AMIN’NY LALAM-PIRENENA FAHAROA • AORAHA

Tsy manaiky ny fifindrana eny amin’ny toby fiantsonan’ny taksiborosy Andohantapenaka ireo kaoperativa 
ao amin’ny lalam-pirenena faharoa( RN2) mampitohy an’Antananarivo amin’ny Toamasina sy ny mankany 
Atsinana. Nambaran’ny ampahany amin’izy ireo fa tokony tsy eny Andohantapenaka ny mpitatitra 
hafindra fa eny Ampasampito na eny ambadiky ny toby fiantsonana eny Ambodivona ihany. 

“ Manaiky ny fanadiovana ny eo Ambodivona izahay. Manolotra hevitra kosa anefa izahay, toy ny fiverenana 
ambadiky ny tobin-tsolika iray eo Ambodivona, izay efa nisy anay teo aloha , tamin’ny dimy ambin’ny 
taona lasa ihany. Vonjimaika rahateo ny fifanarahana hivoahanay eo amin’ny toerana misy anay 
io tamin’izany fotoana izany”, hoy Andriamandimbisoa Jocelyn, filohana kaoperativa iray, omaly. 

Nanamafy ihany koa ny filohana kaoperativa miara-miasa amin’izy ireo fa: “mbola malalaka eny 
ka tokony ho eny no hafindra ireo mpitatitra ireo”. 

Notsindrian’ireo mpitatitra miasa amin’ny RN2 fa lavitra loatra amin’ny mpanjifa ny eny Andohantapenaka 
Mety hampitombo ny fandaniana hataon’izy ireo, toy ny saran-dalana sy ny fotoana lany mihazo an’ilay 
“Tokony hotsinjovina ireo mpanjifa. Mampihena ny vola miala amin’izy ireo raha toa ka manakaiky 
tafiditra ao anatin’ny RN2 ihany ny misy ny toby fiantsonana mihazo ny faritra Atsinanana”, hoy 
Rakotovao Jean Pierre, filohan’ny kaoperativa iray hafa. 

Nohamafisin’Andriamandimbisoa Jocelyn ihany koa fa hangataka fihaonana amin’ny minisitry 
Fitaterana izy ireo mba hitady vahaolana mikasika an’ity raharaha ity. Efa ho tanterahana tsy 
ela io fifampiresahana io raha ny fanampim-panazavany. Misy ampahany amin’ireo mpitatitra kosa 
nilaza fa tsy hiala raha mbola misy mijanona eny Ambodivona ireo kaoperativa hafa satria ireo amin’ny 
hazo manamorona ny arabe ihany no voalaza fa tsy maintsy mifindra toerana. 

“Efa nisy fampiomanana mialoha ny famindrana ireo kaoperativa, izay tokony hifindra eny amin’ny 
eny Andohantapenaka. Araka izany, tokony hiala eny Ambodivona alohan’ny 20 septambra ireo kaoperativa 
manara-dalàna. Misy kosa ireo izay mijanona satria sady tompon-tany no manara-dalàna”, araka 
fanazavan’ny jeneraly Reribake Jeannot, tale jeneralin’ny Antokon-draharaha misahana ny fitaterana 
n any ATT. 









Enregistrer mon nom, mon e-mail et mon site web dans le navigateur pour mon prochain commentaire. 



