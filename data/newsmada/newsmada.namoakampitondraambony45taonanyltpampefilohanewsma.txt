NAMOAKA MPITONDRA AMBONY  : 45 TAONA NY LTP AMPEFILOHA | NEWSMADA

Par Taratra sur 16/02/2017 

45 taona ny Lycée Technique Professionnel (LTP) Ampefiloha izay fantatry ny maro amin’ny fiantsoana 
LTC teo aloha. Nosantarina, omaly, ny fanamarihana izany niaraka amin’ny fanatanterahana ny 
sekoly. Namoaka olona mitana andraikitra ambony ny LTPA, anisany ny filoham-pirenena, ny minisitry 
Tetibola amin’izao fotoana izao. Manana lalam-piofanana telo ny sekoly amin’ny « formation initiale 
: « secrétariat », « comptabilité et finance » ary ny « technique commerciale ». Aorian’ny fahazoana 
bakalorea, afaka manohy roa taona ny mpianatra ary mahazo ny BTS (Brevet de technicien supérieur). 
ny taom-panadinana farany teo, 90% ny taham-pahafahana tamin’ny fanadinana CAP, 80% ny BEP ary 
ny bakalorea teknika, mpianatra roa nahazo ny « mention très bien », 28 « mention bien », hoy ny talen-tsekoly, 
José, omaly teny Ampefiloha. 

Olana sedrain’ny mpitantana amin’izao fotoana izao ny tsy fahampian’ny mpampianatra sy ny mpandraharaha 
80 ny mpampianatra, 60 ny « vacataire » misahana mpianatra 1 800 hatramin’ireo manomana BTS. Ezaka 
amin’ity fankalazana ity ny fanavaozana ny fotodrafitrasa sy ny fitaovana enti-mampianatra. 

Ny volana desambra izao vao hifarana ny hetsika fanamarihana ny faha-45 taon’ny sekoly. 

Nisongadina ny Andron’ny sekoly satria fotoana nitsarana ireo mpianatra amin’ny fampiharana 
taranja any an-dakilasy tamin’ny alalan’ny « Bazar du lycée ». Teo koa ny fifaninanana « Question 
un champion », ny fifanitsanana ara-panatanjahatena… 



Les commentaires sont fermées. 

