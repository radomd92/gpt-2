FANAFIHANA MITAM-PIADIANA ETO TOAMASINA : KAPORALY MIARAMILA AM-PERINASA TRATRA AMBODIOMBY – MIDI MADAGASIKARA

Ny alarobia 07 aogositra teo tokony tamin’ny 06 ora sy sasany hariva dia ramatoa iray avy nivarotra 
ny vola matiny amin’ny varotra ataony namonjy fodiana, no notafihan’ireto andian-jiolahy roa 
taingin-droa tamina moto nitondra basy PA. Teo am-pisaritahana ilay ramatoa mpivarotra izy ireo 
tsikaritry ny olona manodidina, ka raikitra avy hatrany ny fitsaram-bahoaka raha iny nikasa hitifitra 
naha-poaka basy iny ireto andian-jiolahy. 

Ny iray no avy hatrany dia niharan’ny fitsaram-bahoaka, ny namany kosa afa-nandositra raha vao 
ny sakoroka. Tsy lasa kosa ny volan’ilay ramatoa mpivarotra. Vao naharay antso amin’ny fisian’ity 
hanao fanafihana mitam-basy ny polisy dia tonga avy hatrany, ka mbola tao anatin’ny fitsaram-bahoaka 
ireo fokonolona no tonga ny polisim-pirenena. Tratra tamin’ilay jiolahy ny basy PA sy ny bala “22 
Rifles” miisa 08. Raha natao ny fanadihadiana dia teo no nivoaka fa miaramila am-perinasa ao amin’ny 
eto Toamasina ity tratra ambodiomby nanafika sy nitondra basy ity, izay antsoina hoe Florent, 
nolazainy fa Jean Claude ny anarany tamin’ny fahatrarana azy. Raha natao ny fisavana ny tranony 
eo anivon’ny toby 1/RM3 Analakininina Hopitaly be, dia nahitana “badge” an’ny polisy iray, sy 
an’ilay polisy ihany koa, izay notafihan’izy ireo iray volana lasa izany raha namonjy fodiana 
Raha ny fanazavana azo ihany koa dia nandainga tamin’ny lehibeny ity kaporaly miaramila ity ny 
hariva nanaovany fanafihana, izay fotoana niasany tao amin’ny 1/RM3 nanao fiandrasan-draharaha 
hoe marary ny zanany. Ny tsy fahatongavany niatrika ny famondronana isa-maraina ny tafika no nahagaga 
lehibeny, ka izao izy nampangain’ny heloka vitany izao. 

Mazava izao, hoy ny polisy, fa ny fanafihana nampiasa basy sy bala na “22 L.R” teto Toamasina dia 
ireo avokoa no nanao azy, ka isan’izany ireo nitranga tao Anjoma tamin’ny fanafihana ny volan’ny 
Jovenna, sy ilay niseho tao amin’ny tranon’ny Me Tody Arnaud, ary ny tao amin’ny Dr Ndahimananjara 
farany teo ireny. Miatrika ny fakana am-bavany azy ity kaporaly miaramila mpanao fanafihana mitam-piadiana 
amin’izao, ka hiakatra fitsarana ny herinandro ho avy io. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

