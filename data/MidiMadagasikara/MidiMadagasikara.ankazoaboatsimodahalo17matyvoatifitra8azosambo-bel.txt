ANKAZOABO ATSIMO : DAHALO 17 MATY VOATIFITRA,  8 AZO SAMBO-BELONA – MIDI MADAGASIKARA

Nitrangana halatra omby indray tany amin’ny distrikan’i Morombe, faritra Atsimo Andrefana, 
zoma maraina teo. Dahalo 20 mahery nirongo basy mahery vaika no nanafika tao amin’ny fokontany 
kaominina Ankantsakantsa Sud. Very tamin’izany, ny ombin’i Komity 150. Raikitra ny fanarahan-dia 
fanafihana nataon’ny malaso, ka nanampy tosika ny fokonolona nanara-dia ireo mpitandro filaminana 
ao Tanamanintsy sy Ankantsakantsa. Nisy ny fifandonana tamin’ny roa tonta tao Bedoha, kaominina Ranomafana, distrikan’ Ankazoabo 
Dahalo 17 maty voatifitra, valo azo sambo-belona izay nentina naseho vahoaka sy natao famotorana 
Ankantsakantsa Sud omaly. Vokatry ny ezaky ny fokonolona nampian’ireo mpitandro filaminana, 
Rafidy, sefo fokontany ao Tanamanintsy, dia azo avokoa ny omby 150 very izay haverina amin’ny tompony 
fanamarihana tsy maintsy atao. Raha ny fampitam-baovao marim-pototra avy any an-toerana, avy amin’ireo tompon’omby efa lasibatra 
ireo ben’ny tanàna solontenam-panjakana, dia voalazan’izy ireo, fa misy olom-boafidy zatra 
làlan-dririnina mambotry vahoaka miray tendro amin’ny dahalo sy miaro ny olon-dratsy, ka antony 
mampirongatra ny halatra omby toa tsy ahitam-panafana hatramin’izao. Tambazotra matanjaka. Raha ny fanazavana hatrany, dia matetika hita sy tratra any Ankazoabo Atsimo 
ny omby halatra avy amina distrika maromaro any amin’ny faritra Atsimo Andrefana sy Ihorombe iny, 
ho ato. Manoloana izany, dia manao antso avo amin’ny fitondram-panjakana ny vahoaka any an-toerana 
hitady vahaolana mahomby sy hanafay faran’izay haingana ireo dahalo ambony latabatra mpanararao-pahefana 
ny malaso mpandroba ary mpamono olona. 



