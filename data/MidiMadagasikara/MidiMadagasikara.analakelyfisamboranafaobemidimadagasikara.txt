ANALAKELY : FISAMBORANA FAOBE – MIDI MADAGASIKARA

Olona 16 no natolotry ny kaomisarian’ny boriborintany voalohany omaly. Ireo dia voarohirohy 
sinto-mahery eny « Petite vitesse » sy eo Analakely. Raha ny fanazavan’ny pôlisy dia tratra ambodiomby 
olona marobe ireo. Tanora avokoa izy rehetra ary rehefa nandeha aza ny fanadihadiana dia fantatra 
fa mbola tsy ampy taona ny efatra tamin’izy ireo. Efa saika nandalo teny Antanimora avokoa ny ankamaroany 
mamerin-keloka izao indray. Ankoatra izay dia mbola nisy andian-dehilahy voasambotra noho ny 
rongony, tao amin’ny « pavillon » etsy Analakely. Lasa toeran’ny ratsy araka izany Analakely, 
fitaratr’Antananarivo noho izy sady ifaneraseran’ny olona marobe isan’andro no ivondronan’ny 
koa. Nilaza ny pôlisy misahana ny fiambenana iny faritra iny fa hanao fitsirihina sy fanangonam-baovao 
aman’alina mba hoentina miady amin’ireo mpanao ratsy izay mampiteny ny moana eny Analakely sy 
manodidina. 




















