BEHORIRIKA  : TSY NIFINDRA IREO MPIVAROTRA | NEWSMADA

Par Taratra sur 07/02/2017 

Tsy nety nivarotra amin’ny toerana vaovao nametrahan’ny boriborintany fahatelo azy ireo mpivarotra 
nesorina nanomboka teny amin’ny Shell Behoririka hatreo amin’ny tetezana Ambatomitsangana, 
180 ny isan’izy ireo taorian’ny fanisana nataon’ny mpiasan’ny boriborintany fahatelo nefa 100 
no zakan’ny toerana sady nihena ho 80 cm x70 cm ny anjara ho an’ny tsirairay. Ny zoma alina hifoha 
nisy namafa daholo ny marika napetraka hamaritana ny toerana ho an’ny mpivarotra. Ny faritra rahateo 
rano vokatry ny rotsak’orana ny faran’ny herinandro. 

Vokany, niverina teny amoron-dalana indray ireo mpivarotra fa tsy nahafa-po ny toerana ao amin’ny 
nivarotan’ny mpivarotra kidoro « éponge » taloha. Ireto farany izay efa nafindra manamorona ny 
Behoririka manoloana ny fiangonana Foyer evangalique. 

Ireo mpivarotra « sacoche » sy kitapo ihany sisa tafajanona manoloana ny EPP Behoririka satria 
tomponandrakitra fa efa manaraka lamina. 

Nilaza koa ny mpandamina avy ao amin’ny boriborintany fahatelo fa isaky ny alarobia ihany sisa 
mivarotra fanaka ireo manao izany eo ambany tetezan’Ambatomitsangana. Hafindra toerana ihany 
ny fiantsonan’ny zotra E mandeha any Ambohimanhgakely atsy ho atsy hisorohana ny fitohanana lavareny 
eo sy amin’ny manodidina. 



Les commentaires sont fermées. 

