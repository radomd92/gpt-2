FITATERAM-BAHOAKA ZOTRA F :: LAVIN’NY KAOPERATIVA NY FAMPIAKARANA SARAN-DALANA ATAON’NY MPAMILY • AORAHA

Nandà ny fampiakarana saran-dalana ataon’ireo mpamily ny lehiben’ny kaoperativa misahana ny 
zotra F, mampitohy an’Ampefiloha amin’ Andoharanofotsy, Amboanjobe, Anjomakely, ary Ambatofotsy. 

Nanamafy ireto farany fa misy ny fanaraha-maso ireo mpamily sy ny mpanampy azy saingy eo am-piaingana 
izany. “Niasa foana izahay fa tsy nisy izany fampi -akarana saran-dalana izany. Omaly (Ndrl: alatsinainy) 
izahay no tokony hampiakatra izany amin’ny maha andro fety sy be olona, saingy tsy afaka manao izany 
noho ny bokin’andraikitra. Manara-maso ireo mpamily miasa eto anivon’ny kaoperativa ihany koa 
fa mbola tsy nahita aloha hatreto”, hoy Rajerison Jacky, filohan’ny kaoperativa Tsiferana. 

Raha tsiahivina dia velon-taraina ireo mpanjifan’ ity fitateram-bahoaka ity noho ny fampiakarana 
saran-dalana avo telo heny amin’ ny tokony ho izy, ny faran’ ny herinandro lasa izay efa tafakatra 
amin’ny 1500, 2000 hatramin’ny 3000 ariary. Mitaky fiaraha-miasa amin’ireo mpanjifa, noho izany, 
filohan’ny kaoperativa mba hampandre azy ireo sy hanome ny laharan’ny fiara raha misy izany fanararaotana 
mba hahafahan’izy ireo mandray fepetra. Marihina fa miisa dimy ny kaoperativam- pitaterana amin’ity 
F ity dia ny kaoperativa Tsiferana, Kofia, Komafila sy ny Kofiavo ary ny Kompima. Efa nilaza ny hijery 
izany kosa ny eo anivon’ny Antokon-draharaha misahana ny fitaterana an-tanety. 











Enregistrer mon nom, mon e-mail et mon site web dans le navigateur pour mon prochain commentaire. 



