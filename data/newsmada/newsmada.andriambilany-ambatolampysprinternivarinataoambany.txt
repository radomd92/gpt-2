ANDRIAMBILANY-AMBATOLAMPY: SPRINTER NIVARINA TAO AMBANY TETEZANA, TELO MATY, 18 NARATRA | NEWSMADA

Par Taratra sur 08/11/2019 

Tsy nisy hisatra, io no nitarika ny lozam-pifamoivoizana namoizana ain’olona telo sy naharatran’ireo 
miisa 16 tamina fiara Sprinter teo Andriambilany-Ambatolampy. 

Tapaka hisatra, io ny nahatonga ny loza nahatsiravina niseho tao Andriambilany, 15km miala an’Ambatolampy 
hihazo an’Antananarivo, omaly tokony ho tamin’ny 03 ora. Fantatra tamin’izany fa olon-dehibe 
roa no namoy ny ainy teo no ho eo nandritra ny loza raha teny amin’ny hopitalin’Ambatolampy kosa 
fantatra fa namoy ny ainy ny iray tamin’ireo mpianakavy miisa 21 avy namonjy raharaha tao Ambatolampy 
anatin’ny fiara Sprinter. Vokany, 18 naratra mafy ary nahitana zaza izany, hoy ny zandary misahana 
fanadihadiana. Nambarany fa nalefa eny amin’ny hopitalin’Ambatolampy ireo niharam-boina rehetra 
hampiakarana azy ireo eto an-drenivohitra anio. Fantatra ihany koa fa isan’ireo naratra ny mpamily 




Fantatra fa vao nidina ny lalan’i Beampobo ny fiara, tsy namaly intsony ny hisatra, ka niezaka nitady 
ambany ny mpamily kinanjo tsy voafehiny intsony izany teo amin’ny fiolanan’ny lalana ka nivadika 
amin’ny arabe nialohan’ny fivarinany tao amin’ny renirano ao an-toerana. 





Les commentaires sont fermées. 

