FANENDAHANA SY SINTO-MAHERY : VOASAMBOTRA AINA KELY SY FALY – MIDI MADAGASIKARA

Toerana isan’ny malaza ratsy amin’ny resaka fanendahana sy sinto-mahery amin’iny faritra Mahavoky, 
ary Ampandrana iny, raha vao manomboka miha-maizina fotsiny ny andro. Inoana anefa mba hilamindamina 
izany ato ho ato. Voasambotry ny mpitandro filaminana teny an-toerana i Faly sy Aina kely, isan’ireo 
kalaza lahy eny amin’iny faritra iny, ny alatsinainy lasa teo. Araka ny fanazavana azo tamin’ireo 
dia efa nisy didy navoakany ny Fitsaràna ny hitadiavana sy hikarohana ireto tontakely, nampahory 
mponina teny an-toerana, ary dia izao namokatra izao ny fitadiavana azy ireo. Ilay antsoina hoe 
Kely, araka ny fantatra hatrany dia efa niakatra tamin’ny ambonimbony ny hazany. Manamboninahitra 
nandalo teny an-toerana mantsy no sendra azy tamin’izay fotoana izay. Marihina fa efa mpamerin-keloka 
roalahy ireto, satria efa nigadra teny Antanimora. Omaly ny nohenoina teny anivon’ny Fampanoavana 
mpanendaka gaigilahy ireto. 



