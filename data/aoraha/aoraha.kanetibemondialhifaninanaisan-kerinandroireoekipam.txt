KANETIBE – «MONDIAL» :: HIFANINANA ISAN-KERINANDRO IREO EKIPAM-PIRENENA MALAGASY • AORAHA

Miatrika fifaninanana hatrany eny amin’ny kianjan’ny CBT Mahamasina, ireo ekipam-pirenena 
hiatrika ny fiadiana ny ho tompondaka eran-tany ho an’ny taranja tsipy kanetibe hatao any Canada. 
ny alatsinainy sy talata ary alarobia no miatrika ny fanazarantena eny amin’ny kianja Paddock 
izy ireo. «Hoentina mizatra sahady ireo lalao maro tsy maintsy hatrehina any amin’ ity fifaninanana 
no anton’izany», araka ny nambaran’ireo mpilalao. Efatra mirahalahy, Nanah-Rado-Tita-Hery, 
ireo no hiaro ny voninahitr’i Madagasikara amin’ity fifaninanana maneran-tany ity. Ady mafy 
azy ireo ny hiaro ny anaram-boninahitra azon-dry Nanou-Tita-Hery-Lova, tamin’ny fifaninanana 
natao teto Madagasikara,tamin’ny faramparan’ny taona 2016. Ny roa amin’izy ireo no mbola miakanjo 
lokon’ny Avana, mariky ny maha tompondaka, dia i Tita sy Hery. Izy ireo rahateo no notendren’ ny 
hanampy an’ i Nanah sy Nary (Fam Ambohipo), tompondakan’i Madagasikara teo amin’ny olon-droa 
Ny tsy fahafahan’i Nary no nahatonga an’i Rado hisolo azy. Mpiray klioba rahateo izy ireo. 

Hotanterahina amin’ny tapatapaky ny volana septambra ho avy izao ity fifaninanana maneran-tany 
an’ny taranja tsipy kanetibe, sokajy lehilahy ity. 









Enregistrer mon nom, mon e-mail et mon site web dans le navigateur pour mon prochain commentaire. 



