NANDAMINA NY TANÀNA NY EMMO REG | NEWSMADA

Par Taratra sur 11/06/2016 

Nitohy nanomboka omaly tamin’ny 5 ora maraina ny asa fanadiovana sy fandaminana ny araben’ny fahaleovantena 
ny faritra manodidina azy. Teny Soarano, Behoririka, Tsiazotafo, Petite Vitesse, Arcade Analakely 
Pochard no nanatanterahana izany. 

Tanjona ny hanomezana endrika mahafinaritra ny Renivohitra sy ny fanalalahana ny fifamoivoizana 
ankatoky ny asaramanitra izao. 

Nampiavaka ny hetsika ny nanatevenan’ny mpitandro filaminana avy ao amin’ny Emmo/Reg ny ekipan’ny 
Antananarivo Renivohitra tarihin’ny lefitra voalohan’ny ben’ny Tanàna. 

Haharitra 5 andro ny fiaraha-miasan’ny roa tonta, ary mandritra ny andro sy alina izany. 

Nihamafy araka izany ny fanesorana ireo mpivarotra tsy ara-dalàna ary tsy nilefitra intsony ireo 
na nisy aza ny fanelingelenana indraindray. 

Ankoatra ny fandaminana ny fifamoivoizana, nisy koa ny fisavàna antontan-taratasin’ny fiarakaretsaka. 

Mbola manentana ny fahatsiarovantenan’ny tsirairay hatrany ny kaominina Antananarivo Renivohitra 
tsy hivarotra amoron-dalana sy hanaisotra ny fiara manelingelina ny fifamoivoizana. 



Les commentaires sont fermées. 

