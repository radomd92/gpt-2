FAMONGORANA ASAN-DAHALO :: NISAMBOTRA OLONA TANY AM-PANDEVENANA NY TAFIKA SY NY ZANDARY • AORAHA

Sambo-belona. Divi-janahary ny tsy nisian’ny fifandonana teo amin’ireo andian-jiolahy mahery 
nosamborin’ireo Zandary nampian’ny Tafika ao amin’ny Vondrona manokana Zrps , tany Mahazoarivo-Isandra, 
nandritra ny fotoam-pandevenana iray. 

Ampy fitaovana ireo dahalo nitondra basy “kalachnikov” feno bala miisa enina amby enimpolo sy 
vita tanana miisa efatra feno bala ihany koa. Voasambotra hatramin’ny mpimasin’izy ireo. 

Nahazo angom-baovao mialoha momba ity lanonam-pandevenana dahalo raindahiny antsoina hoe Jean 
ity ireo mpitandro filaminana. Nanara-maso akaiky ny fihetsiketsehana nialoha ny fandevenana 
zandary avy ao amin’ny tobim-paritra Mahazoarivo. Rehefa nahazo antoka ireto farany fa ho tonga 
ireo dahalo raindahiny, izay mpampihorohoro any amin’ny distrikan’Isandra dia natao ny vela-pandrika, 
ny loharanom-baovao avy any an-toerana. 

Fantatr’ireo zandary hatramin’ny ho fitondran’ireo olona basy mahery vaika. Nisy ny fanampian’ireo 
notarihin’ny manamboninahitra lietnà iray. Tonga tokoa ny fotoam-pandevenana. Tsy nisy afa-nihetsika 
dahalo telolahy sy ny mpimasy iray teo am-pisamborana azy ireo. Tsy nisy ny fifandonana fa tra-tehaka 
ireo basy sy bala marobe tany amin’izy ireo. Nanome baiko ny hampidirana am-ponja vonjimaika azy 
any Tsiafahy ny mpampanoa lalàna any Fianarantsoa mba hampihorohoroana ireo namany. 









Enregistrer mon nom, mon e-mail et mon site web dans le navigateur pour mon prochain commentaire. 



