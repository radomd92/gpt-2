FAMPIANARANA AMBONY :: RAIKITRA NY FANDRAISANA AN’IREO MPIANATRA ENY AMIN’NY ONIVERSITE • AORAHA

Miomana sahady amin’ny fandraisana an’ireo mpianatra hiditra amin’ny taona voalohany ireo oniversitem-panjakana 
tsy miankina. Samy manana ny fandaminany izy ireo. 

Ho an’ny eny amin’ny Oniversiten’Antananarivo, ohatra, dia efa nanomboka ny fandraisana ny taratasin’ireo 
hisoratra anarana hanao ny fifaninanana hidirana amin’ny taona voalohany ao amin’ny sampam-pampianarana 
aman-tsoratra sy ny Siansa maha olona. 

«Efa nanomboka ny 21 oktobra 2019 ka hatramin’ny 21 janoary 2020 ny fe-potoana hanaterana ny antontan-taratasy 
an’izay liana », hoy ny avy ao amin’ny minisiteran’ny Fampianarana ambony sy fikarohana ara-tsiansa. 
fa amin’ny volana janoary mihitsy no hanatanterahana ny fifaninanana ka miaraka mandray anjara 
daholo ireo mpianatra vao afaka bakalôrea tamin’ny fihodinana voalohany na ireo izay vao hiatrika 
fihodinana faharoa manokana. 

Etsy an-danin’izay, namaritra datin’ny fifaninanana telo kosa ny oniversite tsy miankina iray 
an-drenivohitra. “Misy ny hotanterahana amin’ny 27 sy 28 oktobra ho avy izao. Hisy andiany roa 
kosa amin’ny novambra”, hoy ny tompon’andraikitra iray ao amin’io oniversite tsy miankina io. 

“Rehefa mivaly avokoa ny fifaninanana rehetra vao miditra ireo mpianatra ao amin’ny taona voalohany. 
ho any amin’ny tapaky ny volana desambra na any amin’ny volana janoary 2020 mihitsy izany”, hoy 
izy. 









Enregistrer mon nom, mon e-mail et mon site web dans le navigateur pour mon prochain commentaire. 



