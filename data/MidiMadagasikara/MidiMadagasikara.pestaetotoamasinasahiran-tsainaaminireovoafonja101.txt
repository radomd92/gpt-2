PESTA ETO TOAMASINA : SAHIRAN-TSAINA AMIN’IREO VOAFONJA 1.010 NY MPANDRAHARAHA NY FONJA – MIDI MADAGASIKARA

“Tsy mahalala ny fisian’izany valan’aretina pesta izany izahay raha tsy ianareo tonga manontany 
hevitray amin’ireo voafonja ato aminay izao”, izay no nambaran’ny lehiben’ny fonjaben’i Toamasina 
Ralay Christian. Isan’ny toerana ahiana hiparitahan’ity valan’aretina pesta ity haingana anefa 
ny fonja tahaka ity ao Ambalatavoahangy ity, satria efa miisa 1.011 ireo voafonja ao ankehitriny 
ny 1/3 ihany no efa vita fitsarana amin’izany. Tsy azo sarahina amin’ny fianakaviany sy ireo mpanati-bary 
azy ireo koa anefa ny voafonja. Milaza ny tsy mbola manana hetsika manokana atao amin’ny fiarovana 
voafonja ao aminy ny mpandraharaha ny fonja, saingy nilaza kosa ny hanao ny ezaka rehetra miaraka 
mpiara-miombona antoka aminy, tahaka ny omonoria katolika ny fonja sy ny “handicap intenational” 
ny vokovoko mena malagasy, tsy hahatongavan’izao valan’aretina pesta izao eo anivon’izy ireo, 
tsy ho voafehy raha izay no hisy. Manao antso avo amin’ny talem-paritry ny fahasalamana sy ny ny 
fitsarana ary ny faritra atsinanana izy ireo mba ny hijerena akaiky izany. Ankoatra izay, araka 
angom-baovao, dia efa mandray ny fepetra rehetra amin’ny fiarovana ny mpiasany ihany koa izao 
orinasa goavana misy eto Toamasina, hisorohana ny fifindran’ny aretina eo amin’ny samy mpiasa 
hiteraka voka-dratsy raha sendra misy izany. 




















