LALAON'NY NOSY 2019 :: HANGATAKA HANDRAY ANJARA AMIN’ NY BEACH VOLLEY NY FEDERASIONA • AORAHA

Anisan’ny taranja efa hain’ny Malagasy ny volley-ball lalaovina amina tora-pasika na ny beach 
Raha ny fantatra, na dia efa misy aza ny klioba nitsangana dia tsy mbola hisy ekipam-pirenena handeha 
any Maorisy hiatrika ny Lalaon’ny Nosy, ny 19 ka hatramin’ ny 28 jolay ho avy izao. 

«Tsy mbola afaka mandefa ekipam-pirenena any isika. Tsy mbola misy fifaninanam-pirenena akory 
taranja io eto Madagasikara. Noho izany, tsy mbola afaka mandray anjara amin’ity Lalaon’ny Nosy 
fahafolo ity isika», araka ny fanazavan’ny tale jeneralin’ny Fanatanjahantena, Rosa Rakotozafy. 

Ny filohan’ny Federa­siona malagasin’ny volley-ball, Tahina Andriamanan­tena, nandritra 
fifamindram-pahefana teo aminy sy ny filoha teo aloha, Jocelyn Andria­mandimbisoa, teny amin’ny 
Komity olympika malagasy (KOM), dia efa nilaza fa hangataka ny han­draisantsika anjara amin’ny 
volley amin’io Lalaon’ ny Nosy io. Araka ny noha­zavainy dia efa manana ny toerany ny Malagasy eo 
ranomasimbe Indianina raha ny haavo teknika no jerena. Tamin’ny taona 2001 sy 2002 dia efa nitana 
laharana faharoa teo amin’ny fifaninanana iraisam-pirenena ho an’ireo Nosy aty amin’ny ranomasimbe 
tany La Réunion ny solontena malagasy. 

Isan’ireo nampidiriny ao anatin’ny tetikasany mandritra ny fe-potoam-piasany ny fampiroboroboana 
taranja beach volley. Mbola noha­mafisiny izany tamin’ity fifamindram-pahefana ity. Hanohy 
asa nataon’ny teo aloha izy, araka ny nambarany. “Misaotra ny ekipa teo aloha nahavita andraikitra 
misaotra ny filoha teo aloha tsy nanisy olana ny famindram-pahefana. Vita ny dingana, manomboka 
ny asa. Mahatoky kosa aho fa hanao izay vitany ny ekipako. Hotohizana tokoa izay efa vita ary mbola 
ny fandaharanasa vaovao. Ny Lalaon’ ny Nosy aloha no tena hifantohana, eo amin’ny fisafidia­nana 
atleta”, araka ny nava­lin’i Tahina Andriamanan­tena azy. Andrasana, araka izany, ny mety ho 
fanga­tahana ataon’ny filoha vaovao ity. 













Enregistrer mon nom, mon e-mail et mon site web dans le navigateur pour mon prochain commentaire. 



