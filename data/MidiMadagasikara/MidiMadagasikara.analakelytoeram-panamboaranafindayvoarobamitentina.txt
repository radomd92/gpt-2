ANALAKELY : TOERAM-PANAMBOARANA FINDAY VOAROBA, MITENTINA ANY AMIN’NY 16 TAPITRISA ARIARY NY VERY – MIDI MADAGASIKARA

Tovolahy iray no voasambotry ny kaomisarian’ny boriborintany voalohany etsy Analakely, ny andron’ny 
lasa, tany amin’iny faritra Anjozorobe iny. Ity lehilahy ity dia voarohirohy tamina resaka fandrobana 
finday etsy Analakely, nitranga ny talata lasa teo, araka ny fanazavana nomen’ny lehiben’ity 
ity. Entana maromaro, toy ny : solosaina fentin-tanana, fitaovana fanamboarana finday maromaro 
finday isan-karazany no voaroba tao amin’io toerana io, izay voalaza fa mahatratra hatrany amin’ny 
tapitrisa ariary any ho any ny tetim-bidin’ireo. Raha ny vaovao azo : « nisy nametraka fitoriana 
amin’ny CSP 1 Analakely, nanambara fa nangalarin’ny mpiasany tao amin’ny trano fonenany ny entana 
fanamboarana finday. Entana toy ny finday amin’irony avo lenta irony maromaro, ordinateur marika 
02, disque a dure 06, box decodage 11, flash disque maromaro ary modem maromaro ». Nandray ny andraikiny 
hatrany ireo mpitandro filaminana ary niroso tamin’ny fikarohana ilay mpangalatra. Fantatra, 
olona mipetraka tany amin’iny faritra Anjozorobe iny ilay tovolahy ka dia nidinana avy hatrany 
Mbola tratra tao amin’ny fokontany Ambararata, kaominina Amparatanjona, distrik’Anjozorobe 
ity tovolahy ity, raha nikasa ny handeha handositra hihazo an’Ambatondrazaka. Marihana, fa nitsofoka 
tao amin’ny tranon’ny mpampiasa azy izy ny marainan’ny talata teo. Tsy nisy nandre ny fidirany 
amin’io trano io. Vao azony ireo entana sarobidy ireo dia namonjy taxi-brousse teny Ambodivona 
lehilahy ary nihazo ny toeram-ponenany tany Anjozorobe ary dia io voasambotra io. Mbola tra-tehaka 
an-tranony avokoa moa ireo entana nangalariny ankoatra ny finday avolenta roa ; izay namidiny 
olona nandalo teny amin’iny faritra Ambodivona iny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

