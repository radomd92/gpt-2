NOSY VARIKA : ROALAHY NOAHIAHIANA HO NANDORO TRANO, MATY NOVONOIN’NY FOKONOLONA – MIDI MADAGASIKARA

Fitsaram-bahaoka iray hafa koa ! Tany amin’iny ilany Atsinanana iny hatrany, tao amin’ny distrika 
Varika. Roalahy izay voalaza fa mpangalatra sy mpandoro trano no niharan’ny fitsaram-bahoaka 
namoy ny ainy, omaly maraina, tao amin’ny fokontanin’i Fenoarivo. Raha ny zava-nisy tany an-toerana, 
ny fampitam-baovao azo : ny volana oktôbra sy novambra lasa teo, dia nisesisesy ny halatra narahina 
trano tany amin’iny kaomina Ambahy, ao amin’ny distrika Nosy Varika hatrany. Voarohirohy tamin’ity 
halatra sy doro trano ity ny efa-dahy, izay samy monina tao amin’io toerana io hatrany. Nanaovan’ny 
savahao izy efa-dahy ireto, izay efa tafatsoaka teo an-tanàna. Tezitra tamin’izany tsy fahitàna 
izany ireo fokonolona ka tany amin’ny fianakavian’izy efa-dahy no namatratra. Ny alarobia sy 
teo, olona enina no nosamborin’izy ireo sy karazan’ny nataon’izy ireo takalon’aina hamoaka azy 
tsy hita. Tonga tany am-poto-tsofin’ny mpitandro filaminana ity resaka ity ka nidina avy hatrany 
an-toerana izy ireo handamina ny sain’ireo fokonolona. Sao mantsy hitatra any amin’ny resaka 
izany, toy izay nitranga tsy ela akory tao Namorona, Mananjary. Nanaiky ny fifampiraharahana 
fokonolona ka namotsotra azy enina mianadahy ireto, izay samy salama avokoa moa, araka ny tati-baovao 
any an-toerana hatrany. Omaly vao mangiran-dratsy, nandeha ny feo fa hitan’ny andrimasom-pokonolona 
amin’ny fokontany Fenoarivo, Nosy Varika ny iray tamin’ireo efa-dahy nifampitadiavana, niaraka 
namany iray. Tsy niandry alaharo alaharo ny olona nahita azy roalahy ireto fa avy hatrany dia niafara 
fandatsahana aina izany. Tsy fantatra hatreto hoe, avy hatrany dia novonoina sa namaly ireo mpisambotra 
roalahy ka nifamely tamin’ireto andrimasom-pokonolona ireto, ary dia izao niafara tamin’ny 
latsaka izao indray. Tonga nijery ny zava-nisy avy hatrany tany an-toerana ireo mpitandro filaminana, 
voatery nizara roa, ka ny hafa nandeha nanadihady ny mikasika ilay vono olona ary ireo hafa, mbola 
ny famotorana mahakasika ilay fisamborana olona tsy amin’ny antony tao Ambahy. Lasa fahazarana 
amin’iny faritra iny ve ity fitsaram-bahoaka sy famonoana olona toy ny mamono akoho ity ? Volana 
lasa izay, ilay ramatoa maty nodoran’ny olona velona tao Mananjary, ny faran’ny taona teo ilay 
maty tao Namorona Mananjary, herinandro aty aoriana dia izao olona roa izao indray no matin’ny 
tao Nosy Varika. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

