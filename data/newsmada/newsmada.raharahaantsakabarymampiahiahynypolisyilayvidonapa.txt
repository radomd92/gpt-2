“RAHARAHA ANTSAKABARY”  : MAMPIAHIAHY NY POLISY ILAY “VIDÉO” NAPARITAKA | NEWSMADA

Par Taratra sur 22/11/2017 

Nilaza ny teo anivon’ny polisy omaly nandritra ny fihaonana fohy tamin’ny mpanao gazety teny Anosy, 
somary gaga ihany amin’ireo sary aparitaka momba ny “Raharaha Antsakabary”. “Tena izy ve ireny 
ireny sa namboarina? Iaraha-mahalala ny fivoaran’ny teknolojia. Raha tena izy tokoa, maninona 
am-bolana aty aoriana vao navoaka?”, hoy ny tale kabinetran’ny minisiteran’ny Filaminana anatiny, 
kaomisera prinsipaly Rabialahy Jean Rostand. Nilaza ity mpitondra teny ity fa mitady ny marina 
polisy, ary miaro ny marina sy ny manana ny rariny. “Hanenjika izay voaporofo fa mandika lalàna 
polisy na olon-tsotra io na polisy koa aza”, hoy ny fanamafisana. 

Nilaza ireto farany fa efa intelo nanao fanadihadiana momba ny “Raharaha Antsakabary” ny polisy 
volana febroary, marsa ary ny aogositra teo. “Efa nohenoina avokoa ny olona rehetra tany, hatramin’ireo 
nandeha niasa tany an-toerana”, hoy ny fanazavana. 

Araka izany, tsy mbola hita soritra ny marina momba ity “Raharaha Antsakabary” ity. Mihodinkodina 
ny resaka momba izany hatreto. 



Les commentaires sont fermées. 

