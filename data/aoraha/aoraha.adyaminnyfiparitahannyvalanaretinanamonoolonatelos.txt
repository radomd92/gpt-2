ADY AMIN’NY FIPARITAHAN’NY VALANARETINA :: NAMONO OLONA TELO SAHADY NY PESTA TAO ANATIN’NY IRAY VOLANA MAHERY • AORAHA

Voamarina. Olona telo no fantatra fa nindaosin’ny fahafatesana noho ny aretina pesta tao anatin’ny 
volana mahery, raha ny tatitra avy amin’ny minisiteran’ny Fahasalamam-bahoaka. Ny tsy fanatonana 
taorian’ny fisian’ny soritr’aretina no fantatra fa nahafaty azy ireo. 

Tany amin’ny distrikan’i Tsiroanomandidy ny roa tamin’ireo namoy ny ainy. Tany Ambatofinandrahana 
ny iray hafa. Pesta atodintarina avokoa no nitarika ny fahafatesan’izy telo, araka ny fanampim-panazavana 


Etsy an-danin’izay, olona dimy amby roapolo no ahiana ho nahitana trangan’aretina pesta nandritra 
fotoana io. Ny efatra amby roapolo no nanaovana fitsirihana ka valo tamin’izy ireo ihany no voamarina 
pesta atodintarina. “Noraisina an-tanana ihany anefa ireo enina ambin’ny folo ambiny”, hoy ny 
Rakotoarivony Manitra, talen’ny fampiroboroboana ny fahasalamana ao amin’io minisitera io, 
Ankoatra an’ireo distrika roa ireo kosa anefa, nanamafy iry tompon’andraikitra iry, fa: “ distrika 
no nahazoana filazana ireo trangan’aretina ahiana ho pesta ireo”. 

Manoloana ny firongatry ny aretina no nanamafisan’ny minisiteran’ny Fahasalamam-bahoaka ny 
hitandroana ny fahadiovana sy ny hanatonana tobim-pahasalamana raha misy aretina mampiahiahy. 
ihany koa izy ireo ny amin’ny tokony hamonoana an’ireo parasy sy ny tokony hanamafisana ny famonoana 
voalavo. 

Na izany aza, nampitandrina izy ireo ny amin’ny fampiasana fanafody mamono bibikely izay miparitaka 
an-tsena. “Heverina fa mamono bibikely tokoa ireny fanafody ireny nefa mety hampitombo ny tohitra 
parasy ka tsy hahafahana mamono azy intsony aorian’izay”, araka ny fanampim-panazavany. 









Enregistrer mon nom, mon e-mail et mon site web dans le navigateur pour mon prochain commentaire. 



