ANDROY : NOHAVAOZINA NY FAMATSIANA RANO FISOTRO MADIO AO AMPOTAKA | NEWSMADA

Par Taratra sur 10/02/2016 

Nitokana ny fotodrafitrasa nasiam-panavaozana ao amin’ny tanànan’ Ampotaka, kaominina Marolinta, 
Beloha, faritra Androy, ny filoham-pirenena Rajaonarimampianina Hery, ny alatsinainy teo. 



Efa tranainy satria niorina tamin’ny taona 1990 ary nohavaozina ity toeram-pamatsian-drano 
an-toerana ity. Iandraiketan’ny AES kosa ny fitantanana izany fotodrafitrasa izany hampirindra 
ny fahazoan’ny mponina misotro rano madio. Mahatratra 45 ireo angovo azo avy amin’ny masoandro 
herinaratra hatramin’ny 6075 Watts mampihodina ny fotodrafitrasa. Hahafahana mahazo rano avo 
heny izany tanjaka izany. Nitentina hatrany amin’ny 600 tapitrisa Ar ny fanamboarana io famatsian-drano 
io. Mahatratra 32 000 kosa ireo olona hahazo tombontsoa mivantana amin’ny fahavitan’ny asa fanamboarana 
Ampotaka io. Misy ny angovo azo avy amin’ny rivotra mirefy 142 km mampifandray ireo tobin-drano 
ary afaka mamatsy rano hatrany Tsihombe sy ny manodidina. Afaka mamatsy rano hatrany amin’ny 200 
isan’andro ny tobin-drano any an-toerana amin’izao fahavitany izao. Amin’izao fotoana, ny fanjakana 
amin’ny alalan’ny AES no mitantana ny fitsinjarana ny rano any atsimo. Noho ny toetr’andro maina 
misy orana any an-toerana, tsy azo antenaina ny vokatra any amin’ny faritra Androy sy Atsimo Andrefana. 
fahasahiranana ho an’ny mponina izany. Nahafaly ny vahoakan’Androy kosa anefa ny fanatsarana 
tamin’ity fotodrafitrasa mamatsy rano ity. Notsimbinina ireo mponina tratran’ny kere. Ankoatra 
fitokanana, nihaona mivantana tamin’ny mponina any Androy ihany koa ny filoha Rajaonarimampianina 
sy ny vadiny. Nambarany tamin’izany fa efa tafiditra tao anatin’ny fandaharanasany ny fitsidihana 
faritra Androy izay miaina ao anatin’ny kere ankehitriny. Nitondra fanampiana ho an’ny mponina 
mivady tamin’izany. Ankoatra ny vary sy ny voamaina, nanolotra “groupes électrogènes » roa ao 
sy Ambovombe izy ireo hanampiana tosika ny fandehanan’ny rano hahafahana manondraka tanimbary 
distrika maromaro manodidina. 



Les commentaires sont fermées. 

