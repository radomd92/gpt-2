LOZA NAHAFATY OLONA TENY ALAROBIA : VOASAZY 3 VOLANA SAZY MIHANTONA ILAY MPAMILY MINI-COOPER | NEWSMADA

Par Taratra sur 09/06/2017 

Sazy mihantona telo volana no azon’ilay mpamily nahafaty olona teny Alarobia. Niteraka fanakianana 
ho an’ny fitsarana ity raharaha ity… na nisintona ny fitoriana aza ny havan’ny maty… 

Nosazin’ny fitsarana telo volana sazy mihantona ilay mpamily fiara Mini-cooper nahafaty vehivavy 
sy zazakely vao am-bolana, teny Alarobia, ny 21 mey hariva. Nivoaka, omaly, ny valin’ny didim-pitsarana 
ity raharaha ity, izay nandiso fanantenana ny olona, ary niteraka fimenomenona omaly tontolo. 
namelaka mpianatra voasazy valo volana sazy mihantona. Ity indray mpamily nahafaty olona, voasazy 
vola monja. Raha ny fehezan-dalàna famaizana malagasy, mampiditra am-ponja iray ka hatramin’ny 
taona an-tranomaizana sazy mihatra ny lozam-pifampoivoizana nahafatesana olona tsy niniana 


Raha ity loza ity, voasokajy ho loza tsy niniana natao, saingy nisy faty olona. Tsy nisy vavolombelona 
rahateo teo anivon’ny fitsarana. Araka ny vaovao voaray, nisintona ny fitoriana ny fianakavian’ireo 
maty noho ny fisian’ny raharaham-pihavanana nataon’ny olona notorina, ka nanolotra vola antapitrisany 
fianakaviana iretsy farany. 

Tsy hita ao anaty fehezan-dalàna famaizana ny momba ny sazy avoakan’ny fitsarana raha misintona 
fitoriana ny mpitory. Tsy nisy rahateo fanazavan’ny fitsarana ny tranga tahaka itony fa mamoaka 
izy, afaka mampiakatra fitsarana ambony raha misy tsy afa-po amin’ny didy avoakany. 

Ny loza anefa, ny raharaha toy izao no mitarika ho amin’ny fitsaram-bahoaka satria mahatonga ny 
tsy hahatoky ny fitsarana sy ny mpitandro filaminana intsony. Amin’ny fomba ahoana ny hisorohana 
fitsaram-bahoaka tsy hiseho, raha toa ka votsotra mora foana ny olona mandika lalàna, raha toa 
misy tranga hafa ankoatra ity loza teny Alarobia ity? 





Les commentaires sont fermées. 

