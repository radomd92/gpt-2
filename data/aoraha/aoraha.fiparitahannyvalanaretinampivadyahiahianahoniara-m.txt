FIPARITAHAN’NY VALANARETINA :: MPIVADY AHIAHIANA HO NIARA-MATIN’NY PESTA • AORAHA

Miverina mamono olona indray ny pesta. Mpivady roa, 43 taona ny lehilahy sy 42 taona ny vehivavy, 
no nahiana ho niara-matin’ ny pesta, omaly maraina, tany Ambalatokana, fokontany Alatsinainikely, 
Miarinarivo. “Ny zanany no nahita ny fatin’izy mivady ka ny fianakaviana no nampandre ny mpitsabo. 
niantso ny teto anivon’ny Zandarimaria ka nidina ifotony niaraka tamin’ny mpiasan’ny fahasalamana 
an-toerana. Natao ny fitsirihana ka voamarina fa pesta aretin-tratra na “peste pulmonaire” no 
an’ireto mpivady ireto. Efa tamin’ny sabotsy maraina no nitaraina narary izy ireo saingy tsy nanatona 
tobim-pahasalamana mihitsy”, raha ny fanambaran’i Satahasimbola Gaetan, zandary prainsipaly 
voalohany, tamin’ny alalan’ny antso an-tariby. 



Marihina fa manan-janaka efatra mianadahy izy mivady namoy ny ainy ireto. Mbola vao herintaona 
tapany kosa ny farany. Omaly ihany dia efa nalevina ireto mpivady ireto. Resy lahatra sy nanaiky 
fianakaviana ka nilamina ny fandevenana azy ireo. Efa noraisina an-tanana ka nomena fanafody 
ireo manodidina azy. 

“Tsy misy marary ireo zanany efatra mianadahy ireo. Miisa fitopolo ireo olona efa nomena fanafody 
fisorohana ny aretina mba tsy hifindrany amin’ireo manodidina”, raha ny fampitam-baovao ihany. 
ny tsy manana vaovao mikasika io tranga io kosa ny avy ao amin’ny minisiteran’ny Fahasalamam-bahoaka. 

Vao sambany no nitrangana pesta tao amin’ ity tanàna ity, raha ny loharanom-baovao avy any an-toerana 
Mikoropaka avokoa ny mponina manodidina any an-toerana amin’izao fotoana izao. Efa miakatra an-tanàna ny voalavo. Nohamafisina ny fanentanana amin’ny fanadiovana ny tanàna 
ny any an-tokantrano any amin’ity toerana nahiana nitrangana pesta ity. 

Raha tsiahivina dia efa nisy olona roa ihany koa no noahiahiana fa matin’ny aretina pesta. Tany 
tanàna iray antsoina hoe Anjoma, tao amin’ny distrikan’ Ambalavao ny iray, izay voalaza fa tratry 
pesta aretin-tratra na “peste pulmonaire”. Ny iray kosa tao amin’ny distrikan’ Ankazobe nambara 
matin’ ny pesta atodintarimo na “peste bubonique”. Mbola miandry ny valin’ ny fitsirihana natao 
any amin’ny Institut Pasteur kosa ny avy ao amin’ny minisiteran’ny Fahasalamam-bahoaka raha 
nosokajiana ho pesta ny nahazo azy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



