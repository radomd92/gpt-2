ADY AMIN’NY ARETINA PESTA : NIHETSIKA IREO MPILATSAKA AN-TSITRAPO | NEWSMADA

Par Taratra sur 23/11/2017 

Nahatratra 120 ireo mpilatsaka an-tsitrapo avy amin’ny sampana nasionaly nanatanteraka ny hetsika 
amin’ny parasy izay miteraka ny fiparitahan’ny valanaretina pesta. Nisy ny fiaraha-miasa tamin’ny 
Smile 4 Madagascar tamin’izany. 

Nosafidina ny fokontanin’Ankadifotsy nanaovana ny hetsika. Nitsidika tokantrano manodidina 
500 ireo mpilatsaka an-tsitrapo nanentana ny olona hamongotra ny parasy izay avy amin’ny voalavo 
manaparitaka ny aretina pesta amin’ny olona. 

Nizarana ody parasy sy fitaovana fisamborana voalavo ny mponina. Nofandrihana, araka izany, 
voalavo ary efa nisy ny paikady natao mba hampahomby izany. Nisy ny fanaraha-maso natao telo andro 
aoriana nijerena ny fahombiazana. 

Nanentana ny DCNV teo anivon’ny minisiteran’ny Fifandraisana amin’ny andrim-panjakana ny fikambanana 
4 Madagascar mba hanitatra ny hetsika amin’ny departemanta hafa mikasika ny paikady fiadiana 
parasy hahafahana misoroka tanteraka ny valanaretina pesta. 

Nentanina hatrany amin’ny fahadiovan’ny tanàna sy ny manodidina ihany koa ireo mponina mba tsy 
fieren’ny voalavo ny tanàna ka lasa loza mitatao ho an’ny fianakaviana. 



Les commentaires sont fermées. 

