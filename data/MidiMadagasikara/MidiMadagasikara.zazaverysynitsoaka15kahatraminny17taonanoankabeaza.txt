ZAZA VERY SY NITSOAKA : 15 KA HATRAMIN’NY 17 TAONA NO ANKABEAZANY, ARAHI-MASO NY NY FACEBOOK – MIDI MADAGASIKARA

Saika manodidina ny 15 ka hatramin’ny 17 taona eo avokoa ny ankabeazan’ireo ankizy very sy mitsoaka 
ray aman-dreniny, raha ny antontanisa avy amin’ny pôlisy misahana ny zaza tsy ampy taona, raha 
nitafa tamin’ny mpanao gazety izy ireo omaly tetsy Tsaralalàna. Raha ny fitarainana voarain’izy 
mantsy, tamin’iny taona nivalona iny, dia nahatratra teo amin’ny 941 teo ho eo no isan’ireo ankizy 
hita na nitsoaka. 794 tamin’ireo no efa tafaverina tamin’ny ray aman-dreniny. Antony iray izay 
heverina fa mahatonga izany, ny mety ho tsy fahaizana mifehy ity teknôlojia vaovaon’ ny fifandraisana 
indrindra fa ny fisian’ny tambajotra sosialy. Saika ireo adolatsento ireo avokoa mantsy no tena 
amin’ity resaka ity. Tranga vao tsy ela akory ao amin’ny tambajotra sosialy iray ny fisiana ankizivavy 
nitsoaka ny tranon’ny ray aman-dreniny. Tetika izay toa efa voaomana mialoha, raha ny fomba firesak’izy 
ao amin’ity tambajotra ity. Eo anatrehan’izay indrindra dia ho hentitra ireto mpitandro filaminana, 
ny voalazan’ireo tomponandraikitra eo anivon’ny pôlisy misahana ny zaza tsy ampy taona. Hatsangana 
ho ela ny sampan-draharaha manokana misahana ny resaka “cybercriminalité” hahafahana manara-maso 
sy mitily ireo izay zavatra miseho amin’ ireny tambajotra sosialy ireny. Voaresaka manokana moa 
ny “facebook” izay isan’ireo tambajotra mahazo vahana indrindra eto amintsika, ary lasa sehatra 
anjakan’ny fivarotan-ten’ireo ankizy tsy ampy taona, ny fanalam-baraka, ny fanehoana sary mamoafady, 
Izany rehetra izany no hatao, dia satria mahatsapa tanteraka ireto tomponandraikitra fa tadindonin-doza 
zaza malagasy, raha ny fanazavana hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

