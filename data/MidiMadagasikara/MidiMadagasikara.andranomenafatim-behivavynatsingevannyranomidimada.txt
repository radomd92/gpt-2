ANDRANOMENA : FATIM-BEHIVAVY NATSINGEVAN’NY RANO – MIDI MADAGASIKARA

Mirongatra ihany koa ny fahitana fatin’olona saika isaka ny faritra eto an-drenivohitra. Fatim-behivavy 
manodidina ny 45 taona indray no hitan’ny fokonolona nitsingevana tao anaty lakan-drano teny 
Ambohibao ny alatsinainy 01 aogositra lasa teo. Tokony tamin’ny 8 ora maraina tany ho any ny razana 
nisy nahatsikaritra. Fantatra fa vehivavy mpanasa lamba mipetraka eny Andranomena eny ihany 
ity. Rehefa niroso tamin’ny fanadihadiana lalindalina ny zandary avy ao Ambohibao izay nidina 
an-toerana nijery ifotony ny zava-misy, dia fantatra fa ny sabotsy 30 jolay lasa teo, tokony ho 
6 ora maraina izy no nisy nahita farany. Nilaza izy tamin’io andro io fa handeha hanao ny asa aman-draharaha 
azy (manasa lamba) no nivoahany ny tranony. Tsy re sy tsy fantatra intsony anefa izay nisy azy sy 
nanjo azy fa izao hitan’ny olona natsingevan’ny rano izao sisa. Tsy fantatra araka izany izay tena 
ny fahafatesan’ity ramatoa ity. Raha ny fizahana farany nataon’ny dokotera azy dia voamarina 
tsy nahitana ratra na dian-kapoka ny vatany. Fantatra ihany koa fa nandrenesana fofon-toaka izy. 
harivan’ny alahady lasa teo, manodidina ny tamin’ny 6 ora tany ho any kosa no fotoana nahafaty azy 
ny fanazavan’ny dokotera hatrany. Misokatra araka izany ny fanadihadiana ny amin’ny nahafaty 
ity ramatoa ity. 




















