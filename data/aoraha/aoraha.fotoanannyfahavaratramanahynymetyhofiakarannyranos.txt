FOTOANAN’NY FAHAVARATRA :: MANAHY NY METY HO FIAKARAN’NY RANO SAHADY IREO ENY AMIN’NY FARITRA IVA • AORAHA

Mitaintaina ny mponina. Taorian’ny rotsak’orana roa andro misesy, efa manomboka miakatra sahady 
rano eny amin’ireo faritra iva sasantsasany eto an-drenivohitra. Efa manomboka mizatra izany 
mponina, indrindra rehefa avy ny orana satria feno rano ny lalana rehetra. 

Anisan’izany ny etsy Besarety. Noho ny tsy fahampian’ireo lakandrano mamoaka ny rano maloto no 
izany. Eo ihany koa ny fahatsentsenan’ireny fantsona ireny. Efa miakatra ihany koa nefa ny rano 
an’ny faritra sasany, toy ny eny Ankasina sy Ambohibary Antanimena. 

Ny rano eny amin’ny tanimbary aloha izao no tena miakatra raha ho an’ny eny Ankasina. Efa niakatra 
ny haavon’ny rano eny amin’ ny lakandrano, etsy Ambohibary Antanimena. Ho an’ity farany, efa nisy 
ny fisavana ny lakandrano saingy tsy maharaka ny fantsona lehibe fivarinan’ny rano. “Ahiana ny 
hiakaran’ny rano sahady aty anaty tanàna raha misesy ny rotsak’orana ato anatin’ny herinandro”, 
ny fanazavan’ny filoham-pokontany eny Ankasina, omaly. Efa manomboka ny fanentanana ireo mponina 
amin’ny faritra iva araka izany izy ireo mba hifindra raha sanatria misy fiakaran’ny rano. 

Hitohy ny rotsak’orana 

Mbola hitohy ny rotsak’orana mandritra ity herinandro ity ho an’ny eto amin’ny faritra anatiny. 
ny aty amin’ ny faritry ny afovoan-tany, araka ny vinavinan’ny teknisianina eo anivon’ny Sampana 
ny toetry ny andro. Ho an’ny anio, hisy oram-baratra sy tafiotra ny ilany atsinanan’ ny afovoan-tany, 
Faritra Vatovavy fitovinany, NosyBe, Sambirano ary ny Faritra Sofia ny hariva. Toy izay ihany 
ny mety ho toetry ny andro any amin’ny faritra Atsinanana sy Mangoro. Hisy orana tandrifin-drahona 
kosa ireo any amin’ny Faritra Alaotra, Betsiboka, afovoan-tany ary Atsimo Atsinanana sy Anosy. 
ihany koa ny mari-pana voavinavina amin’ity herinandro ity , araka ny fanazavan’ny teknisianina 










Enregistrer mon nom, mon e-mail et mon site web dans le navigateur pour mon prochain commentaire. 



