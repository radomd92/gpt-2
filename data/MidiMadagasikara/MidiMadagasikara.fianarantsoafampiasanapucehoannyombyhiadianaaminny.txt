FIANARANTSOA: FAMPIASANA « PUCE » HO AN’NY OMBY, HIADIANA AMIN’NY ASAN-DAHALO – MIDI MADAGASIKARA

Mihazakazaka be ihany ny fandrosoan’ny teknolojiam-pifandraisana, raha ny eto Madagasikara 
asian-teny. Manoloana ny asan-dahalo sy ny tsy fandriampahalemana izay tsy nahitam-bahaolana 
hatreto, dia nivoaka indray ankehitriny ny tetik’asa fampiasana “puce” ho an’ny omby. Nisy araka 
ny fanaovan-tsonia ny fiaraha-miasa eo amin’ny Oniversiten’i Fianarantsoa sy ny faritra Matsiatra 
amin’ny fampiharana ity tetik’asa vaovao entina hiadiana amin’ny asan-dahalo any amin’iny faritra 
atsinanan’ny Nosy iny. Ankoatra ny fampiasana ny kavin’omby sy ny “FIB” na ny karapanondron’omby 
fantatra izao fa, afaka miroso amin’ny fampiasana ny “puce” natokana ho an’ny omby ireo tantsaha 
mba hahafahana manara-maso ireo ombiny sy hanamarinan’izy ireo ny maha tompon’omby azy raha sanatria 
ny fahaverezana. Etsy ankilany, tsapa ho mbola sarotra ihany ny hampiharana izao tetik’asa izao, 
raha ho an’ireo mpiompy any amin’ny tontolo ambanivohitra noho ny tsy fahafehezan’izy ireo ny 
teknolojiam-pifandraisana. Ankoatr’izay, heverina fa lafo tsy ho takatry ny fahefa-mividin’ireo 
ihany koa raha ny vidin’ity “puce” izay apetaka amin’ny omby ity. Amin’izy ireo, dia tsy misy afatsy 
fanamafisana ny fiaraha-miasa sy ny fifampitokisana eo amin’ny fokonolona tompon-tany sy ireo 
ny filaminana ihany no antoka tsara hahafahana mamongotra ny asan-dahalo hatrany ifotony. Andrasana 
izany ny mety ho fiantraikan’izao tetik’asa vaovao izao amin’ny ezaka sy hetsika fampandriana 
any amin’ny faritra Matsiatra Ambony any. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

