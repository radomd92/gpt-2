LALÀN’NY FIFANDRAISANA : SARO-TOERANA AMIN’NY ANDRAIKINY NY FILOHA SY NY HCC | NEWSMADA

Par Taratra sur 26/07/2016 

Hanao ahoana ihany ny lalàna momba ny fifandraisana? Andrasana ny fanapahan-kevitry ny filohan’ny 
amin’ny famerenana ny fandinihana io volavolan-dalana io. Hiantsoana fivoriana tsy ara-potoana 
parlemanta indray izany? “Azo atao ny miady hevitra amin’izany, raha ilaina na heverina fa mbola 
ampy ny adihevitra natao”, hoy izy tatsy Maorisy, ny 13 jolay. 

Hisy ny hambom-po hanatanterahana izay nambara? Raha tsy izany, tsy hankato ny eo anivon’ny Fitsarana 
momba ny lalàmpanorenana (HCC) noho ny tsy fanajana ny And. 10 sy 11 amin’ny lalàmpanorenana, milaza 
fahalalahana maneho hevitra sy miteny, ny fahalalahana eo amin’ny fifandraisana, ny fahalalahana 
gazety. Eo koa ny fananan’ny tsirairay zo hahalala vaovao. 

Lasa politika tanteraka ny raharaha 

Na ahoana na ahoana, lasa politika tanteraka ny amin’io lalàn’ny fifandraisana io. Noho ny afitsoky 
mpitondra fa tsy inona: fanagejana ny fanehoan-kevitra sy ny fampahalalam-baovao, fitetehana 
izay tsy mety atao… Fanomanana ny fiatrehana ny fifidianana, taona 2018? Politika izay ho fanapahan-kevitry 
filohan’ny Repoblika eo. Tsy hampisy fitoniana ny fiziriziriana. 

Mila manova ny fomba fiasa sy ny ataony ny mpitondra mbamin’ny manodidina azy, raha te ho marin-toerana: 
matahotra fangaraharana, ohatra, raha vonona hanao ny tsara, tena mitsinjo ny tombontsoam-pirenena. 
koa ny fiatrehana ny fifidianana hangarahara, azo antoka, eken’ny rehetra, fa tsy ho toy ny fifidianana 
Tanàna sy ny fifidianana loholona feno hosoka sy hala-bato. 

Hanao ahoana koa izay mety ho fanapahan-kevitry ny HCC, raha haroso hodinihiny ihany io lalàn’ny 
na lalàn’ny famoretana io? Saika politika hatrany ny fanapahan-keviny hatramin’izay. Misy aza 
fa baikoin’ny mpanatanteraka io andrimpanjakana io. Hanao ahoana? Miantoka ny fahamarinan-toerana 
ny fitoniana politika ny raharaha. 

Hotsarain’ny tantara eo na ny filohan’ny Repoblika, na ny HCC: tompon’antoka amin’izay hiseho 
na rahampitso. 

Tsy maintsy manapa-kevitra izy ireo, fa tsy afa-kandrirarira lava ny raharaha. 



Les commentaires sont fermées. 

