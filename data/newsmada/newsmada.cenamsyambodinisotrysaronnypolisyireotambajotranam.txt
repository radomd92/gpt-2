CENAM SY AMBODIN’ISOTRY : SARON’NY POLISY IREO TAMBAJOTRANA MPANAO SINTO-MAHERY | NEWSMADA

Par Taratra sur 05/12/2017 

Nidoboka eny amin’ny fonjan’Antanimora, omaly ireo andian-jiolahy nahitana vehivavy iray tompon’antoka 
fanaovana sinto-mahery sy fanendahana eny amin’ny faritra Jirama mipaka hatreny amin’ny Cenam 
Ambodin’Isotry ary eo amin’ny fiantsonan’ny taxi-be eo 67 ha. Saron’ny polisy avy ao amin’ny boriborintany 
Isotry, ny faran’ny herinandro teo ireto andian-jiolahy ireto. Araka ny fanazavan’ny polisy, 
tamin’ireo jiolahy ireo no tratra teo am-pidorohana zava-mahadomelina teny amin’iny faritra 
iny. Ankoatra izay, jiolahy miisa efatra tratra teo am-panaovana ny asa ratsiny teo amin’ny toerana 
etsy ambony ireo. Niainga avy amin’ny loharanom-baovao sy ny fitarainan’ireo olona lasibatr’ireto 
ireto no nahafahan’ny polisy nanao ny fanarahan-dia ka izao nahitam-bokany izao. Tamin’ny fanadihadiana 
polisy, fantatra fa misy vehivavy iray naman’izy ireo manampy amin’ny fanafenana sy fandraisana 
entana halatra ka nosamborin’ny polisy ihany koa. 



Les commentaires sont fermées. 

