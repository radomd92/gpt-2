ANDRAVOAHANGY : MPIAMBINA AM-PERINASA VOADAROKA SY VOENDAKA – MIDI MADAGASIKARA

Tsy nampoizin’ireto olon-dratsy teo am-panaovana ny asa ratsiny ny fandalovan’ireo polisy avy 
kaomisarian’ny boriborintany fahatelo, nanao fisafoana, hany ka noraisim-potsiny izy ireo. 
tsy mifidy asiana tokoa mantsy ireo olon-dratsy amin’izao. Ny faran’ny herinandro teo, dia mpiambina 
indray no niharan’ny herisetra sy ny asa ratsina tontakely. Tamin’ny iray ora maraina teo ho eo, 
mbola teo am-panantanterahana ny asany ity mpiambina ity no notongavana telolahy. Tsy nisy tahotra 
na fisalasalana fa avy hatrany dia tambabe no namelezany an’ilay mpiambina. Niainga tamin’izany 
daroka sy ny vono ary rehefa hitan’izy ireo fa lavo ity mpiasa ity dia noendahin’izy ireo. Tamin’io 
io mihitsy anefa no nandalo ireo pôlisy ka nitsoaka avy hatrany ireto mpamono. Nandray ny andraikiny 
iretsy voalohany ary raikitra teo ny fifanenjehana. Tovolahy iray, fantatra amin’ny anarana 
Dorick, izay efa rain-dahiny amin’ny fanendahana miharo vono no voasambotra tamin’io fotoana 
Tafaporitsaka ireo namany hafa, izay nitsoaka niaraka tamin’ny fitaovam-piadiana namonoany 
mpiambiana sy ireo entana lasany tany amin’ity farany. Inoana hoy ireto pôlisy fa tsy hiandry ela 
dia ho voasambotra izy ireo. Fa ankoatr’izay dia efa mahazo mandry ivohon’ny vato ireo mpiantsena 
maraina eny amin’iny faritra Behoririka sy Andravoahangy iny fa manao ny ainy tsy ho zavatra ireto 
ireto mamongotra tsikelikely ireo mpanao ratsy amin’iny faritra iny. Efa maromaro mantsy ihany 
mpanendaka voasambotra tamin’ireo toerana ireo, vao tsy ela akory izay. Efa samy natolotra ny 
avokoa moa ireto farany ary naiditra am-ponja vonjimaika. 




















