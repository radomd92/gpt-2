ASAN-JIOLAHY MAHERY VAIKA :: MATY TANY AMIN’NY HÔPITALY ILAY MPAKA AN-KERINY MALAZA • AORAHA

Namoy ny ainy teny amin’ny hôpitaly Joseph Ravoahangy Andrianavalona Ampefiloha Ranaivoson 
na i Sôla, voatondro ho jiolahy mpaka an-keriny malaza teto an-drenivohitra, omaly. 

Ela no nikarohana azy ka tra-tehaky ny zandarimaria, teny Ankadindratombo, tamin’ny alin’ny 
tokony ho tamin’ny 9 ora sy 45 minitra izy. Nifampitifitra tamin’ireo zandary misahana ny heloka 
i Sôla ka nianjera teny ambony môtô. 

Fanta-daza tao anatin’ny taona maro ity Sôla ity. Samy mikaroka azy avokoa na ireo zandary eny Fiadanana 
ny heloka bevava na ny Polisy misahana ny heloka bevava na ny BC, eny Ampefiloha. Samy nahavoasaringotra 
avokoa ireo tranga fakàna an-keriny nihatra tamin’ny tompona orinasa karàna miisa iraika ambin’ny 
teto an-drenivohitra. “Naman’i Djaffar sy Mika ary Lama, samy efa raindahiny amin’ny fakana an-keriny, 
Sôla”, hoy ireo mpitandro filaminana. 

Fitohizan’ny fikarohana 

Tamin’ny taona 2016, 2017 sy 2018 no tena nampalaza an’i Sôla satria nanomboka teo izy no raindahiny 
raha mbola mety ho mpianatra asa talohan’izay, araka ny loharanom-baovao. Karàna tompona orinasa 
avokoa no lasibatry ny fakàna an-keriny nandraisany anjara. Tsy misy na iray aza no latsaky ny zato 
ariary ny vola notakiany amin’ireo olona nalainy an-keriny. Misy ireo namoy ny ainy, araka ny fantatra. 

Isan’ireo nahavoatonontonona an’ity Sôla ity ny fakàna an-keriny Karàna, teny Mangasoavina 
tsy tanteraka fa novonoiny ho faty ilay Karàna tao anaty fiara, tamin’ny taona 2016. Izy koa no voalaza 
tompon’antoka tamin’ny fanagiazana ny Karàna, tale jeneralin’ny fivarotana lehibe iray eny 
tamin’ny taona 2017. Mbola voampanga tamin’ny fakàna ny tompon’ny trano fivarotana lehibe iray 
Tsaralalàna ihany koa izy tamin’ny volana jona 2018. 

“Roapolo amby zato tapitrisa ariary ny vola notakiany tamin’io”, hoy ireo zandary. Ampahany ihany 
voatanisa ireo. “Mbola misazy any Tsiafahy i Djaffar saingy betsaka ireo namany mbola karohinay”, 
hatrany ireo zandary misahana ny heloka bevava. 









Enregistrer mon nom, mon e-mail et mon site web dans le navigateur pour mon prochain commentaire. 



