SAKANA ARA-PAHASALAMANA : MISY FIARA MITONDRA MARARIN’NY PESTA MANDOSITRA IHANY | NEWSMADA

Par Taratra sur 17/10/2017 

Nandritra ny fidinana ifotony nataon’ny delegasiona ao Toamasina, fantatra fa mbola misy minia 
tsy manaraka ny fepetra ny fiara mitondra mpandeha. “Nisy fiara “mini bus” mena laharana faha- 
AG an’ny kaoperativa Kofito mampitohy an’ i Toamasina sy Brickaville, nitondra olona ahiahina 
voan’ny pesta nefa nitsoaka tsy nanaiky”, hoy dokotera Rivo etsy amin’ny sakana Antsarimasina, 
faharoa. 

Nohamafisin’ny dokotera Eulalie izay misahana ny sakana ara-pahasalamana eo amin’ny Port Fluvial, 
ny lankandranon’ny Pangalana, fa manda ny hanaovana fizahana fahasalamana avokoa ireo olona 
amin’ny lakana. Saika tantsaha avy any amin’ny toerana nitondran’ny fianakaviana ilay razana 
tao Manangareza anefa izy ireo izay nahatonga fiakaran’ny tahan’ny olona voan’ny pesta avo roa 
tamin’ izay. Tsy nahafaly ny prefet-n’ i Toamasina, Benandrasana Cyril, izany tatitra izany ka 
baiko ny mpitandro filaminana hanara-maso ny fandikan-dalàna. 



Tsapaina avokoa ny hafanana 

Mivoatra hatrany ny fomba entin’ny tomponandrikitra miady amin’ny fihanaky ny valanaretina 
eto Toamasina sy ny manodidina. Napetraka ny sakana ara-pahasalamana amin’ny lalam-pirenena 
sy fahadimy, sy amin’ny lakandranon’ny Pangalana ary eny amin’ny seranantsambon’ i Toamasina 
an’ireo lakana na sambo mampitohy ny tapany avaratr’ i Toamasina. Ny olona hivoaka an’ i Toamasina 
hiditra, tsy maintsy mandalo fizahana ara-pahasalamana toy ny hafanana, izay arahin’ny fanentanana 
ny pesta. Raha misy ny ahiahina, omena fanafody avy hatrany izy ary havoaka ny fiara ka entina mamonjy 
sampana misahana ny aretin-tratra etsy amin’ny Hopitalibe. 

Nanomboka ny alahady lasa teo no ho mankaty, tamin’ny lalam-pirenena roa miditra an’ i Toamasina, 
53 nahina ary mpamily amin’ny kaoperativa ny iray amin’ ireo. Noraisina haingana ny andraikitra 
ireo mpandeha. Ankoatra ireo, nametrahana ivontoerana ahafahana mitily toe-pahasalamana avokoa 
fiantsonan’ny taksiborosy sy eny anivon’ny fokontany hanamora ny fanatonan’ny vahoaka ny toeram-pitsaboana. 
ny olona voatily nahiahina. Ny alahady, 139 ny olona nivoaka ny toeram-pitsaboana ka tsy misy afa-tsy 
sisa miandry fotoana hivoahana ny hopitaly. 



Les commentaires sont fermées. 

