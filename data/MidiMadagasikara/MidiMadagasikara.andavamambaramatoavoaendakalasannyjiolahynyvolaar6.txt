ANDAVAMAMBA : RAMATOA VOAENDAKA, LASAN’NY JIOLAHY NY VOLA AR 60 000 SY FINDAY AVOLENTA ROA – MIDI MADAGASIKARA

Ramatoa iray avy niasa, tratra hariva handeha hamonjy fodiana, vao avy niala tamin’ny fiarakaretsaka 
no naratra mafy nodarohana roalahy nanendaka azy; afak’omaly alina tokony ho tamin’ny valo ora 
tany ho any tetsy Andavamamba Anjezika tsy lavitra ny biraon’ny Jirama. Tsy nanaiky mora ny fandrobana 
fisintonana ny paoketrany ilay ramatoa, ka nanohitra nefa vono sy daroka niampy ompa variraraka 
setrin’izany. Niezaka niantsovonjy teo amin’ny manodidina ny niharam-boina, nefa tsy nisy nanoina, 
dia nisy olona aza tsy lavitra teo. Rehefa azon’ireo jiolahy mbola tanora ireto kosa ny rembiny, 
nitsoaka niditra anelanelan-trano izy ireo ka nadio ny rano nitana. Lelavola enina alina ariary 
finday avo lenta roa no lasan’ireo jiolahy, hoy ny nambaran’ilay ramatoa niharam-boina. Noho 
ratra sy dona mafy nihatra taminy teo amin’ny lohany (handrina sy hatoka) dia tsy mbola afa-mihetsika 
miondrika ny tenany hatramin’izao ora anoratanay izao ary mbola manaraka fitsaboana. 

