VOKATRA KABARO: 2000 T SISA NY AONDRANA | NEWSMADA

Par Taratra sur 19/02/2020 

Nanana ny lazany manokana ny vokatra kabaro avy any amin’ny faritra Atsimo Andrefana talohan’ny 
80. Nanomboka teo amin’ny taona 90, tsy nitsaha-nitotongana io vokatra iray io. Nitovitovy laharana 
katsaka, mangahazo, na hasy ny kabaro tany Atsimo andrefana, saingy tantara sisa izany izao. 

Tany amin’ny taona 70, manodidina ny 10 000 t ny vokatra naondrana; mbola tsara ny vokatra talohan’izay, 
nihena izany rehefa noraisin’ny fanjakana ny lalam-pihariana. Rehefa hita ny lesoka nohatsaraina 
fizarana masomboly, nampitomboina ny velaran-tany novolena, ary nitombo niaraka tamin’izay 
ny vokatra, ny taona 80, 15 000 hatramin’ny 28 000 t isan-taona. 23 000 t ny vokatra naondrana nanomboka 
amin’izao fotoana, zara raha misy 2000 t ny aondrana ao Nosy Maorisy na La Réunion. 

Betsaka anefa ny tinady eo amin’ny tsena iraisam-pirenena, toy ny any Angletera, manafatra izany 
lafarinina; ny any Frantsa, indrindra fa any Marseille, mpanjifa be indrindra ireo Arabo monina 
Mpanafatra ity vokatra ity koa ry zareo Espaniola sy Portogey. Ny ao Afrika Atsimo, tsena iray lehibe 
ambany vidy. Koa any amin’ireo Nosy manodidina sisa ny mpividy mifanaraka amin’ny vokatra kely 
eto an-toerana. Tsy be mpitady loatra indray ny vokatra ho an’ny tsena anatiny, toy ny eto afovoan-tany. 

Tsara ny masomboly nampidirin’ny vazaha teto talohan’ny Ady lehibe faharoa. Vokatra azo antoka 
tsara niadiana amin’ny “menamaso”. Ny tantsaha rehetra tsy maintsy nampiseho vokatrra 20 kg fotsy 
izay ny lalàna, ankoatra ny fikojakojana sy fanitarana ny tany, ady amin ‘ny bibikely. Tsy nisy 
izany taty aoriana, tsy nisy fanentanana ny tantsaha sy fanofanana azy ireo ; mpandraharaha vitsy 
izao ny mividy kabaro, latsaky 2000 Ar ny kilao any amin’ny mpamboly. 





Votre adresse email ne sera pas rendue publique 















