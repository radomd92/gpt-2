ANTSIRABE : MPANGALATRA MÔTÔ ROALAHY NIAKATRA FITSARANA – MIDI MADAGASIKARA

Nirongatra ny halatra môtô teto Antsirabe tato ho ato izay, maro no efa tra-tehaky ny polisim-pirenena, 
mbola maro koa ireo mivezivezy eny rehetra eny. 

Tsy ny eto Antsirabe renivohitra ihany no tena itrangan’ity halatra môtô ity, raha ny fanazavana, 
saika manerana ireo distrika sasantsany manodidina ny tanàna. Isan’izany ny ao Ambohimandroso 
Ambatolampy ary ny distrikan’Antanifotsy. Lehilahy roa teto Antsirabe, no saron’ny polisy tamin’ity 
môtô ity, ny 21 janoary teo izy roa lahy ireto no niakatra fitsarana. Araka ny fanazavana avy tamin’ny 
hatrany, dia vaovao avy tamin’ olona tsara sitrapo no nahenoana fa misy roa lahy mivarotra môtô 
mampiahiahy tao Ambohimalaza Antsirabe. Taorian’ny fanadihadiana, niroso tamin’ny fisamborana 
hatrany ny polisy ka tratra tao amin’ity tovolahy ity ny môtô roa, niaraka tamin’ny fitaovana maro. 
noravaina ilay môtô na dia mbola mipetraka tsara aza ireo kojakoja sasany. Nandà anefa ity lehilahy 
ity, ary nilaza fa tsy mahafantatra ny momba ireo môtô roa ireo, fa ny namany no nolazainy fa niangavy 
hametrahana ireo môtô ireo ao amin’ny fonenany. Natao koa ny vela-pandrika tamin’ity farany voalaza 
ka tsy ela akory dia voasambotra koa ranamana. Nandà koa anefa ity voasambotra faharoa ity ary nilaza 
tsy mahalala ny momba an’ireo môtô ireo. Hatreto dia tsy fantatra mazava tsara ny tena tompon’ireto 
cross roa ireto. Tsy nisy fanambarana fahaverezam-panana voaray rahateo tao amin’ny polisy. 



