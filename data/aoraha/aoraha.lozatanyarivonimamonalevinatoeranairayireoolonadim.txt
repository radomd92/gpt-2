LOZA TANY ARIVONIMAMO :: NALEVINA TOERANA IRAY IREO OLONA DIMY NAMOY NY AINY • AORAHA

Vita, omaly, ny fandevenana ny farany tamin’ireo olona dimy namoy ny ainy tamin’ny lozam-piarakodia 
tany Andranomena-Arivonimamo, tamin’ny alahady maraina teo. Ny vehivavy iray, 22 taona, nodimandry 
amin’ny hôpitaly Joseph Ravoahangy Andrianavalona na Hjra, tamin’ny alarobia, no farany nalevina, 
Samy tao Andranomiely, kaominina iray any ambanivohitra Arivonimamo avokoa, ireo razana dimy 
nalevina. 

Tokony ho efa vita tamin’ity herinandro ity ihany ny fakàna am-bavany ny havan’ireo namoy ny ainy 
voalazan’ny loharanom-baovao iray akaiky ny mpanao famotorana fa “nisy ny fangatahana nataon’ny 
vehivavy namoy ny ainy farany io mba hiandrasana azy ireo aorian’ny fahavitan’ny fandevenena 
zoma” Momba ireo maratra mbola manaraka fitsaboana eny amin’ny Hjra indray dia fantatra fa am-polony 
ireo. “Tsy misy atahorana intsony ny ain’ireo maratra ireo”, hoy ihany ny loharanom-baovao. Fantatra 
fakàna am-bavany an’ireo mpandeha fa nikasa ny hiatrika famadihana tany Andranomiely ny ankamaroan’ireo 
tamin’ilay taksiborosy kamiao mampitohy ny renivohitra amin’i Manalalondo izay niharan-doza. Tsy mpihavana 
ireo fa samy nikarakara famadihana, araka ny fantatra. 









Enregistrer mon nom, mon e-mail et mon site web dans le navigateur pour mon prochain commentaire. 



