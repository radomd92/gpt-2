BEHORIRIKA : MPANGALATRA FIARA NAHAFATY SINOA, FITO NO VOASAMBOTRA – MIDI MADAGASIKARA

Isan’ny raharaha iray nitana ny sain’ny maro satria nahakasika vonoan’olona, ilay fitifirana 
tetsy Behoririka ny andron’ny noely tamin’ny taon-dasa. Ankehitriny, nitondra vokany ny fanadihadiana 
voasambotry ny zandary ireo izay tompon’antoka tamin’izany. Fitolahy izy ireo no mpanatontosa 
asaratsy ary niainga tamin’ny “renseignement” avy amin’ny olon-tsotra ny fisamborana. Nisy 
vaovao ny zandary fa misy jiolahy hangalatra fiara etsy Tsaralalàna. Nojerena akaiky tokony ary 
nitombina izany. Tratra ambodiomby teo ny sasany tamin’ireo olon-dratsy. Basy vita gasy ary koa 
no fampiasan’izy ireo amin’ny fiarovan-tena rehefa hanao ny halatra. Ireny fiara fitaterana 
sprinter ireny ary koa mazda no tena lasibatr’ity tambajotran’olon-dratsy ity. Tsaralalàna 
Behoririka no tena fanatontosana ny halatra. Mety mitatra kely mivoaka an’Antananarivo anefa 
arakaraka ny vaovao azon’ireo eo am-pelatanana ihany. Efa samy manana ny asany mantsy ny mpikambana 
anivon’ilay tambajotra. Misy ny mpijirika ny fiara fotsiny ary manara-maso izay toerana handehanan’izany 
hahafahana mandamina ny drafitra hangalàna azy. Misy indray ny mpanatontosa ny fanafihana fotsiny. 
ihany koa ny mpanova ny paozin’ny fiara sy mivarotra azy avy eo. Samy niaiky izy ireo fa mpanao halatra 
avokoa, raha araka ny fanazavan’ny zandary. Tsy nionona teo anefa ny fanadihadiana fa mbola niitatra 
amin’ny fikarohana izay mety ho heloka hafa izay efa vitan’izy ireo. Teo no nahafantarana fa tompon’antoka 
famanoana ilay sinoa tetsy Behoririka ity tambajotra ity. Raha hiverenana kely dia notifirina 
basy vita gasy io sinoa mpivarotra io, teo imason’ny vadiny, tao anaty fiarany mazda. Nomarihan’ny 
koa fa eny Ankazondandy no toerana fametrahana ny fiara sy hanovana ny paoziny ary koa ny taratasy 
azy. Natolotra ny fampanoavana omaly ireto andian-jiolahy ireto. 



