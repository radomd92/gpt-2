POLISY  : NAMPIANARINA HANAJA SISIN-DALANA NY OLONA | NEWSMADA

Par Taratra sur 24/04/2018 

Ho fisorohana ny fitohanana sy ho fanamafisana ny firindran’ny fifamoivoizana ary ny fahadiovan’ny 
nisy fandraisana fepetra hentitra nataon’ny polisy avy ao amin’ny kaomisarian’ny boriborintany 
sy ny compagnie urbaine d’intervention avy ao amin’ny commissariat central Antananarivo tamin’ny 
fanadiovana sy fanajana ny lalana mifehy ny lalam-bahoaka, ny herinandro teo. Ny faritra 67 ha 
ny manodidina no nanaovana ity hetsika manokana ity ka voakasik’izany ny fiantsonan’ny zotra 
Ampangabe, Ambohitrimanjaka ary Vatobe. Nandritra io fotoana io, nisy ny fampianarana ireo mpandeha 
mba hanaja sy hampiasa ny sisin-dalana izay natokana ho azy ireo. Efa nisy rahateo ny fanesorana 
mpivarotra amoron-dalana hampalalaka tsara ny fivezivezen’ny mpandeha an-tongotra. Nisy kosa 
fandrindrana manokana ny fijanonana sy ny fandehanan’ny taxi-be hialana amin’ny fitohanan’ny 
eny amin’ny toeram-piantsonana. Nanamafy ny polisy fa nahitam-bokany io hetsika io satria fanabeazana 
olom-pirenena sady nahafahana nanamaivana ny fitohanan’ny fifamoivoizana teny 67 ha. 



Les commentaires sont fermées. 

