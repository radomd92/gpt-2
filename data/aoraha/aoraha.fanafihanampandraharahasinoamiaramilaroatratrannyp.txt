FANAFIHANA MPANDRAHARAHA SINOA :: MIARAMILA ROA TRATRAN’NY POLISY NIARAKA TAMIN’NY ODY GASY IRAY GONY • AORAHA

Voasambotry ny polisy, tany Vangaindrano, tamin’ny 28 marsa lasa teo, ny Zandary prainsipaly 
faharoa iray miasa aty an-drenivohitra sy ny miaramila iray ary olona telo hafa. Voatonontonona 
fanafihana nitranga tamin’ny volana febroary, tany Ambanja izy ireo. 

Tamin’ny fisavana ny trano nivantanan’izy ireo no nahitana tranom-balan’ny basy “kalachnikov” 
efa tsy misy na inona na inona intsony sy ody gasy milanja telopolo kilao.Nandeha tamin’ny fiaran’ilay 
marika Volkswagen Golf ireo olona dimy ireo. Rehefa nahafantatra ny fiavian’ izy ireo any Vangaindrano 
polisy tany Ambanja dia nampandre avy hatrany an’ireo polisy namany any an-toerana. Voasambotra 
izy dimy, taorian’izay. 

Tranga fanafihana mpandraharaha teratany sinoa, tany Ambanja, tamin’ny volana febroary no mahavoarohirohy 
mpitandro filaminana ireto. Mbola manamafy hatrany ny eo anivon’ny Zandarimaria fa izay zandary 
na miray tsikombakomba amin’ny jiolahy dia atosika hivoaka tsy ho isan’ny fianakaviamben’ny 
intsony. 



Tato anatin’ny roa volana izao dia fantatra fa zandary tsy latsaky ny roapolo no efa naiditra am-ponja 
satria voampanga tamin’ ny raharaha maro. “Ao anatin’ny fanadiovana ny Zandarimaria izahay izao. 
ny lesoka ato anatiny ary ekena izany. Manome toky kosa anefa izahay tompon’andraikitra fa hanao 
fomba rehetra hanadiovana ny Zandarimaria. Misy ny ezaka atao ankehitriny ka miantso ny rehetra 
mba hanampy. Raha misy ny tranga mampiahiahy na ataon’olona tsy fantatra na ataon’ireny zandary 
anivon’ny fiarahamonina ireny dia misy ny laharana azo antsoina efa natokana amin’izany ato aminay 
ny 034 12 005 25 na ny 034 14 013 88. Azo antoka ny fiarovana ny tsiambaratelon’izay nanome vaovao”, 
ny jeneraly Ravalomanana Richard, Sekreteram-panjakana miadidy ny Zandarimariam-pirenena. 









Enregistrer mon nom, mon e-mail et mon site web dans le navigateur pour mon prochain commentaire. 



