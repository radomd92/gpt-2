ZAP ANDROHIBE – MPAMPIANATRA: NIOFANA MOMBA NY FITSIPIKY NY FIFAMOVOIZANA  | NEWSMADA

Par Taratra sur 22/03/2019 

Mitombo isan’andro ny isan’ny lozam-pifamoivoizana miseho eto amintsika ary ny matetika hamoizana 
ny vokatr’izany. Ho fandraisana anjara amin’ny fampihenana ny tahan’ny lozam-pifamoivoizana, 
fiofanana momba ny fitsipika mifehy ny fifamoivoizana ho an’ny mpandeha an-tongotra rehetra 
ireo mpampianatra avy ao amin’ny ZAP Androhibe Cisco Atsimondrano Rakotomalala Fabrice. Tanora 
ao amin’ny kaominina Androhibe Antsahadinta ihany izy ary nandray andraikitra rehefa mahatsapa 
hamaroan’ny ny loza ateraky ny fifamoivoizana. Izy rahateo manana ivontoeram-pianarana mamily 
ka tafiditra ao anatin’ny asa iandraiketany izany. Tanjona ny hitaizana sy hisorohana ny lozam-pifamoivoizana 
mihabetsaka tato ho ato. Anjaran’ireo mpampianatra voaofana indray avy eo no mampita ny zavatra 
azo amin’ny manodidina azy, indrindra ireo mpianatra. Natomboka tao Androhibe ny asa fampianarana 
mbola hitarina amin’ny faritra sy toerana hafa ao Atsimondrano. Anisan’ny toerana hahazo tombontsoa 
ho ato ny ao Alatsinainy Ambazaha. Fihetsika mendrika tsara alaina tahaka ny toy izao satria tokony 
eny ifotony sy isan-tokantrano ny fifampitaizana, hoy ny mpiofana. Mitarika amin’ny fampandrosoana 
ny fandraisana andraikitra ary azo antoka fa hitondra fanovana. 



Les commentaires sont fermées. 

