MAHAVELONA – FOULPOINTE: JIOLAHY TELO TRATRA NIARAKA TAMIN’NY BASY | NEWSMADA

Par Taratra sur 24/12/2018 

Voasambotry ny zandary, ny alin’ny zoma teo tao Tanambao Nosy Be , Foulpointe, ny telo amin’ireo 
dimy tompon’antoka tamina fanafihana tany an-toerana. Tratra tany amin’ireto jiolahy ireto 
basy poleta iray. Raha ny loharanom-baovao voaray avy amin’ny fianakaviana sy ny zandary ao Foulpointe, 
dimy lahy nirongo basy no nanafika tokantranona mpivarotra iray tsy lavitra ny tetezana ao Tanambao 
be. Tamin’io alina io, nivoaka namonjy lanonana tao Foulpointe ny zanaka lahin’ireo niharam-boina 
fantatr’ireo olon-dratsy ka nanararaotra nanafika tao an-trano izy ireo satria ny ray aman-drenin’ilay 
ihany ny tao an-trano tamin’io alina io. Noteren’ireo olon-dratsy nisitrika tao ambany fandriana 
raim-pianakaviana raha nampijaliana hamoaka vola kosa ilay renim-pianakaviana. Tsy naharitra 
fampijaliana nahazo am-badiny anefa ilay raim-pianakaviana tao ambany fandriana ka nivoaka 
kanjo tamin’izay indrindra no nokapohin’ireo jiolahy ny vy ny lohany ka naratra mafy izy. Namaly 
ilay renim-pianakaviana, saingy tsy naharesy tosika ireo jiolahy. Tamin’izay indrindra anefa, 
tampoka ilay zanaka lahin’ireto mpivady ireto. Naheno ny fifanjevoana tao an-trano izy ka niantso 
sy zandary tao Foulpointe. Nandray ny andraikiny ny zandary ka voasambotra ny telo amin’ireo jiolahy 
tafatsoaka kosa ny roa lahy niaraka tamin’ny fiara mini-bus. Vory teo anoloan’ny tobin’ny zandary 
Foulpointe ny fokonolona, nangataka ny hamoahana ireo jiolahy hanaovana fitsaram-bahoaka. 



Les commentaires sont fermées. 

