ANOSIPATRANA : TOKANTRANO ROA ,INDRAY NASESIN’NY JIOLAHY – MIDI MADAGASIKARA

Omaly vao mangiran-dratsy, tokantrano roa, izay tsy nifanalavitra loatra no indray nasesin’ny 
nirongo fitaovam-piadiana, teny amin’iny faritra Anosipatrana andrefana iny. Araka ny fantatra 
manodidina ny dimy lahy teo ireto jiolahy ireto ; izay nitondra basy poleta, ka voalaza fa mety ho 
kilalao sy zava-maranitra. Tokony ho tamin’ny iray ora maraina teo ho eo no lasibatra ny tokantrano 
rehefa nanao amboletra niditra tao an-trano izy ireo. Taitra tamin’ny kotaba ireo tao an-trano, 
tsy afa-nanoatra noho ireo jiolahy nandrahona azy ireo tamin’ireo fitaovam-piadiana teny an-tànany. 
nibata izay zakany araka izany ireto farany, ary nandositra rehefa nahazo izay nilainy. Noho ny 
tahotra teny amin’ireo voatafika, dia tsy afa-niantso vonjy akory izy ireo. Ora iray taorian’izay, 
hoe nanodidina ny tany amin’ny roa ora maraina tany ho any, omaly hatrany, dia tokantrano iray tsy 
teo ihany koa no nataon’ny jiolahy nahita faisana. Araka ny fampitam-baovao azo, dia mety ho ny 
namely tao amin’ilay tokantrano voalohany ihany ity nanafika tao amin’ity trano iray ity. Zava-maranitra 
basy poleta ihany koa mantsy no nentin’ireto olon-dratsy ireto niditra tao amin’ity trano notafihin’izy 
ity. Mitovy ihany koa ny fomba fiadin’izy ireo satria dia nambanan’izy ireo tamin’ireo fitaovam-piadiana 
tompon-trano ka tsy afaka nanao n’inona n’inona akory. Teo anatrehan’izay, dia naka izay zakany 
koa izy ireo ary nitsoaka nony avy teo. Tao anatin’ny minitra vitsy avokoa no nanaovan’izy ireo 
raha ny fanazavana azo hatrany, ary poa toa izay ny fitsoahan’izy ireo. Marihana fa tsy nisy poa-basy, 
olona naratra na aina nafoy tamin’ireto fanafihana indroa miantoana ireto. Vao nahare ny fisian’ny 
kosa ny pôlisy misahana iny faritra iny, dia tonga avy hatrany teny an-toerana ary nanao savahao 
manodidina, saingy tsy hita tany nanjavonana intsony ireo olon-dratsy. Mitohy araka izany ny 
azy ireo. Manentana hatrany ny fiaraha-miasa amin’ny fokonolona ireo pôlisy ny amin’ny fanomezam-baovao 
ireo hatrany hatrany mahakasika ny fisiana olona na tranga mety mampiahiahy eny amin’ny faritra 
azy ireo tsirairay avy eny. 




















