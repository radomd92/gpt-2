MAIKA HANDOVA: AHINA HO NY ZANANY VAVY NO NAMONO NY RENINY | NEWSMADA

Par Taratra sur 02/11/2018 

Niakatra fitsarana teny amin’ny lapan’ny Fitsarana ao Miarinarivo, ny alarobia teo ny raharaha 
an’i Mama Jeanne ( ilay ramatoabe novonoina tamin’ny fomba feno habibiana, tao Analavory ). Miisa 
ireo olona voarohirohy tamin’ity raharaha vonoan’olona ity, saingy nisy ny nafahana noho ny fisalasalana… 

Heloka niampangana azy ireo ny vonoan’olona sy firaisana tsikombakomba tamin’ny fanafenana 
Naharitra roa andro ny fotoam-pitsarana ity raharaha ity vao nivoaka ny didim-pitsarana. Afaka 
ny fisalasalana ny zanaka vavin’ilay ramatoabe sy olona roa hafa. Tsy afa-bela kosa fa nahazo sazy 
15 taona an-tranomaizina asa an-terivozona ny voampanga dimy hafa miampy fandoavana onitra 50 
Ar. Ny ambiny kosa afaka noho ny fisalasalana. Manoloana ity didim-pitsarana ity, nilaza ho tsy 
amin’ny didy ny mpitory (ny fianakaviana ihany ireo mpitory) ka hampiakatra fitsarana ambony, 
ny fanazavan’izy ireo. Tsiahivina fa roa taona tsy hita faty (avrily 2014) i Mama Jeanne rehefa 
novonoina tamin’ny fomba feno habibiana tao Ambohitratoandro Analavory. Nafenin’ireo nahavanon-doza 
fatiny ka tsy hita mihitsy raha tsy efa roa taona sy efa-bolana aty aoriana (oktobra 2016). Niditra 
nanao fanadihadiana ity raharaha vonoan’olona ity ny polisy misahana ny heloka bevava (BC) ka 
tamin’izany ireo olona valo tompon’antoka tamin’ity raharaha ity. Isan’izany ny zanaka vavin’ilay 
sy ny vinantolahiny ary ny mpiambina sy ny mpamboly teo amin’ny taniny. 

Maika handova ireo zanany… 

Olona telo hafa kosa mbola karohina. Anton’ity vonoan’olona ity, manana tany eo ho eo amin’ny 30 
ity ramatoabe ity ka maika handova izany ireo zanany sy ireo niray tsikombakomba taminy ka nitsiry 
an-tsain’izy ireo ny famonoana azy. Voalaza fa efa an-taony maro no namboly tamin’ireo tanin’ity 
ity ireto voampanga ireto ary mizara misasaka isan-taona ny vokatra azo. Nahafantatra tsara ireo 
nandritra ny fifandaharana manoloana ny fitsarana fa nisy tokoa ny firaisana tsikombakomba teo 
ireo tamin’ny fanafenana ny razana, nandritra izay roa taona mahery izay. Ny polisy siantifika 
ny polisin’ny BC no tonga nanao fanadihadiana ity vonoan’olona ity tany an-toerana tamin’ny fotoana 
ireo nahavanon-doza. 

Nahoraka tao Analavory sy ny manodidina ity raharaha vonoan’olona ity, ny taona 2016. 



Les commentaires sont fermées. 

