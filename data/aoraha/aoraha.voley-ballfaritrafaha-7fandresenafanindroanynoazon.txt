VOLEY-BALL FARITRA FAHA-7 :: FANDRESENA FANINDROANY NO AZON’NY BI’AS • AORAHA

Mitohy ny fahombiazana ho an’ny BI’AS amin’ny fiatrehany ny fiadiana ny amboaran’ny Faritra fahafito, 
amin’ ny taranja volley-ball, sokajy vehivavy. Nibata fandresena fanindroany, omaly, tamin’ny andro 
ny ekipa tompondaka lefitra nasionaly nanoloana ny All Stars Volley-ball club, avy any Mayotte, 
seta 3 noho 0 (25/12 25/13 25/19). Mitarika vonjimaika ao amin’ny vondrona B, taorian’ireo fandresena 
efa azony ny ekipan’Itaosy. 

“ Hita fa efa mivoatra ary efa manohitra io ekipa mahorey io. Nampijoro mpila ravinahitra roa koa 
ireo farafahakeliny” , hoy i Rose de Lima, mpilalao andrin’ny BI’AS. “Efa nanao fanomanan-tena 
izahay ary tena efa vonona tsara, hany ka mora tafiditra tsara daholo ireo mpilalaonay sady milalao 
rahateo”, hoy hatrany izy. 

Nibaby fandresena kosa ny Akon’i Mandroseza, taorian’ny fandresena voalohany azony tamin’ny 
voalohany. Niondrika teo anatrehan’ny Oranges Club sportif d’Amitié avy any Maorisy, tamin’ny 
1 noho 3, omaly, ny ekipan’i Mandroseza (17/25 26/24 18/25 12/25). 

Tamin’ ireo vokatra hafa, dia lavon’ny Anse Royal, avy any Seisela, ny Tranquebar Black Rangers 
atsy Maorisy tamin’ny seta 3-0 (25/13 25/22 25/15) ary nisantatra fandresena ny ekipa tompon’ny 
Quatre Bornes VBC maorisianina, izay nanamontsana ny M’Tsapere, avy any Mayotte 3-0 (25/5 25/14 


Niatrika ny lalaony voalohany kosa, omaly, ny Cosfa, teo amin’ny sokajy lehilahy, ka nampiondrika 
hatrany ny Club Sportif de Pamplemousses maorisianina, tamin’ny seta 3-1 (25/18 22/25 25/19 25/21). 
kianja hiatrika ny andro fahatelo avokoa, rahampitso, ireo ekipa malagasy vehivavy telo. Hiditra 
andro faharoa koa ny Miaramila. 









Enregistrer mon nom, mon e-mail et mon site web dans le navigateur pour mon prochain commentaire. 



