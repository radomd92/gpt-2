FIKAROHANA OLON-DRATSY :: MATY VOATIFITRA NY LEHILAHY IRAY NOSAMBORINA TANY ANATY ALA • AORAHA

Nindaosin’ny fahafatesana, ora vitsy taorian’ny nahatongavany teny amin’ny CSB II, ny lehilahy 
voatifitry ny zandary tany Tsararano Maevatanàna, ny zoma lasa teo. Nandritra ny fotoana nisamboran’ny 
ny filaminana azy tany anaty ala no nahavoatifitra an’io lehilahy io. Voatondro ho namono lehilahy 
tany an-toerana izy. 

Nisehoana vono olona tany Tsararano, ny alakamisy antoandro. Lehilahy iray mpamboly no ahiana 
ho nahavita izany. Tsy hita teo an-tanàna ilay voarohirohy. Heno, ny ampitso, fa nandositra sy 
any anaty ala izy. Nanao rodobe nitady azy tany ny mpitandro ny filaminana, ny zoma maraina. Hita 
ilay ahiana ho namono olona. 

«Nitazona antsy be fanapahana hazo io lehilahy io, tamin’ny fotoana hisamborana azy. Notenenina 
izany amin’ny tany izy, saingy tsy nanaiky mora foana. Nampitandrina azy kosa ny zandary. Izy anefa 
toy ny hamely an’ireo mpitandro ny filaminana. Nitifitra noho izany iretsy farany. Voa ilay lehilahy», 
ny fanazavana. Ny ratra mafy nahazo azy no nitarika ny fahafatesan’ilay voatifitra, nony tonga 
amin’ny toeram-pitsaboana, ny tolakandro. 









Enregistrer mon nom, mon e-mail et mon site web dans le navigateur pour mon prochain commentaire. 



