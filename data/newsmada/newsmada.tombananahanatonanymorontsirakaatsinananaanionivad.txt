TOMBANANA HANATONA NY MORONTSIRAKA ATSINANANA ANIO…  : NIVADIKA HO RIVODOZA CARLOS ILAY ANDRO RATSY | NEWSMADA

Par Taratra sur 06/02/2017 

Nahazo anarana Carlos ny asabotsy tolakandro teo ilay rivodoza niforona ao amin’ny ranomasimbe 
Omaly maraina, tany amin’ny 750 km atsinanan’ny Nosy Sainte Marie no nisy ny foibeny. 

« Forte tempête tropicale » izy amin’izao. 102 km isan’ora ny rivotra entiny ary mitondra tafiotra 
140 km isan’ora. Mikisaka miadana mianatsimo izy ary manambana ny Nosy rahavavy i La Réunion sy 
Maorisy. 

Tombanana hanatona ny morontsirak’i Madagasikara izy rahampitso. Hatreto, tsy mbola ampy ny 
haminavinana na hiditra an-tanety ity rivodoza ity na tsia. 

Noho ny fisiany, hahazo aina ny tsiokan’ny alizay mandritra ny andro vitsivitsy. 

Ilazana sahady ny mpampiasa ranomasina amin’ny morontsiraka atsinanana fa hihamafy ny rivotra 
anio. 

Manara-maso akaiky ny fivoarany ny ekipan’ny « Prévision opérarionelle » ao amin’ny Météo Malagasy. 



Les commentaires sont fermées. 

