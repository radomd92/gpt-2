FAMPIHINANANA MALOTO OLONA : AMIDY ENY ANOSIZATO NY TRONDRON’ANOSY – MIDI MADAGASIKARA

Efa maro ihany ireo tratra saingy mbola maro ihany ireo manao ity asa ratsy ity. Azo sokajiana ho 
maloto olona mantsy ny fivarotana ny trondro avy ao amin’ny ranon’Anosy. Efa voararan’ny lalàna 
ny fanjonoana na fanaratoana izany eny an-toerana. Antony iray indrindra nandraisan’ireto pôlisin’ny 
boriborintany fahadimy etsy Mahamasina fepetra, rehefa nisy vaovao azon’izy ireo fa misy olona 
mikiry manarato eny amin’iny farihan’Anosy. Ny talata lasa teo tokoa dia olona iray no voasambotra. 
am-bodiomby teo ampanaratoana, araka ny tati-baovao avy amin’ny pôlisim-pirenana. « Nisy niantso 
polisy ka nidina avy hatrany teny an-toerana. Natao ny vela-pandrika ka polisy nanao fitafiana 
no nisambotra azy ireo » hoy ny vaovao. Telolahy izy ireo no nanarato tao amin’izany ranon’Anosy 
saingy raha vao nahita ireto mpitandro filaminana ny roalahy dia nirifatra nitsoaka. Ilay namany 
sisa no voasambotra teo. Nentina avy hatrany tany amin’ny birao moa ity ranamana ity, nohadihadiana. 
Tamin’ny fanadihadiana azy dia niaky ny heloka vitany izy » hoy hatrany ny vaovao, ary tsy vitan’izay 
nilaza ihany koa fa hoe « amidiny eny Anisozato ireo trondro azony ». Omaly moa ity farany no nentina 
teny anivon’ny Fampanoavana, teny Anosy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

