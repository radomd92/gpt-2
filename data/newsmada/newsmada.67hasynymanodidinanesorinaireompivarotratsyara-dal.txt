67 HA SY NY MANODIDINA : NESORINA IREO MPIVAROTRA TSY ARA-DALÀNA | NEWSMADA

Par Taratra sur 27/05/2017 

Nesorin’ny kaominina Antananarivo Renivohitra ireo mpivarotra tsy ara-dalàna manemitra ny 
etsy 67ha sy ny fiantsonan’ny taxi-be 119 sy Ambodin’Isotry iny. Manodidina ny 50 ireo mpiasa nanatanteraka 
fandaminana teny an-toerana. Avy amin’ny ekipa teknikan’ny boriborintany voalohany izy ireo. 

Manodidina ny 100 kosa ireo mpivarotra tsy maintsy nesorina teny. Nisy ny mpivarotra legioma, 
kojakojan-dakozia, lamba, fanaka… Efa nisy ihany ny fampitandremana mialoha saingy mbola nisy 
ninia tsy nanaraka ny lalàna. 

Nanambara ny tompon’andraikitra iray avy ao amin’ny sampana teknikan’ny boriborintany voalohany, 
Maminiaina fa : « nizotra am-pilaminana ny fanesorana ireo mpivarotra tsy nanara-dalàna na nisy 
aza ireo tsy nanaiky. Tanjona ny hampalalaka ny lalana hialàna amin’ny asan-jiolahy sy hampizotra 
ny fifamoivoizana. » Nesorina ireo mpivarotra izay tena hita fa nihoa-pefy, izany hoe, ireo tsy nanaja ny làlan’ny mpandeha 
sy ny arabe satria tokony hisy elanelany iray metatra sasany ny « trottoire » sy ny fivarotana. Nahisaka 
koa ireo mpivarotra nihoatra kely ny faritra ara-dalàna ary nomena fampitandremana. Tsy hijanona hatreo ny hetsika fa mbola hitohy isan’andro manerana ireo faritra rehetra eo anivon’ny 
voalohany. 



Les commentaires sont fermées. 

