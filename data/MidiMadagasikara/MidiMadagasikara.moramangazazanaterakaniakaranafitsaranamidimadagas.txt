MORAMANGA : ZAZA NATERAKA NIAKARANA FITSARANA – MIDI MADAGASIKARA

Zaza faharoa nateraky ny reniny ilay zazalahy 13 taona sady manana ny kopia nahaterahana ara-dalana 
monina eto Moramanga renivohitra. Tao anatin’ny telo volana ( febroary 2017 ka hatramin’ny aprily 
izao no tsy hita izay misy io zaza io hatramin’izao. Narary mafy teo am-pandriana ilay reny niteraka 
no naniraka ity zaza ity hividy sira, dia izao izy tsy niverina intsony izao. Efa fanindroany no 
ny tranga tsy fahitana an’ity zaza ity,ka tamin’ny taona 2012 no voalohany. Ity tsy fahitana azy 
ity no niteraka ny disadisa, satria hita tany amin’ny tokantrano iray tao amin’ny kaominina Anjiro 
zaza rehefa nandeha ny fitadiavana. Nilaza ho very zanaka roa volana ireto fianakaviana nitazona 
tamin’ny taona 2004 nandritra ny fitaom-pivavahana tamin’izany fotoana izany, raha niangavy 
niara-nipetraka taminy tao am-piangonana ilay ramatoa mba hitazona ny zanany fa hivoaka vetivety. 
tafaverina teo amin’ny toerana nipetrahany izy dia efa tsy teo intsony ilay olona nampitazonina 
zaza. Nanomboka teo ihany koa ny fitadiavany ny zanany.Taty aoriana, noho ny fahitany ity zaza 
teny am-pilalaovana tamin’ny taona 2012 no nilazany fa zanany ka nentiny avy hatrany, ary nitarika 
raharaha hatrany amin’ny fitsarana, vao tafaverina tamin’ilay reny manana ny kopia nahaterahana 
ilay zaza. Tsy hita indray ilay zaza amin’izao fotoana izao, ny ankilany etsy andaniny nampiakatra 
ny fitoriana izay efa noheverina ho nilamina tamin’ny taona 2012, sady manizingizina fa zanany 
very. Efa eo am-pelatanan’ny fitsarana ny raharaha. 




















