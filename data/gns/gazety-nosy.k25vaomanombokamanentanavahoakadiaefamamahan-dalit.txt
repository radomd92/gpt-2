K25 : VAO MANOMBOKA MANENTANA VAHOAKA DIA EFA MAMAHAN-DALITRA

Olona efa zatra mamaham-dalitra vahoaka ve dia mbola azo itokiana amin’ny fitantanana raharaham-pirenena 
? Izany no mibosesika an-tsaina raha mandinika ny fiezahan’ny mpiara-dia amin-dRavalomanana 
lainga etsy sy eroa momba an’iny fifidianana farany teo iny ny maro. Nanomboka tamin-dRavalomanana 
moa izany. Nambara fa « misy ny hosoka sy hala-bato ary famadiham-bokatra mihoa-pampana ». Dia 
zareo mihitsy ny milaza fa « Ravalomanana no nahazo ny 54% amin’ny vato mana-kery ka lany filohampirenena 
Dia iza no hino sy hanaiky an’izany na olona any ambany ravin-kazo mbola voasokajy ho “olon-dia” 
? 

Vao tamin’ny sabotsy teo indray, nambara teny amin’ny kianjan’ny 13 May fa “efa mananika ny 1.500 
isan’ny fitoriana sy fitarainana efa voapetraky ny K25 eny amin’ny Hcc, ka mbola entanina isika, 
olom-pirenena tsotra mpifidy aza, mba hametraka fitoriana sy fitarainana eny amin’ny Hcc fa mbola 
hatramin’ny alatsinainy 31 desambra amin’ny 4 ora tolakandro ny fandraisan’ny Hcc izany”. 

Taorian’io fetr’ora io anefa dia namoaka ny Hcc fa “305 no isan’ny fitoriana voarain’izy ireo”. 
isa io aza, tsy avy amin’ny K25 avokoa fa misy ny avy amin’ny kandida Rajoelina, izay fantatra koa 
manodidina ny 100. Tsy endrika isehoan’ny lainga sy famahanan-dalitra ny ambanilanitra ve izany? Sa mandainga koa 
Hcc fa efa mananika ny 2.000 ny fitoriana naterina teny ary an’ny K25 ny androatokon’io? 

Vao manentana olona hiara-dia aminao ve ianao dia efa fafazanao lainga sy antsanga tsy aman’orana 
olona mba tianao hobaboina ny fony? 

Tsy azo itokisana ny olona toa izany e! 

