ANKASINA : KILEMAINA MATY KILAN’NY AFO – MIDI MADAGASIKARA

Nisehoana hain-trano nahafaty olona teny amin’ny faritra Ankasina ny alatsinainy teo. Lehilahy 
kilemaina no may irery tao amin’ny trano hazo nipetrahany. Tsy fantatra mazava ny antony nampirehitra 
trano hatramin’izao. Hitan’ny olona izany ary samy niezaka namonjy. Efa tsy nisy azo natao intsony 
ny famonjena ilay olona. Raha ny fijery ilay razana, hoy ireo izay nahita, dia toa efa niezaka niantso 
nanavo-tena ihany ity lehilahy ity fa tsy afaka. Teo ambony fandriany no nahitana ny razana. Efa 
teny an-toerana moa ny avy ao amin’ny BMH naka ny vatana mangatsiakan’ilay olona. Nentina teny 
tranom-paty HJRA ary omaly maraina no efa nalain’ny havany. 



