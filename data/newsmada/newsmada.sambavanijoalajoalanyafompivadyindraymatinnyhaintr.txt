SAMBAVA: NIJOALAJOALA NY AFO, MPIVADY INDRAY MATIN’NY HAINTRANO | NEWSMADA

Par Taratra sur 28/01/2019 

Maty kila hotohoton’ny afo ireo mpivady nirehitra niaraka tamin’ny trano fonenany tao amin’ny 
Marojala Sambava, ny alahady maraina teo… 

Nitrangana haintrano mahatsiravina tao amin’ny fokontany Marojala, kaominina ambanivohitr’i 
Daoud, distrikan’i Sambava, ny alahady tamin’ny 1 ora maraina teo. Namoy ny ainy tamin’izany ny 
tao an-trano izay kila forehitra mihitsy. Araka ny fampitam-baovao voaray avy any an-toerana 
tao anatin’ny torimaso izy mivady no nitranga tampoka ny loza. Nanahirana ny famonoana ny afo noho 
fahasarotan’ny lalana miditra tao amin’ny faritra nitrangan’ny loza. Tsy afa-nanoatra ny mponina 
an-tanàna na dia niezaka nanao izay ho afany tamin’ny famonoana ny afo aza. Efa maraina kosa vao 
ny fatin’izy mivady niharam-boina. Lasa saribao tao anaty afo ireto mpivady ireto, raha ny fanazavana 
hatrany. Voasambotra kosa ny tovolahy iray izay voalaza fa mpiasan’izy mivady ireto ihany ka ahina 
tompon’antoka tamin’izao loza izao. Tonga nanao fanadihadiana teny an-toerana sy nisambotra 
voarohirohy ity ny mpitandro filaminana ka aorian’ny famotorana no hamantarana ny marina momba 
raharaha namoizana ain’olona ity. 



Les commentaires sont fermées. 

