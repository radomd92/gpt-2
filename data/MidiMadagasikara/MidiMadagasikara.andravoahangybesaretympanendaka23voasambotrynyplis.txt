ANDRAVOAHANGY, BESARETY : MPANENDAKA 23 VOASAMBOTRY NY  PÔLISY – MIDI MADAGASIKARA

Fety am-pilaminana, izay tanjon’ireo pôlisin’ny boriborintany fahatelo amin’ity volana desambra 
raha ny fanazavana azo avy amin’ny Tompon’andraikitra voalohany ao amin’ity kaomisaria ity. 
raha ny fantatra dia efa mpanendaka 23 no voasambotra, teny amin’ireo faritra mafana : Andravoahangy, 
Ampasampito, Ambodivona, Ampandrana. Isan’ireo olon-dratsy rain-dahiny amin’ny fanendahana 
sinto-mahery avokoa izy rehetra ireo, raha ny fanazavàna azo hatrany. Ny telo amin’ireo olon-dratsy 
ireto no mpanafika olona amin’ny fitaovam-piadiana. Ireo sasany indray dia ireo mpanao sinto-mahery 
an-tsena sy anaty fitohanana. Faritra efa malaza ratsy amin’ny resaka tsy fandriam-pahalemana 
voalaza ireo. Mbola mitohy hatrany araka izany ny hetsika ataon’ireo pôlisy, hanaovan’ireo sarambabem-bahoaka 
am-pahatoniana. Raha ny mikasika ireto tontakely ireto dia efa samy natolotra ny Fampanoavana 
izy rehetra ireo ary nampidirina am-ponja vonjimaika miandry ny fotoam-pitsaràna azy. 




















