AMBONARABE – AMBATOMAINTY: OMBY 280 LASAN’NY ANDIAN-DAHALO NIRONGO BASY | NEWSMADA

Par Taratra sur 21/02/2019 

Nahery vaika ny fanafihan-dahalo tao Ambonarabe Bedaba, distrikan’Ambatomainty, omaly. Omby 
280 indray lasan’ireo malaso. Mitohy ny fanarahan-dia… 

Nitrangana fanafihan-dahalo nirongo basy mahery vaika manodidina ny 30 lahy eo ho eo tao an-tanànan’Ambonarabe 
distrikan’Ambatomainty faritra Melaky, omaly tamin’ny 4 ora maraina. Vokany, lasan’ireo malaso 
ny omby miisa 280. Niditra an-keriny sady nanapoapoaka basy eran’ny tanàna ireo dahalo nandritra 
fotoana nankany ny omby tao an-tanàna. Raha ny fampitam-baovao voaray, omaly mitataovovonana 
ao amin’ny kizo iray antsoina hoe Kelilalina no miafina miaraka amin’ireo omby ireto andian-dahalo 
sisin-tany iraisan’ny distrikan’Ambatomainty sy Tsiroanomandidy. Nanara-dia avy hatrany 
mpitandro filaminana miaraka amin’ny fokonolona any an-toerana ka vinavinain’izy ireo hizotra 
eo anelanelan’i Mahatsinjo sy Orimbato ny lalan’ireo dahalo mandroaka ny omby. 

Olona sivy nataon’ny dahalo takalon’aina… 

Nalain’ny dahalo nataon’izy ireo takalon’aina koa ny olona miisa sivy nandritra ny fanafihana 
amin’ny distrikan’i Manja, afakomaly maraina. Andian-dahalo miisa 30 lahy eo ho eo niaraka tamin’ny 
no nanafika tao an-tanànan’i Tsaroanala Manja ka lasan’ireo malaso tamin’izany ny omby miisa 
niampy ny entana sarobidy rehetra tao an-trano. Tsy vitan’izay fa mbola nalain-dry zalahy an-keriny 
ny olona sivy tao amin’ilay tokantrano niharan’ny fanafihana. Miaina ao anatin’ny horohoro tanteraka 
mponina any an-toerana amin’ny afitsoky ny asan-dahalo. Nifanome tanana nanara-dia avy hatrany 
zandary sy ny polisy any an-toerana. 



Les commentaires sont fermées. 

