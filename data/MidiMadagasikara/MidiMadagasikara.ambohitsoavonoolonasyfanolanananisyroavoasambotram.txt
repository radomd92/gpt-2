AMBOHITSOA : VONO OLONA SY FANOLANANA : NISY ROA VOASAMBOTRA – MIDI MADAGASIKARA

Tsy ny fanadihadian’ny mpitandro ny filaminana akory no nahafantarana ny sasany tamin’ireo olon-dratsy 
nanao fanolanana sy namono ny olona nanaovany an’izany rehefa avy eo. Nisy tovovavy iray niharan’izany 
tetsy Ambohitsoa tamin’ny herinandro lasa teo. Nitovy tamin’izay nahazo ireo vehivavy hafa ihany 
nanjo io farany. Izany hoe naolana dia notontaina vatobe avy eo ny lohany mba ho faty. Ny tsy nampoizin’ireo 
tamin’ity indray mitoraka ity, dia tsy maty akory ilay tovovavy. Mbola nanana aina kely izy nandadizana 
nanao izay nahitan’ny olona azy. Nentina avy hatrany tamin’ny sampana fameloman’aina ary mbola 
aza hatramin’izao, raha araka ny vaovao azo teo an-toerana. Nahavita nanondro ny olona nahavanon-doza 
izy ary nanomboka teo no nisy ny fisamborana. Raha ny fantatra, dia olona roa no nalefa eny Antanimora 
didy famonjana vonjimaika avy amin’ny fampanoavana. Handrandrain’ny mponina eo an-toerana 
mba handehanan’ny fanadihadiana ity raharaha ity hatramin’ny farany. Niteraka tahotra sy horohoro 
mantsy ity vono olona nisesisesy teo Ambohitsoa ity. Olona monina ao Morarano, raha araka ny loharanom-baovao 
no tompon’antoka tamin’ireo heloka bevava ireo. Vehivavy dimy raha hiverenana kely no niharan’ny 
olona sy fanolanana teo an-toerana. Nisy ny mpianatra kely izay handeha hody no nalain’ireo an-keriny 
dia naolana ary novonoina. Nisy ihany koa ny mpiasa mody alina izay andrasan’ireo ary novonoina 
nanaovana filan-dratsy. Isan’ny mbola tao anaty lisitry ny maty ihany koa ny ramatoa lehibe iray 
70 taona; izay mbola naolan’ny mpanao ratsy hatrany ary novonoina nony avy eo. 




















