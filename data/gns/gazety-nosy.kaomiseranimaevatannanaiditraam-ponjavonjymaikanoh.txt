KAOMISERAN’I MAEVATANÀNA : NAIDITRA AM-PONJA VONJY MAIKA NOHO NY RESAKA « KIDNAPPING »

Faritra mena amin’ny resaka fakàna ankeriny ny faritra Betsiboka ary tambazotra matanjaka no 
ambadika. Fantatra ankehitriny fa tafiditra ao anatin’io tambazotra io ny kaomiseran’i Maevatanàna, 
commissaire principal Andrianirina Herimalala. Ity farany izay nampidirina am-ponja vonjy 
any Mahajanga, omaly, taorian’ny nanolorana azy teo anivon’ny fampanoavana. Tsiahivina fa ny 
marsa lasa teo no nosamborin’ny zandary ity kaomisera ity izay voarohirohy ho mpiray tsikombakomba 
jiolahy mpaka an-keriny any amin’iny faritra Betsiboka iny. Ankoatra ny raharaha fakàna an-keriny, 
fa vesatra hanenjehana ny kaomisera Andrianirina Herimalala koa ny fitanana fitaovam-piadiana 
vaika fampiasan’ireo jiolahy miray tendro aminy. Tao anatin’ny iray volana mahery kely no nanao 
lalina ny mpanao famotorana ka omaly alakamisy vao natolotra ny fitsarana ity lehiben’ny kaomandin’ny 
teo aloha tamin’ny andron’ny tetezamita ity. Araka ny efa voalaza tetsy ambony, tambazotra lehibe 
matanjaka no ao ambadika ny asa fakàna an-keriny nisesisesy any amin’iny faritra Betsiboka iny, 
anisany mpikambana ao anatin’izany tambazotrana mpanao ratsy izany ity kaomiseran’i Maevatanàna 




