ANTETEZAMBARO TOAMASINA  : TAKSIBOROSY NIFANDONA TAMIN’NY 4×4,  AMPOLONY NARATRA | NEWSMADA

Par Taratra sur 30/08/2017 

Nitrangana lozam-piarakodia indray tao Antetezambaro Toamasina, omaly hariva. Taksiborosy 
nifandona tamin’ny fiara 4×4. Ampolony ireo naratra mafy… 



Ampolony ireo olona naratra tamin’ilay lozam-piarakodia nitranga omaly ity. Taksiborosy iray 
nifandona tamin’ny fiara 4×4 iray. Mafy ny fifandonana satria potika tsy nisy noraisina ny lohan’ireo 
nifandona. Vokany, naratra ny ankamaroan’ireo mpandeha tamin’ilay taksiborosy. Avy ao Toamasina 
ny RN 5 ilay taksiborosy kanjo izao tra-doza tampoka izao. Voalaza fa antony nahatonga ny loza, 
fandehanana mafy teo amin’ireo fiara araka ny fanazavan’ireo olona nahita ny fitrangan’ny loza 
an-toerana. 

Naratra teo amin’ny lohany sy ny tanany ny ankamaroan’ireo niharam-boina tao anatin’ilay taksiborosy. 
haingana namonjy ny Hopitalibe Toamasina ireo niharam-boina. Nisy tamin’ireo mpandeha naratra 
afaka nanohy ny diany raha mbola manaraka fitsaboana kosa ny sasany amin’ireo niharam-boina. 

Tonga teny an-toerana nanao fanadihadiana ny mpitandro filaminana. 

Ankoatra ny tsy fandriampahalemana, matetika ahitana lozam-piarakodia ny ao Toamasina. Marobe 
fiara sy taksiborosy mifamezivezy sy ireo posiposy ary cyclo-pousse, miampy ireo moto. Samy mandeha 
tiany haleha anefa ny sasany amin’izy ireny, indrindra fa ireo posiposy fa tsy manaraka intsony 
mifehy ny fifamoivoizana, hany ka miafara amin’ny loza hatrany ny tandrevaka toy izany. 



Les commentaires sont fermées. 

