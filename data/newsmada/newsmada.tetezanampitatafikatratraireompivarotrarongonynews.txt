TETEZAN’AMPITATAFIKA: TRATRA IREO MPIVAROTRA RONGONY | NEWSMADA

Par Taratra sur 05/04/2019 

Saron’ny polisy avy ao amin’ny sampandraharahan’ny polisim-pirenena misahana ny ady amin’ny 
(Stup), ny talata 2 avrily 2019 teny Ambohimamory sy Ampitatafika, noho ny trafikana rongony ny 
iray sy ny vehivavy iray. Loharanom-baovao no nahafantaran’ny polisy fa misy toerana fivarotana 
eny an-toerana. Nidina teny an-toerana ny polisy nanao fizahana ka hita tokoa ny misy ireto olona 
trafikana zava-mahadomelina ireto. Ny talata tolakandro, nitsofoka tao amin’ny tokantranona 
iray voalaza ho mpivarotra rongony ny polisy ka rehefa natao ny fisavana, nahitana fonosan-drongony 
28 tao an-tranony. Nandritra ny fanadihadiana azy, niaiky ity vehivavy ity fa mpivarotra rongony 
ny mpitarika sarety sy dokera ny tena mpanjifa ao aminy. Amidiny 1 000 Ar ny fonosana iray, araka 
filazany tamin’ny polisy. Lehilahy iray mandalo isaky ny talata kosa no mamatsy azy ka 30 000 Ar 
ividianany ny iray gonikely. Nitohy ihany ny fitsirihana ka fantatra koa fa misy toeram-pivarotana 
ao ambany tetezan’Ampitatafika ary mahafantatra izany ny olona eny amin’ny manodidina. Tokony 
tamin’ny 2 ora tolakandro tamin’io talata io, tratran’ny polisy tao ambany tetezana ny lehilahy 
niaraka tamin’ny fonosan-drongony miisa 51. Nilaza izy fa ireo dokera sy mpitarika posy no tena 
ao aminy. 



Les commentaires sont fermées. 

