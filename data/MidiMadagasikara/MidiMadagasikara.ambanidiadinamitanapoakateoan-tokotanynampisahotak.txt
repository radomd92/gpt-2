AMBANIDIA : DINAMITA NAPOAKA TEO AN-TOKOTANY, NAMPISAHOTAKA NY MPONINA – MIDI MADAGASIKARA

Hatairana ny an’ireo mponina teny amin’iny faritra Miandrarivo Ambanidia iny, ny alatsinainy 
teo. Nanakoako teny an-toerana, tokony ho tamin’ny 6 ora sy sasany teo ny feon-javatra nidoboka 
dia mafy. Rehefa nitangorona ny olona dia fantatra fa dinamita nipoaka izy io. Raha ny voalazan’ireo 
teny an-toerana, nisy olona nanapoaka dinamita mba hanapotehany vatobe izay teo an-tokontaniny. 
ny fantatra hatrany dia misy fahazoan-dàlana omena tompon’andraikitra mahefa, avy amin’ny ministeran’ny 
an-kibon-tany, vao afaka manapoaka ireny fitaovana mahery vaika ny olona. Tamin’ity indray mitoraka 
anefa, raha ny loharanom-baovao hatrany dia voalaza fa tsy nahazoana alàlana ny nanapoahan’ireo 
an’ity baomba famakiana vato ity. Ny loharanom-baovao hatrany no nahafantarana fa, nisy fahasimbana 
amin’ny manodidina tamin’ity fipoahana ity. Trano iray teo akaikin’ilay toerana no nivava vokatry 
fipoahana. Olona iray efa narary no voatery nalefa teny amin’ny toeram-pitsaboana, taitra noho 
fisian’ity fipoahana mahery vaika teny Miandrarivo ity, araka ny fantatra hatrany teny an-toerana. 



