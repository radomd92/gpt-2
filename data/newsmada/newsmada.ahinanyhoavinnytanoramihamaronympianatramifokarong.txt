AHINA NY HOAVIN’NY TANORA…  : MIHAMARO NY MPIANATRA MIFOKA RONGONY | NEWSMADA

Par Taratra sur 15/04/2016 

Mampanahy ny hoavin’ny tanora malagasy. Voalazan’ny tatitra avy amin’ny polisy misahana ny ady 
fidorohana zava-mahadomeliona fa mila hahazo vahana amin’ny sekoly miankina sy tsy miankina 
an-dRenivohitra sy any amin’ny faritany ny fifohana rongony eo amin’ny tanora mpianatra. 

“Vao nivoaka ny vavahadin’ny oniversite tsy miankina iray ireto tovovavy telo, namono rongony 
sigara ary nifoaka izany teny an’arabe, tsy tahotra tsy henatra”, hoy ny mponina eo amin’ny manodidina 
maso ity toe-javatra ity. Tsy vitan’ny hita maso, fa azo sary mihitsy teo anoloan’ilay oniversite 
miankina iray. 

Tafalatsaka tanteraka amin’ny fidorohana rongony ny tanora eto amintsika, ka na hatramin’ny 
aza, ahitana maro amin’izany. “Ireo mpianatra eny amin’ny sekoly sy oniversite tsy miankina no 
maro mifoka rongony. Malaza ratsy koa anefa ny liseam-pajakana iray eto an-dRenivohitra, amin’ny 
mpivarotra rongony sy mpianatra mifoka rongony eny an-toerana. 

Maro ihany koa ireo mpivarotra rongony mamatsy eny amin’ireo toeram-pianarana eto an-dRenivohitra 
ny manodidina. Misy ny mpianatra ihany no mitondra rongony ao an-toerana. “Anisan’ny mahasarotra 
fikarohana ireo mpivarotra rongony eny amin’ny sekoly na oniversite ny tsy fandraisana andraikitra, 
ny fanaraha-mason’ireo tompon’andraikitra ny mpianatra”, hoy ihany ny fanazavana. Tany Toamasina 
mpianatry ny CEG vao 14 taona voasambotry ny polisy fa nifoka rongony tany Andranomadio. 

Manampy trotraka izany, amidin’ireo mpivarotra amin’ny vidiny ambany dia ambany ny rongony satria 
Ar dia efa mahazo. Manodidina ny 500 Ar ka hatramin’ny 1.000 Ar raha lafo. 

Mpivarotra iray mitondra 76 fonosana 

Araka ny fanadihadian’ny polisy ny lehilahy iray voasambotra teny Bemasoandro Itaosy, mitondra 
76 fonosana izy rehefa mivarotra. Nambaran’izy io fa mahalafo 20 isan’andro izy farafahakeliny. 
am-pivarotana sy fifohana mihitsy izy io no saron’ny polisy, taorian’ny vavao azo. 

Araka ny voalazany, eny amin’ny IVO ny hakany ireo entana ireo, vidiany 300 Ar ny iray fonosana ary 
500 Ar. Ao amin’ity IVO ity izay tena sompitry ny rongony eto an-dRenivohitra, ary efa nilatsahan’ny 
matetika, maro ny efa voasambotra fa tsy mbola afaka hatrany. 

Noho ny tsy fananana asa no mahatonga ilay tovolahy io nivarotra rongony, araka ny voalazany hatrany. 
nigadra teny Antanimora izy ny taona 2015 ary izao miverina manao ny asa ratsiny izao indray. Naiditra 
vonjimaika. 



Les commentaires sont fermées. 

