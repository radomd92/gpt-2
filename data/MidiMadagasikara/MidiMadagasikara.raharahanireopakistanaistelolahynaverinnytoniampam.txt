RAHARAHAN’IREO « PAKISTANAIS » TELO LAHY : NAVERIN’NY TONIA MPAMPANOA LALANA ENY AMIN’NY ZANDARY NY ANTONTAN-TARATASIN’ADY – MIDI MADAGASIKARA

Misavorovoro tanteraka ilay raharaha mahavoarohirohy tera-tany « Pakistanais » telo lahy, noho 
fikasana hivarotra vary efa simba sy lo nogiazana, izay tratra tam-bodiomby teo am-pamindrana 
ireo tao anaty lasaka vaovao, tao anaty magazay iray ao Androranga Toamasina. Taorian’ny baiko 
tonia mpampanoa lalàna ny hanaovana fanadihadiana azy telo lahy ireto, dia nahavita izany ny borigadin’ny 
Toamasina ka nanolotra ny antontan-taratasy teo anivon’ny fampanoavana ny alakamisy teo. Raha 
nandinika izany ny tonia mpampanoa lalàna izay isan’ny mpanenjika misolotena ny fanjakana amin’izao 
« Pakistanais » telo lahy izao, dia tsy fehin-teny no nataony fa toromarika hafa indray ka naverina 
anivon’ny zandary misahana ny heloka be vava indray i ny antontan-taratasy mba hanamafisana ny 
am-bavany sy ny fanadihadiana ary ny fanangonana ny porofo rehetra mikasika ireto « Pakistanais 
telo lahy ireto. Raha ny angom-baovao natao, isan’ny antony namerenana ny fakana am-bavany azy 
lahy ireto, ny tsy fananany antontan-taratasy ara-dalana mipetraka sy mandraharaha manafatra 
eto amintsika, sy ny ahiahian’ny fitsarana amin’ny fisian’ny fanadiovam-bola maloto, ary ny 
tsy mazava ao anatin’izao raharaha fanafarana vary nataon’izy ireo izao. Nanomboka ny sabotsy 
no tafaverina teo anivon’ny zandary misahana ny heloka bevava izany antontan-taratasy ho fanohizana 
fanadihadiana izany, ka handrasana amin’ity herinandro ity indray izany izay ho vokatr’ izany, 
hiditra ao anatin’ny fialan-tsasatra fanaony isan-taona ny mpitsara malagasy ny zoma izao. 




















