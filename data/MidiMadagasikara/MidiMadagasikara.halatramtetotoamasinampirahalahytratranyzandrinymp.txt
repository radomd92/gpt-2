HALATRA MÔTÔ ETO TOAMASINA : MPIRAHALAHY TRATRA, NY ZANDRINY MPANGALATRA NY ZOKINY MPIVAROTRA – MIDI MADAGASIKARA

Isan’ireo faritra sokajian’ny mpitandro ny filaminana eto Toamasina amin’ny tsy fahandriampahalemana 
ao amin’ny fokontanin’Ambalamanasy ; izay sady midadasika no ahitana fokontany maromaro ary 
miaina ao anatin’ny haizina ny ankamaroan’ny fokontany ao aminy. Ny vaky trano sy ny fanendahana 
tratra hariva sy ny alina no ataon’ireo andian-jiolahy manao ny asa ratsiny vokatr’ izany, ka tena 
ireo mponina tsy afa-manohitra noho ireo andian-jiolahy tsy tahotra mihitsy mamono avy hatrany 
manakana ny fikasany ireto vahoaka. Noho ny fitarainana maro voarain’ny FIP Toamasina, dia nisy 
paik’ady niarahan’izy ireo sy ny andrimasom-pokonolona nanao, izay nahomby sy nahazoam-bokatra 
koa. Ny alin’ny alarobia sy ny alakamisy teo, dia tovolahy antsoina hoe Valerie 28 taona, mponina 
Andranomadio 11/41 no tratran’ny FIP tao Ambalamamasy teo am-pibatana môtô. Taorian’ny fakana 
azy, dia nanoro ny namany izy izay tsy iza, fa ny zokiny lahy ihany, ingahy Fleury 30 taona izay mponina 
Andranomadio 11/41 ihany koa, izay mpitady mpividy ireo avy angalarin’ny zandriny no tena asany. 
raharaha izao, dia mbola tratra tamin’ity mpangalatra môtô sy mpivarotra môtô ity ireo môtô avy 
ireo, izay anaovan’ny komandan’ny FIP Toamasina Rafaliarivo Jules antso avy amin’ireo manana 
very ny hijery azy ireo eo anivon’ny biraon’ny FIP Toamasina Ankirihiry avaratra mifanila amin’ny 
Valpinson. 




















