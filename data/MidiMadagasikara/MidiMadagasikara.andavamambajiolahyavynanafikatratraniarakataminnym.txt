ANDAVAMAMBA : JIOLAHY AVY NANAFIKA, TRATRA NIARAKA TAMIN’NY MOARA – MIDI MADAGASIKARA

Dimy lahy izy ireo, avy nanantanteraka fanafihana mitam-basy teny amin’iny faritra Andavamamba 
omaly. Nandray ny andraikiny tao anatin’ny fotoana fohy ireo pôlisy miandraikitra iny faritra 
ka nisy iray tamin’ireo olon-dratsy no voasambotra. Fanafody gasy marobe no hita teny aminy, saingy 
nahitana fitaovam-piadiana. Tafaporitsaka kosa ireo ambiny ary eo am-panaovana savahao sy fikarohana 
ny mpitandro filaminana. Raha ny zava-nitranga : nirefodrefotra ny basy ny teny amin’iny faritra 
Anjezika Faharoa iny, omaly tokony ho tamin’ny 11 ora tany ho any. Mpamongady iray amin’ny sehatry 
kojakoja ilaina andavanandro, teny an-toerana no lasibatry ny fanafihana mitam-piadiana. Andian-jiolahy 
amin’ny dimy teo izy ireo, hoy ny fanazavana azo avy amin’ny tompon’andraikitry ny pôlisy eny amin’iny 
iny. Ny roa tamin’izy ireo no nitondra basy poleta, fa ny ambiny kosa nitondra sabatra. Nanao amboletra 
avy hatrany tamin’ity tranombarotra ity ireto olon-dratsy ireto, ary nandrahona ireo tompon-trano. 
ny be no ho ny vitsy moa ireto voatafika ka tsy afa-nanoatra firy. Lasan’ireo olon-dratsy tamin’izany 
solosaina fentin-tànana nipetraka tao, niaraka tamin’ny firavaka volamena maromaro. Torak’izany 
koa ny vola rehetra matin’ity tranombarotra ity nandritra io tapak’andro maraina io. Taorian’izay, 
nitsoaka ireto olon-dratsy no sady nanapoaka basy, hampitahorana izay olona sendra sahy manaraka 
ireo. Ny tsy fantany tamin’io fotoana io, dia voaray an-tsary tao anaty “camera” avokoa izy ireo. 
ka nanamora ny asan’ireo pôlisy izay nidina avy hatrany teny an-toerana izany. Fotoana fohy taorian’ilay 
tokoa mantsy, ary tao anatin’ny savahaon’ireo polisy mihitsy no nisy olona nitovy endrika sy fitafy 
mpanafika ka nosamborina avy hatrany. Tsy nisy fitaovam-piadiana tany aminy, saingy nahitana 
sy fanafody gasy marobe, izay fentin’ireo dahalo any amin’ireo faritra mena sasantsany eto amintsika. 
avy hatrany tany amin’iny biraon’ny pôlisy misahana ny heloka bevava etsy Anosy moa ity farany. 
mitohy kosa ny fikarohana ireo namany. 




















