BAOLINA KITRA - COSAFA U20 :: HIFANDONA VOALOHANY AMIN’ I LESOTHO I MADAGASIKARA • AORAHA

Mamaramparana ny fanomanan-tenany amin’ny fiadiana ny ho tompondakan’i Afrika, tapany Atsimo 
ny ekipam-pirenena malagasy amin’ny baolina kitra na ny Barea, sokajy latsaky ny roapolo taona, 
amin’ny ivon-toerana teknikan’ny Federasiona Carion. Hanainga ho any Lusaka (Zambia) rahampitso 
ireo. Hifandona voalohany amin’i Lesotho ny ekipam-pirenena malagasy amin’ny 5 desambra ho avy 
raha ny fandaharan-dalao. 

Ekipa izay efa nifanandrina sy resin’ny Barea, tamin’ny taona 2005, teo amin’ny lalao famaranana 
ny amboara teo amin’ity fifaninanam-paritra ity. Haka aina telo andro izy ireo avy eo vao hiatrika 
Afrika Atsimo, izay efa voahosotra ho tompondaka indroa nisesy (2017-2018). 

Hamarana ny lalaom-bondrona amin’i Maorisy indray ny Barea zandriny amin’ny 10 desambra 2019. 
dia fohy ny fotoana nanaovana ny fanazarantena. Efa mpilalao zatra niaraka, tamin’ny fiadiana 
amboaran’i Afrika na ny CAN U17 saika hatao teto amintsika, anefa no nosinganina hiaro ny voninahi-pirenena 
Tombony lehibe ho antsika ihany koa izany noho izy ireo efa niara-nilalao nandritra ny roa taona 
amin’ny Barea Akademia”, araka ny fanazavan’i Menahely Ruphin, mpanazatra ny ekipa malagasy. 











Enregistrer mon nom, mon e-mail et mon site web dans le navigateur pour mon prochain commentaire. 



