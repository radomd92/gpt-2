MANJAKANDRIANA : FASANA TELO NISY NAMAKY, NIPARITAKA NY RAZANA – MIDI MADAGASIKARA

Mitohy hatrany ny vaky fasana any ain’ny kaominina manodidina an’i Manjakandriana. Ny asabotsy 
teo no tsikaritry ny olona tao amin’ny fokontanin’Ankazotokana-Atsimo, eo anivon’ny kaominina 
Manjakandriana, ny fisian’ny varavaram-pasana izay nisokatra fotsiny. Rehefa nozohina, hay 
namaky izany ary nisy nangalatra ny razana maro tao am-pasana. Telo ireo fasana niharan’izany 
araka ny vaovao azo avy tany an-toerana. Ny maraina no nigadona teo an-toerana ny manampahefana 
an-toerana. Ny ben’ny tanàna, ny zandary, ny lehiben’ny fokontany ary notronin’ireo zana-drazana. 
ny fizahana ny fasana dia tsikaritra fa, efa niparitaka ambony ambany ny tao anatiny tao. Tao amin’ny 
amin’ireo toerana dia lasa avokoa ny taolam-balo rehetra . Tsy nisy afa-tsy ny faty lena iray izay 
nalevina tamin’ny herintaona sisa no najanon’ireo olon-dratsy. Mitovitovy amin’izany ihany 
ny tao amin’ireo fasana roa ambiny, saingy mbola naparitak’ireo mpangalatra taolam-paty ambony 
ireo taolam-balo tsy nilainy. Nanapa-kevitra ireo olona teo an-toerana ny namoaka ireo taolam-balo 
tsy lasa ary nikarakara an’izany talohan’ny namerenana indray izany tao am-pasana. Manao antso 
ankehitriny ny fianakaviana maro amin’iny vakin’i Mananara iny satria misesy loatra ny vaky fasana. 
mitazona ny fomba « tsy misara-mianakavy » iny toerana iny ary marobe ny razana indray milevina 
amin’ny fasana iray. Raisin’ny fianakaviana ho ambana lehibe hoazy ireo ny fisian’ny vaky fasana 
ho ato ary miandry ny valin’ny fanadihadian’ny mpitandro ny filaminana izy ireo ary koa izay mety 
fandraisana andraikitry ny manam-pahefana. 




















