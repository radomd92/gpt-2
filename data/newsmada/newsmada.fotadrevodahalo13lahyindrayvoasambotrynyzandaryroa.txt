FOTADREVO: DAHALO 13 LAHY INDRAY VOASAMBOTRY NY ZANDARY, ROA VOATIFITRA | NEWSMADA

Par Taratra sur 06/07/2019 

Dahalo roa maty rotiky ny balan’ny zandary raha miisa 13 kosa azo sambo-belona niaraka tamin’ny 
mahery vaika miisa enina (basim-borona miisa dimy sy basy poleta iray vita gasy) sy karazana odigasy 
fitaovana samihafa (kiririoka, telefaonina finday…). 

Ireo no vokatry ny fifandonan’ny zandary sy ny dahalo tao Tovobato, kaominina ambanivohitr’i 
distrikan’Ampanihy, afakomaly. Araka ny fampitam-baovao avy amin’ny zandary, nanao fanarahan-dia 
hatrany izy ireo niaraka tamin’ny Tafika Malagasy izay notarihin’ny kaomandin’ny borigady. 
lavitra azy ireo anefa dia raikitra ny fifandonana tamin’ny alalan’ny fifampitifirana. Omby 
45 lasan’ireo dahalo nandritra ny fanafihana. Na mafy aza ny fifampitifirana dia tsy nihemotra 
ireo mpitandro filaminana. Vokany, dahalo roa indray lavon’ny balan’ny zandary raha 13 tratra 
tamin’ireo fitaovam-piadiana. Tafaverina tamin’ny tompony kosa ireo omby miisa 45. Nanamafy 
teo anivon’ny zandarimariam-pirenena fa raha vao tsy tara ny fanairana sy antso dia ahitam-bokany 
ny vonjitaitra sy ny fanarahan-dia. Tsara ho marihina fa ny vonjitaitra sy fiarovana izay ataon’ny 
filaminana dia tsy maintsy atao manaraka ny lalàna manankery sy mitandro hatrany ny zon’olombelona, 
ny fanazavan’ny zandary. “Izay no antony maha betsaka ny sambo-belona maro fa tsy tonga dia vonoina 
ny dahalo izay tratra, ankoatra ireo izay tsy azo anoharana eo am-pisamborana azy”, hoy ny zandary. 



Les commentaires sont fermées. 

