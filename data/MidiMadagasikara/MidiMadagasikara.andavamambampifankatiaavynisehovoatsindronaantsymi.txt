ANDAVAMAMBA : MPIFANKATIA AVY NISEHO, VOATSINDRONA ANTSY – MIDI MADAGASIKARA

Vao avy fifaliana no niainan’izy roa kely nandritra ny tontolo andro, ny alina dia nosembanin’ny 
sahady izany. Mpifankatia vao avy nanao fisehoana ka handeha hamonjy olona tetsy Andavamamba 
nifanehatra tamin’ny olon-dratsy tao anaty elakelan-trano, ny alin’ny talata teo. Saika handeha 
ny rahavavin-dravehivavy izy roa ary vao avy nametraka fiara teo amin’ny “parking” ka niditra 
kely, no nisy jiolahy heverina ho nanaraka. Notifirin’ireo totohondry ilay vehivavy. Tsy vitan’izany 
mbola notsatohan’ireo antsy ihany koa mba nahazoana ny paoketra teny aminy. Nisy firavaka volamena 
avy nanaovana tamin’ny tontolo andro tao anatin’io ary nisy finday Iphone 5 sy vola ihany koa. Tsy 
teo ny raharaha, satria raha nahita an’izany ilay fofom-badiny dia nanohitra ihany koa. Saingy 
ny be noho ny vitsy ary dia voatsotoka antsy ihany koa. Tany amin’ny hopitaly no niafaran’ireto 
izay vao avy nanaporofo tamin’ny fianakaviana ny fiarahan’izy ireo. Raha ny fantatra dia efa elaela 
nisy ny andrimasom-pokonolona teny amin’iny kartie mafana iny ary efa saika ireny “couvre-feu” 
aza no mihatra. Izany anefa dia tsy nanakana tanteraka ny asan-jiolahy tsy niseho indray ny alatsinainy 
teo teny amin’iny faritra iny. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

