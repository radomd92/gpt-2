BEACH SOCCER – «CAN 2018» :: TAFAPETRAKA EO AMIN’NY LAHARANA FAHADIMY NY BAREA • AORAHA

Tsy tafavoaka velona teo anatrehan’ny Barean’i Madagasikara ny Elefantan’i Côte d’Ivoire, nandritra 
lalao roa nihaonan’izy ireo tamin’ny fiadiana ny ho tompondakan’i Afrika, taranja baolina kitra 
amina tora-pasika na ny CAN Beach Soccer notanterahina tany Ejypta. 

Tamin’ny dingan’ny fifanintsanana dia niondrika teo anatrehan’ny ekipam-pirenena malagasy, 
isa 5 noho 4, ny ekipam-pirenena ivoarianina. Omaly indray dia mbola resin’ny ekipan’i Solofo 
tamin’ny isa 9 noho 8, tamin’ny alalan’ny fanalavam-potoana ny ekipan’i Côte d’Ivoire. Nisaraka 
alalan’ny isa nitovy, samy fito, ny roa tonta teo fiafaran’ny ampahatelom-potoana fahatelo. 

Nametraka ny Barean’i Madagasikara ho eo amin’ny laharana fahadimy izany fandresena teo amin’ny 
fiadian- toerana izany. Tamin’ny taona 2016 dia efa nitana ny laharana fahadimy ihany koa i Madagasikara, 
avy nandrombaka ny anaram-boninahitra herintaona talohan’izany. Fandresena telo (indroa teo 
Côte d’Ivoire sy indray mandeha teo amin’i Tanzania) sy faharesena roa (Maraoka sy Ejypta) no vokatra 
Madagasikara tamin’ity fifaninanana kaontinantaly ity. 









Enregistrer mon nom, mon e-mail et mon site web dans le navigateur pour mon prochain commentaire. 



