KANDIDÀ FILOHA : LASA RAHARAHAN’NY SOVIETIKA SY NY ERÔPEANINA

Accueil > Gazetin'ny nosy > Kandidà filoha : lasa raharahan’ny sovietika sy ny erôpeanina 

Publié le 20 août 2018 



Tsy ankinafinafina intsony ankehitriny ny fiadian’ny tany lehibe an’i Madagasikara fa nabaribarin’izy 
toa ny tafika eo andrefan-tanàna amin’izao fotoana izao. Raha nanaraka ny fifidianana nitranga 
aloha rehetra izay nisy teto Madagasikara isika dia mbola nafenina izany. Dia mazava ankehitriny 
ny firenana ao amin’ny vondrona erôpeanina sy ny firenena sovietika no mpanohana ny kandidà maromaro 
hilatsaka ho filoham-pirenena amin’ny faha 7 novambra 2018 izao. 

Nanomboka ny voalohan’ny taona 2018 dia nanao fisehoan’ny IEM (initiative pour l’emergeance 
Madagascar) izay novolavolain’ingahy Andry Rajoelina sy ireo vazaha erôpeanina mpandraharaha 
izay mitetika ny hanao ampihimamba ny harena sy fandraharahana eto Madagasikara izy ireo. Nanao 
tsy ankinafinafiny ireto vazaha eropeanina ireto, amin’ny fanohanana ity kandidà ity hatrany 
sy teto Madagasikara. 

Ankilany indray dia fantatra fa ny firenena sovietika dia manohana kandidà maromaro koa, ka isan’izany 
Hery Rajaonarimampianina, Dama Mahaleo, Ravelonarivo Jean, Sarah Rabearisoa, Omer Berziky 
Pastera Mailhol. Nanao ilay antsoina hoe fikaonandoha iraisam-pirenena momban’ny toe-karena 
ireo tamin’ny zoma faha 17 aogositra lasa teo teny amin’ny CCI Ivato. Dia mazava tsara fa mitovy 
ny tanjon’ny firenena lehibe ireo. 

Samy namelabelatra ny fandaharan’asany daholo ny kandidà tonga teny amin’ny CCI izay niaraka 
afrikanina mpomba ny sovietika ity. Izany rehetra izany dia ny sovietika no nanao ny fikarakarana 
ary nanao ny fandaniana ara-bola rehetra. Fantatra koa fa manampy mafy amin’ny serasera ny firaisana 
ity. Aza hadino fa raha vao miresaka ny firenena sovietika dia tsy afaka misaraka aminy ny sinoa 
ny Turque. Ireo no mpiaradia sy mpifaninana amin’ny firenena erôpeanina sy amerikanina. 

Tsy ireo ihany no adin’ny firenena lehibe amin’ireo kandidà ireo fa ingahy Ravalomanana Marc dia 
amerikanina sy ny rainiboto na ny alimanina no manohana azy. 

Ny kandidà sisa indray dia mandeha irery tsy misy mpanohana avy any ivelany. Miankina amin’ny herin’ny 
hoy ny fitenenana. 

Eo anatrehan’izany indrindra no tiana hisarihana ny fisainan’ny Malagasy mpifidy amin’ny fifidianana 
izao. Tokony ho fantarina tsara ny antony anohanan’ny firenena vahiny ireny ny kandidà toa izao. 
tiana na tsy tiana dia tsy maintsy hisy takalony ireny fa tsy mandeha ho azy ka tokony hampahafatarin’ny 
ireo ny fifanarahany. Mazana dia ny fitrandrahana ny harena ankibonin’ny tany na ny any andranomasina 
ireo solika no takalon’izany. 

Io raharaha io mazana no mahatonga ny resaka fivarotana tanindrazana ataon’ny mpanao politika. 
fomba io koa no lazaina fa fanjanahan-tany vaovao izay mangeja ny firenena madinika ankehitriny. 

Ao anatin’ny kihon-dàlana tanteraka ny Malagasy ka tokony hitandrina eo anatrehan’ny raharaha 
misy ankehitriny. Rehefa ny firenen-dehibe ireo no miseho mivantana amin’ny fanohanana ny kandidà 
filatsahana filoham-pirenena toa izao dia mazana miafara amin’ny korontana sy ny ady an-trano. 
mahita ny zava mitranga maneran-tany fa ity fifidianana ity no mitarika ady ao amin’ny firenena 
raha toa ka idiran’ny vahiny toa ny misy eto Madagasikara izao ny raharaha. 

Jesy Rabelaolao 









