BASKET AMIN’NY TORA-PASIKA :: HIADY NY TAPAKILA NY AMPAHEFA-DALANA I MADAGASIKARA • AORAHA

Ady mafy no atrehan’ny ekipam-pirenena malagasy eo amin’ ny basket-ball lalaovin’olona telo, 
vehivavy latsaky ny telo amby roapolo taona, anio. Mila mandresy ireo mpilalao brezi­lianina 
ireo anio vao ho tafakatra amin’ny dingana ampahefa-dalana amin’ny lalao maneran-tany amin’ireo 
lalaovina an-torapasika na “World Beach Games 2019”, any Doha, Qatar. “Tokony ho tafavoaka mpandresy 
mpilalao malagasy raha ny vokatra azon’i Brezila hatreto”, hoy Randrianarivelo Jean de Dieu na 
Deda, isan’ny mpanazatra nanaraka ny fanomanana ny ekipam-pirenena. 

Mitovy hatreto ny vokatra azon’i Madagasikara sy i Brezila. Samy efa nahazo fandresena tokana 
faharesena iray ny ekipa roa tonta. Nandresy an’i Mongolia tamin’ny isa 21 noho 10 ireo mpilalao 
raha toa ka tamin’ny isa 11 noho 10 no nivoahan’i Madagasikara ho mpandresy. Niondrika teo anatrehan’ireo 
avokoa na ireo Malagasy (17 noho 3) na ireo brezilianina (16-11). Nilaza hatrany ity teknisiana 
fa: “tokony hifoha ny ekipa malagasy, ka hiady ny tapakila amin’ny dingana famaranana”. 











Enregistrer mon nom, mon e-mail et mon site web dans le navigateur pour mon prochain commentaire. 



