SOAVINANDRIANA ITASY : JIOLAHY AVY NANAFIKA, MATIN’NY FITSARAM-BAHOAKA – MIDI MADAGASIKARA

Tsy namelan’ireo fokonolona raha tsy tratrany ireo olon-dratsy avy nanafika fivarotana iray 
amin’iny faritra Soavinandriana Itasy iny, omaly. Dimy tamin’ireo jiolahy nanafika no voasambotra, 
nanamparan’ny hatezeran’ireo nahatratra azy ireo kosa ny iray, izay maty tsy tra-drano. Omaly 
maraina mantsy, dia mpivarotra iray no lasibatry ny asan-jiolahy tao Antanetibe. Vola mitentina 
amin’ny 20 tapitrisa ariary teo ho eo no lasan’ireo olon-dratsy. Ary tsy vitan’izay fa mbola nodarohan’izy 
ny tompon-trano izay naratra mafy tokoa. Afaka niantso vonjy ihany anefa ity farany ary rifatra 
avy hatrany ireo fokonolona. Tsy lasa lavitra dia ireo tratra ireo ny dimy tamin’ireo nanafika, 
tafaporitsaka kosa ny namany sasany. Asa raha mbola nitady ny hanohitra ihany ity farany, fa tsy 
mihitsy ireto mponina leo ny afitsok’ireto olon-dratsy fa dia nidaroka sy namono ary dia io niafara 
fahatesany io. Efa voasambotra moa ireo olon-dratsy ireto vao nisy nampandre ny mpitandro filaminana 
an-toerana. Nentina avy hatrany nanaovana fanadihadiana izy ireo, ary nalefa any amin’ny tranom-paty 
ilay jiolahy matin’ny fitsaram-bahoaka. Efa eo an-dalam-pikarohana ireo namany tafatsoaka 
moa ireto mpitandro filaminana ireto. 




















