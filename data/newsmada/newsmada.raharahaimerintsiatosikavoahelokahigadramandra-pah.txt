RAHARAHA IMERINTSIATOSIKA: VOAHELOKA HIGADRA MANDRA-PAHAFATY I POUSSY | NEWSMADA

Par Taratra sur 21/11/2019 

Nilatsaka ny didim-pitsarana! Voasazy higadra mandra-pahafaty miaraka amin’ny onitra mitentina 
tapitrisa Ariary i Poussy, lehilahy voampanga fa namono an-dRakotorahalahy Jacob Nanenaina 
i Malalatiana Juiliana, vadiny, ary Rakotorahalahy Julie Rebecca, taorian’ny fitsarana ny raharaha 
amin’ny tribonalin’Arivonimamo, sampana heloka bevava, omaly. Naharitra ora enina ny fihainoana 
lehilahy miisa dimy teny an-toerana raha tsy tonga nanatrika ny fitsarana azy kosa ny roa hafa, 
amin’ity vono olona mahatsiravina tao Mamoladahy Imerintsiatosika ity. Re tamin’ny ora farany 
afaka madiodio izy efa-dahy taorian’ny fihainoana azy tsirairay avy teo anatrehan’ny mpitsara, 
nifonja vonjimaika teny Tsiafahy nandritra ny 15 volana. 

Nanda hatramin’ny farany 

Nolavin’i Poussy hatramin’ny farany ny fiampangana azy noho ny fahitana ny ra teny amin’ny mosoarany, 
pataloany ary ny kirarony. « Mandeha ran’orona matetika aho, ary mosoara nampiasaiko namafana 
ny ra hita teny. Ny ra teny amin’ny akanjoko kosa dia noho ny fipitahan-dra tamin’ny “pansement” 
tamin’ny raiko izay naratra, ilay ra teny amin’ny kiraro kosa dia mety ho ra voahitsaka teny an-tsena 
hoy i Poussy, nandritra ny fiarovantenany. Fantatra tamin’ny fanadihadiana fa nanda ny fifampiraharana 
fianakavian’izy telo mianaka maty ireo fianakaviana roa hafa. Nambarany tamin’izany fa nitaky 
mitentina 100 tapitrisa Ar amin’ireo voaheloka namono nahafaty ny havany ny fianakavian’i Nantenaina, 
tsy nivaly, ary nohamafisiny fa tsy nahafa-po azy ny valin’ny fangatahany tao anatin’izay herintaona 
telo volana niandrasana fitsarana izay. Raha tsiahivina, miisa fito ireo voarohirohy namono 
tamin’ny fomba feno habibiana azy telo mianaka ireo ny alin’ny asabotsy 26 hifoha alahadin’ny 
aogositra 2018 tao Mamoladahy Imerintsiatosika. 





Votre adresse email ne sera pas rendue publique 















