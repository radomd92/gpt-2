VOHIBATO : DAHALO EFATRA MATIN’NY FITSARAM-BAHOAKA | NEWSMADA

Par Taratra sur 10/11/2016 

Io koa àry! Dahalo efatra indray matin’ny fitsaram-bahoaka tao Marovovotany Talatan’Ampano, 
Vohibato, afakomaly. Tonga nanafika tao amin’ity tanàna ity ny andian-dahalo maromaro nirongo 
mahery vaika tamin’io fotoana io. Tovolahy iray maty voatifitr’ireo dahalo. Tsy nanaiky lembenana 
ny fokonolona na teo aza ny fitaovam-piadiana teny am-pelatanan’ireo malaso ireo. Raikitra ny 
tratran’ny fokonolona ny efatra ka tsy namelan’izy ireo raha tsy namoy ny ainy koa. Samy nanala 
hatezerany tamin’ireto dahalo ireto izay nahita satria maro ireo efa nitondra faisana vokatry 
fanafihana nataon’izy ireo. Lasan’ireo dahalo tamin’izany ny omby maromaro. Tafaverina kosa 
omby miisa sivy. Tonga nankahery ireo niharam-boina kosa ny depiote voafidy avy ao Vohibato. Nilaza 
fa tsy maintsy vonoina avy hatrany izay dahalo tratra rehefa tsy vonona hiaro ny vahoaka ny mpitondra 


Niteraka resabe hatramin’izao ity resaka fitsaram-bahoaka ity. Tokony hahatonga saina ny dahalo 
satria tsy mitsitsy koa ireny malaso ireny rehefa manafika. Aiza ny fanjakana manoloana ny toe-draharaha 
izao? 



Les commentaires sont fermées. 

