ANDRAMASINA : NOROBAIN’NY JIOLAHY, NY CHEF ZAP NIARAKA TAMIN’NY MPAMPIANATRA EFATRA – MIDI MADAGASIKARA

Nandrasan’izy ireo ho betsabetsaka aloha ny haza vao nohaniny ny hena ! Mpampianatra efatra, niaraka 
tompon’andraikitra ny fampianarana (chef Zap) niampy mpamilina fiara iray no nosakanan’ny jiolahy 
mirongo basy, ny alarobia teo tokony ho tamin’ny 11 ora sy sasany alina tany ho any, tao Sabotsy Ambohitromby, 
Andramasina. Araka ny fampitam-baovao avy amin’ireo zandary tany an-toerana dia mety efa ho notilian-dry 
ireto mpampianatra tratra alina ireto. Eny fa na dia efa olona efatra, miaraka amin’ny môtô aza 
niaraka, mbola sahin-dry zalahy no nandromba azy. Mety efa ho fatampatany ihany koa fa tsy maintsy 
fiarana mpitondra hena handalo eo amin’ilay toerana. Araka ny fanazavana azo mantsy dia nosakan’izy 
aloha ireo mpampianatra ireto, tsy navelany anefa fa nandrasan’ireto olon-dratsy ny fiavian’ity 
mpitatitra hena. Vantany vao nipoitra io, nosakanany sy nambanan’izy ireo ny basy, izay vao niaraka 
izy ireo. Vola mitentina enina hetsy ariary no lasa, niampy finday sy entana sarobidy tany amin’izy 
Nampandre avy hatrany ny zandary teny an-toerana ireto olona voaroba ireto, saingy indrisy fa 
nadio ny rano nitan’ireo olon-dratsy. Na izany aza, efa mandeha ny fanadihadina sy fikarohana 
olon-dratsy ireto. 



