FANDROBANA FARMASIA: LASA NY VOLA MITENTINA 1 TAPITRISA ARIARY | NEWSMADA

Par Taratra sur 07/10/2019 

Fanafihana mitam-basy indray no nataon’ny jiolahy ny farmasian’Ivato, ny Asabotsy teo. Voaroba 
ny vola 1 tapitrisa Ariary. 

Nandroba ny faramasian’Ivato ny dahalo miisa ny folo lahy teo ho eo, ny asabotsy hariva teo manodidina 
tamin’ny 06 ora sy 25 minitra. Araka ny fanazavan’ny zandary dia fanafihana mitam-basy no nataon’ireto 
tamin’izany ka niditra toy ny mpividy ireo jiolahy ireo, tamin’io fotoana ary fotoana vitsy monja 
nisaron-tava sy nanambana basy poleta ireo farmasianina tao anatiny izy ireo, ny ambiny kosa nijanona 
ivelany, nihainohaino sy nanara-maso ny manodidina. Vokany, lasan’ireo tsy mataho-tody ny vola 
voaangona nandritra ny tapak’andro hariva, izay mitentina ny 1 tapitrisa ariary miampy fanafody 
rehefa avy norahonana sy nampitahorina tamin’ny basy ireo farmasianina. Taorian’ny fanadihadiana 
no namantarana fa fotoana vitsy monja no nanaovan’ireo jiolahy ireo ny asa ratsiny ka nanao tifi-danitra 
ireo jiolahy mba hanapariahany ny olona teo amin’ny manodidina ka nahafahany nirifatra nitsoaka 
elakela-trano teny an-toerana. 

Nahavoaray antso mahakasika ity tranga ity ny zandary fito lahy avy eo Talatamaty, dimy minitra 
fampandrenesana azon’izy ireo. Nanao savahao avy hatrany izy ireo fa tsy nahatratra ireo jiolahy. 
nanampy azy ireo ny Zandary 12 avy amin’ny Kaompania Ambohidratrimo. Raha ny fanazavana voaray 
tsy nisy ny aina nafoy, nandritra ny fanafihana, tsy nisy ihany koa ny naratra. Nahitana bala efatra 
marika FG Luger tavela teo amin’ny toerana nitrangan’ny fanafihana, raha ny nambaran’ny loharanom-baovao. 
tamin’izany fa efa nampiasaina ny roa tamin’ireo. Mitohy, hoy izy ireo, ny fikarohana ireo nahavanon-doza 
mandray an-tanana ny famotorana ny zandary avy ao amin’ny borigadin’i Talatamaty. Marihina fa 
vao nitrangana fanafihana ny faramasian’Ivato. 





Les commentaires sont fermées. 

