LOZAM-PIFAMOIVOIZANA :: LEHILAHY IRAY NITONDRA MÔTÔ MATY VOADONAN’NY FIARA • AORAHA

Nijininika ny ra teo amin’ny arabe. Teo no ho eo ihany dia namoy ny ainy ny lehilahy iray, manodidina 
30 taona, teny Amboditsiry, omaly, hariva tokony ho tamin’ny 1 ora antoandro. Araka ny fitantaran’ireo 
teo amin’ny manodidina dia nidona tamin’ny taksibe iray ny môtô noentin’io lehilahy io. 

Mitovitovy amin’ny tranga teny Ivanja, afak’omaly, ihany ity teny Amboditsiry ity. Niala fitohanana 
nikasa hisongona fiara ilay môtô no notsenain’ny fiara iray hafa avy any alohany. Mafy ny fianjerana 
ny fahitana azy satria môtô lehibe rahateo no nentin’ity niharam-boina. Nivoa-dra tamin’ny orony 
ny sofiny. Novidiana lafo ny tsy nisian’ny aroloha tamin’io mpitondra môtô io. 

Tato anatin’ny roa andro izay dia lozam-pifamoivoizana roa no nitranga teto an-drenivohitra 
samy namoizana aina avokoa. Afak’omaly, teny Ivanja dia vehivavy iray nentina tamin’ny môtô no 
tany ambany kamiao rehefa nisongona fiara iray. 









Enregistrer mon nom, mon e-mail et mon site web dans le navigateur pour mon prochain commentaire. 



