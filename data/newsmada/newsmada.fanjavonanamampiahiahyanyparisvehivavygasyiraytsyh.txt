FANJAVONANA MAMPIAHIAHY ANY PARIS: VEHIVAVY GASY IRAY TSY HITA EFA HO HERINANDRO IZAO | NEWSMADA

Par Taratra sur 18/03/2019 

Tao amin’ny gara Saint-Lazare, Paris, Frantsa, ny toerana nahitana ity vehivavy teratany malagasy 
antsoina hoe Vavisoa Marie Ella, 46 taona, ity farany. Ny alahady 10 marsa lasa teo, izany hoe, efa 
herinandro izay, no nanjavonany ka miteraka ahiahy eo amin’ny fianakaviany. Ireto farany izay 
namoaka filazana fikarohana momba azy. 

Mandeha ny fikarohana an’i Vavisoa Marie Ella, teratany malagasy, 46 taona, nanjavona tany Paris, 
ny 10 marsa lasa teo. Navoaka tao amin’ny pejy ”facebook”, ”Recherches et ressources entraide” 
mombamomba azy, sy ny fikarohana azy. Voalaza fa mirefy 1,65 metatra i Marie, mahia ary nanao akanjo 
mena sy fehintenda volondavenona. Manan-janaka roa antsoina hoe Amanda sy i Stanley izy, ary samy 
Frantsa avokoa izy ireo. Tao anatin’izay herinandro izay, tsy nahenoana vaovao ity renim-pianakaviana 
ity. Tany amin’ny gara Saint-Lazare, Paris, ny nahitana azy farany, raha ny vaovao hita ao amin’ny 
”facebook”, ”Recherches et ressources entraide”. 

Efa eo am-pelatanan’ny kaomisarian’ny polisy any Cergy Pontoise ny raharaha, ary efa manao ny 
izy ireo. Tsy mbola nahitam-bokany aloha izany hatramin’ny omaly. Mampahatsiahy ny zava-nitranga 
an’i Andotiana, ilay tovovavy malagasy nanjavona efa ho iray volana ihany koa tany Frantsa, izay 
hita faty tanaty rano, ity fanjavonana. Manahy toe-javatra mitovitovy amin’izany ny olona mahafantatra 
Marie. Voalaza fa tsy fanaony ny mandeha ka tsy miverina na tsy mampilaza ny olona akaiky azy, indrindra 
efa manan-janaka roa izy. 

Tsy mpiseho any Frantsa 

Amin’ny ankapobeny, tato ho ato vao nisy trangan-javatra tahaka izao, any Frantsa, indrindra 
ny mahazo ireo teratany malagasy. Tsy mpiseho any an-toerana ny toe-draharaha tahaka izao, izay 
fanontaniana maro amin’ireo mpiray tanindrazana. Na ny fanadihadiana momba ny nahafaty an’i 
aza, tsy mbola voavaly. Saingy, nisafidy ny hangina ny fianakaviany momba ny raharaha. Andrasana 
ny vokatry ny fikarohan’ny polisy frantsay momba ity farany, ary manan-jo hahalala ny marina ny 
rehefa vita ny fanadihadiana. 



Les commentaires sont fermées. 

