FIAINAN-TOKANTRANO :: MIHAMAHAZO VAHANA NY OLANA EO AMIN’NY MPIVADY • AORAHA

Fikorontanan’ny tokantrano. Mateti-piseho tato ho ato ny disadisa eo amin’ny mpivady, araka 
filazan’ireo manam-pahaizana momba ny toetra (Psychologue). Ny fikorontanan’ny fiaraha-monina 
mpivady no tena manimba an’ilay tokantrano raha ny fanamarinan’izy ireo ka mitarika amin’ny fisaharana 
ohatra. Misy amin’ireo mpivady aza no mifamono mihitsy. 

“ Efa mahaleo tena kokoa ny vehivavy ankehitriny. Tsy miandry an’ilay hoe velomina fotsiny intsony 
ireo. Misy ihany koa ireo mpivady tsy mihaona matetika noho ny rotorotom-piainanana. Betsaka 
fepetra takian’ny fiaraha-monina toa lasa vesatra ho an’ilay mpivady sy ny maro hafa ”, hoy Andrianilaina 
filohan’ny Holafitry manam-pahaiza momba ny toetra eto Madagasikara, omaly. 

Na izany aza, nanamafy ny avy amin’io Holafitra io fa maro ireo mpivady no manatona azy ireo ankehitriny 
hisorohana ny fisaharam-panambadiana na ny fitadiavana hevitra mba tsy handravana an’izay zavatra 
ireo nanangana manoloana an’ireo olana maro sedrain’ny mpivady. Misy ihany koa ireo mbola mikaroka 
hanavotana ny tokantranony. 

Fitiavana be loatra! 

“Tsy voatery ny mpivady no manatona aty aminay. Misy, ohatra, ilay olona tena nampijaly be ny vadiny 
nahatsiaro tian’ity farany be loatra ka mihevitra fa hiverina indray na hitady ny fototry ny olana 
amin’izy ireo dia mitady vahaolana avy eo”, araka ny fanampim-panazavan’Andrianilaina Koloina. 
fa ny fijeren’izy ireo ny fototry ny olana eo amin’ireo olona ireo no anisan’ny vahaolana atolony. 

Fantatra fa tsy mahasakana ny olona tsy hanatona an’ireny manam-pahazaina manokana momba ny toetra 
ny sarany aloa , izay manomboka amin’ny telo alina ariary hatramin’ny iray hetsy ariary. Misy koa 
ireo manam-pahaiza momba ny toetra efa mpiasam-panjakana ka maimaim-poana ny fanatonana azy. 
hetsika fampahafantarana ny asan’izy ireo ao amin’ny Holafitra amin’ny alatsinainy ho avy izao, 
amin’ny Akademia Tsimbazaza. Misokatra ho an’ny rehetra io hetsika io. 









Enregistrer mon nom, mon e-mail et mon site web dans le navigateur pour mon prochain commentaire. 



