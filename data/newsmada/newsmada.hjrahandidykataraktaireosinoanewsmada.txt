HJRA  : HANDIDY KATARAKTA IREO SINOA | NEWSMADA

Par Taratra sur 23/05/2018 

Efa nanomboka ny 16 mey teo isa-maraina ny fitiliana katarakta sy fanomezana fanazavana manokana 
ny fandidiana katarakta hataon’ny dokotera sinoa etsy amin’ny hopitaly HJRA Ampefiloha. 

Hatao manomboka ny 31 mey hatramin’ny 10 jona izao kosa ny fandidiana ho an’ireo vita fitiliana 
voamarina fa misy katarakta. 

Tafiditra ao anatin’ny fiaraha-miasan’ny minisiteran’ny Fahasalamam-bahoaka sy ny vaomiera 
misahana ny fahasalaman’ny Repoblika entim-bahoakan’i Sina izao hetsika ara-pahasalamana 
katarakta izao. 

Hisy andiana dokotera sinoa ho tonga hanao izany fandidiana izany ary ho maimaimpoana ny fanatanterahana 
etsy amin’ny HJRA. 

Efa manana traikefa amin’ny fandidiana ny dokotera sinoa. Arifomba ny fitaovana ampiasaina ary 
betsaka ireo tonga nanao fitiliana. 

Betsaka ny Malagasy tratran’ity areti-maso katarakta ity indrindra rehefa miha-mahazo taona. 
betsaka ihany koa anefa ireo nodidina ka niverina nahita tsara indray taty aoriana. 



Les commentaires sont fermées. 

