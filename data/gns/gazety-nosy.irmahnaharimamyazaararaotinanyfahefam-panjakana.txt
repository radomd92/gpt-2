IRMAH NAHARIMAMY : AZA ARARAOTINA NY FAHEFAM-PANJAKANA

Accueil > Gazetin'ny nosy > Irmah Naharimamy : Aza araraotina ny fahefam-panjakana 

Publié le 10 avril 2019 



Nanomboka omaly tao Toamasina renivohitra ny tetik’asa “Himo-Act”. Manodidina ny fanadiovana 
tanàna aloha no natao. Tonga nanokatra ny hetsika tany ny minisitra ny Atitany, Razafimahefa Tianarivelo, 
ny minisitra ny Harena ankibon’ny tany, Ravokatra Fidiniarivo. Nanaitra ny mpanara-baovao kosa 
ny naha-teo anivon’ireo minisitra roalahy mbola amperin’asa ireo an-dRtoa Naharimamy Irmah, 
efa tsy minisitra intsony fa efa nametra-pialana, ary nasongadina tamin’io hetsika io izy sy ny 
hofidiana solombavambahoaka azy ao Toamasina renivohitra. 

Aoka hotsorina fa tena fanararaotana ny fahefam-panjakana izao, ary tena lalaovina anaovana 
ankolaka ho amin’io fifidianana depiote io izao. Fotoana izay sady tsy mbola anaovana izany fampielezan-kevitra 
rahateo. 

Raha ny marina dia tokony teo avokoa ireo kandida hofidiana depiote ao Toamasina izany, satria 
minisitra teo aloha vitsivitsy amin’izy ireo ary misy solombavambahoaka teo aloha koa. Sa rehefa 
kandidam-panjakana dia tsy mahazo mifanatona amin’ny mpitondra fanjakana sy tsy afaka manakaiky 
hetsika ataon’ny mpitondra fanjakana? 

Raha kandida hafa ve izao no nanao toa an-dRtoa Naharimamy Irmah io tsy efa notoriana teny amin’ny 
sy ny Hcc ka nitakiana ny fanafoanana ny fahafahany milatsaka hofidiana (dis- 

qualifié)? Azo antoka fa raha anontaniana an’izao raharaha izao na andefasana taratasy fitoriana 
ny Ceni sy ny Hcc dia resaka hafa indray no havalin-dreo an’izao tranga tena azo ambara fa “miharihary 
ny tafika andrefan-tanàna” izao. 

Maninona zao raha mijoro tany anivon’ny olom-pirenena tsotra tonga hifanotrona sy handray anjara 
tetik’asa raha tsy maintsy tonga tao i Naharimamy Irmah ? 



