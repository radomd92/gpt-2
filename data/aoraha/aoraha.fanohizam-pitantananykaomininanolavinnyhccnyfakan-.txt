FANOHIZAM-PITANTANA NY KAOMININA :: NOLAVIN’NY HCC NY FAKAN-KEVITRY NY PRAIMINISITRA MOMBA IREO BEN’NY TANÀNA • AORAHA

Nolavin’ny Fitsarana avo momba ny lalàm-panorenana (Hcc) ny fakan-kevitra nataon’ny Praiminisitra 
Christian, afak’omaly, amin’ny tokony handraisan’ireo lefitra ny fitantanana ny kaominina 
tapitra ny fe-potoam-piasan’ireo ben’ny tanàna. Araka ny hevitra laharana 08-HCC/AV navoakan’ny 
omaly, dia « hitarina ny fe-potoam-piasan’ireo ben’ny tanàna sy mpanolotsaina mandra-pahatongan’izay 
mpitantana vaovao voafidim-bahoaka ». Hafa kosa ny fepetra ho an’ireo ben’ny tanàna hirotsaka 
amin’ny 27 novambra 2019. 

Mazava ny fepetra ho an’ireo ben’ny tanàna mikasa ny hilatsaka hofidiana indray. Voalazan’io 
ny HCC io hatrany fa « rehefa hisokatra ny fotoam-pisoratana anarana eny anivon’ny Rafitra misahana 
fanaraha-maso ny firotsahan-kofidiana isaky ny distrika (Ovec), dia tsy maintsy mametra-pialana 
mpitantana ny tanàna am-perinasa izay nahavita fisoratana anarana ara-dalàna. Ny lefiny no hanolo 
azy ireo, ka hiandraikitra ny fampandehanan-draharaha eny anivon’ny kaominina mandra-pivoakan’ny 
ôfisialy sy mandra-pahavitan’ny fifamindram-pahefana eo amin’ireo ben’ny tanàna teo aloha 
ireo ben’ny tanàna vaovao ». Mampihatra ny andalana faha-309 ao anatin’ny lalàna fehizoro laharana 
io fepetra napetraky HCC io. 

Etsy andanin’izany, namoaka filazana momba ny fanamarinana ny fandoavan-ketra ho an’ireo kandidà 
fifidianana kaominaly ihany koa ny Foibem-pitondrana ankapobeny momba ny Hetra ao amin’ny minisiteran’ny 
sy ny Toekarena. Takin’izy ireo ny hanamarinan’ ireo mpilatsaka hofidiana ny hetra sy ny haba naloany 
amin’ireo Sampan-draharahan’ny hetra (CGI) isaky ny distrika. Nahazo baiko avy any amin’io sampan-draharaha 
amin’ny minisiteran’ny Vola sy ny Toekarena io ny Ovec mba tsy handray ny taratasy filatsahan-kofidian’ireo 
tsy nahaloa hetra ara-dalàna. 











Enregistrer mon nom, mon e-mail et mon site web dans le navigateur pour mon prochain commentaire. 



