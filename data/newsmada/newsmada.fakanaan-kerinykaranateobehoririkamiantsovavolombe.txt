FAKANA AN-KERINY KARANA TEO BEHORIRIKA  : MIANTSO VAVOLOMBELONA NY POLISY MISAHANA NY HELOKA BEVAVA | NEWSMADA

Par Taratra sur 10/06/2017 

Mangataka fiaraha-miasa amin’izay olona afaka hijoro vavolombelona ka nahita ny zava-nitranga 
ilay fakana an-keriny Karana teo Behoririka, ny alarobia maraina teo ny polisy misahana ny heloka 
(BC)… 



Na teo aza ny fahitana ny sarin’ireo jiolahy naka an-keriny an’i Pradeep Chandarana teny Behoririka, 
alarobia teo, manao antso amin’izay olona afaka hijoro vavolombelona ka nahita ny zava-nitranga 
ity fakana an-keriny ity, ny polisin’ny BC. Raha ny fahitana ny sary azon’ny camera de surveillance, 
ny 30 taona eo ho eo ireo jiolahy tompon’antoka tamin’ity fakana an-keriny Karana ity. Efa maty 
tanteraka ny fomba rehetra nentin’ireo jiolahy nanatanteraka ilay fakana an-keriny. Nohamafisin’ny 
kosa fa mijanona ho tsiambaratelo ny momba izay olona manome loharanom-baovao sy/na mijoro vavolombelona 
raharaha toy izao. 

Mbola any am-pelatanan’ireo jiolahy hatramin’izao ity Karana tompon’ny hotely Grand Mellis 
Analakely ity. Hatreto aloha tsy mbola nandrenesam-baovao ny amin’ny vola takalon’aina tadiavin’ireo 
ny fianakavian’ilay Karana nisy naka an-keriny. Nohamafisin’ny polisy fa isan’ny mampanano 
ny asan’ny mpitandro filaminana amin’ny raharaha fakana an-keriny toy izao ny tsy fahasahian’ny 
nalaina an-keriny mitaraina avy hatrany any amin’ny mpitandro filaminana. Eo aloha, ny tahotra 
mandrahona amin’ny fianakaviana mba tsy hampandre ny mpitandro filaminana ireo mpaka an-keriny 
vitavitaina mangingina ny fanomezana ny vola tadiavin’ireo jiolahy. 

Tsiahivina fa iray andro mialoha io no navotsotr’ireo mpaka an-keriny i Yanish Ismaël, ilay zanaka 
nisy naka an-keriny teny Ilafy. Ny ampitson’io anefa no nitranga ny fakana an-keriny an’i Chandarana 
Behoririka. Jiolahy nandeha moto nitondra basy Kalach no tompon’antoka tamin’izany. 



Les commentaires sont fermées. 

