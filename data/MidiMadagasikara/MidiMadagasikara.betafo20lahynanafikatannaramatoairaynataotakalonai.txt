BETAFO : 20 LAHY NANAFIKA TANÀNA, RAMATOA IRAY NATAO TAKALON’AINA – MIDI MADAGASIKARA

Matetika no itrangana fanafihan-jiolahy ao amin’ity kaominina Ambohimasina Betafo ity, mandry 
ny mponina tato ho ato izay fa sesilany loatra ny fanafihana. 

Jiolahy manodidina ny 20 lahy izao no nanafika tao amin’ny tanàna antsoina hoe Ambohitrinibe, 
Ambohimasina, ny alin’ny sabotsy lasa teo. Vao teo an-tokotany dia tsy nitsahatra nanapoaka basy 
jiolahy nentina nampihorohoroana ny mponina teo an-toerana. Raha ny fanazavan’ny olona iray 
voatafika dia isaky ny dimy minitra ireo jiolahy dia manapoaka basy hatrany, ka nahatratra 9 ny 
nandritra ny fanafihana. Raiki-tahotra ny mponina ka tao ireo nitsoaka nandositra raha vao nahare 
fipoapoaky ny basy. Tokantrano iray no nidiran’ny jiolahy telo nandritra izany fa ny sasany kosa 
tety ivelany. Tsy nanaiky lembenana anefa ny lehilahy iray tao amin’ity tokantrano ity ka namaly, 
tamin’ireo jiolahy telo lahy , ary voalaza fa resiny ireo jiolahy ireo. Tampoka anefa, nitora-bato 
naman’ireo jiolahy ka voa teo amin’ny lohany ilay rangahy ka torana tsy nahatsiaro tena intsony. 
izany, nalainy ny vadin’ity rangahy ity ka nasainy nitety ny tanana ary nanondro ireo mpanankarena 
an-toerana. Mpivarotra iray no lasibatra voalohany, ramatoa antsoina hoe mamafara Hanitra. 
amin’ny lavarangana ireo jiolahy no niditra, norobainy ilay fivarotana , noraofiny avokoa ny 
rehetra niaraka tamin’ny vola iray hetsy ariary. Ankaotra io fivarotana io dia tokantrano telo 
no voaroba ka nahazoan’ireo jiolahy entana sy vola. 

Tsy nijanona hatreo ny habibiana nataon’ireo jiolahy fa nentiny natao takalon’aina ilay ramatoa 
nambaran’ireo jiolahy fa raha misy manaraka dia hovonoiny ity ramatoa ity. Nony afaka 2 km niala 
tanana dia naveriny ihany ity farany, saingy efa nodarohiny ka folaka ny tanany ary noratrana tamin’ny 
ny tavany. Tsy fantatra mazava aloha hatreto ny tena nahazo ity ramatoa ity fa avotra soa aman-tsara 
ny ainy. 

Nomarihan’ireo fokonolona fa niantso ny mpitandro filaminana ihany izy ireo saingy narirarira 
tsy nohenoina fa fanontanina maro indray no nasetry azy. 




















