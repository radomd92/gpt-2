TOAMASINA : JIOLAHY TELO NANAFIKA MPAMONGADY TAO MORARANO – MIDI MADAGASIKARA

Efa manao ny ezaka rehetra hanaraha-maso ireo jiolahy mitam-piadiana manafika tranom-barotra 
mpitandro filaminana ao Toamasina, saingy mahita hirika hamelezana ireo kendreny hatrany ireo 
mpitondra basy, ary mahalala tsara ihany koa ny fandaharam-potoan’ny mpitandro filaminana amin’ny 
ataony. Ny sabotsy teo tokony tamin’ny 10 ora maraina dia tranom-barotra mpamongady vary sy voamaina 
enta-madinika tao Morarano, tsy lavitra ny sampanan-dalana, “quatre chemins”, izay misy mpitandro 
filaminana manao fandaminana fifamoivoizana sy manara-maso ny filaminam-bahoaka, no notafihan’ireo 
telo nitondra basy PA iray izay nanao taingin-telo tamin’ny moto scooter iray. Lasan’izy ireo 
ny vola 800.000 ariary, ary tsy naharitra 2 na 3 minitra izy ireo nanao ny fanafihana nataony. Raha 
fanazavana dia hain’ireto jiolahy tsara ny fisian’ny vola tao amin’ity tranom-barotra mpamongady 
saingy tsy nampoizin’izy ireo fa efa nanatitra ny vola maty tany amin’ny banky ny tompon’ny tranom-barotra 
fandalovan’izy ireo. Tsy nisy aloha ny fipoahan’ny basy na efa nandrangaranga izany izy ireo. 
nahazo ny vola notadiaviny ireto jiolahy telo dia lasa nandositra avy hatrany. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

