TRAFIKANA RONGONY : MIRONGATRA TANTERAKA, MANDRAY ANJARA IHANY VEHIVAVY – MIDI MADAGASIKARA

Ny alakamisy lasa teo, tao Mahajanga, vehivavy miisa 3 no tratehaky ny polisim-pirenena niaraka 
rongony sivy fonosana. Manodidina ny dimy kilao eo ny fitambaran’izany rongony izany satria milanja 
amin’ny 500 grama eo ny fonosana iray. Avy hatrany dia nentina natao famotorana izy telo mirahavavy 
fantatra fa ny roa mitady olona hividy rongony ary ny iray kosa mpivarotra mihitsy. Ny Polisy misahana 
zava-mahadomelina ao Mahajanga moa no naharay fitarainana maro avy amin’ny mponina ka rehefa 
teny an-toerana izy dia tratra tokoa ny mpanao ratsy. 

Ankoatra izay, dia mbola nisy koa tranga hafa tao Ihosy. Rongony roa kitapo sy roa harona plastika 
vonona ho amidy mantsy no tratehaky ny mpitandro filaminana tao antranona lehilahy iray ny alakamisy 
teo. Miparitaka tokoa ny rongony any an-toerana ka nanao fitarainana tany amin’ny polisy ny mponina 
farany. Ireo mponina ireo ihany no nahalala ny fisian’io rangahy io ka nanoro ny misy azy ny mpitandro 
« Ralava somitra » ny anaram-bositra hiantsoan’olona ity lehilahy ity ary voamarina tanatin’ny 
natao taminy fa anisan’ny mpamatsy zava-mahadomelina ao amin’ny faritra Ihosy ny tenany. Nisy 
efatra hafa koa mpiara-miombon’antoka tratra niaraka taminy. Fantatra ary fa i « Ralava somitra 
no mamoaka ambongadiny ireo rongony ary ireto efatra farany kosa no mivarotra azy an-tsinjarany. 
eo am-pelatanan’ny polisy avokoa ireo raharaha ireo ary efa miroso amin’ny fanadihadihaana lalina 
ireo. Hatreto dia fantatra fa atao andri-maso ao amin’ny polisy avokoa ireo tompon’antoka amina 
rongony ireo. 




















