ANJOZOROBE : RANGAHY MATY NODOMINA “TAXI-MOTO” – MIDI MADAGASIKARA

Raim-pianakaviana iray no namoy ny ainy tao anatina lozam-pifamoivoizana omaly tany amin’iny 
iny. Môtô roa no nifandona tamin’izany. 

Tsena ny andro omaly tany an-tampon-tanan’Anjozorobe. Fanaon’ireo olona avy any ambanivohitra 
miakatra ao an-tampon-tanana araka izany, mamonjy izany tsena izany. Anisan’izany ireto mpivady, 
niaraka teny ambony kodiaran-droa. Indrisy anefa, fa tsy tafaverina intsony tany amin’ny tanana 
azy ity raim-pianakaviana iray niaraka tamin’ny vadiny. Marihana, fa nitondra kodiaran-droa 
ireo ary teny an-dalana, teo amin’ny fokontany Ambohimijery, kaominina Ambongamarina izy ireo 
niharan-doza. Somary tery ny lalana ary misy fiolanana. Izany hoe tsy mifankatazana mihitsy ireo 
hifanena. Tamin’io fotoana io anefa, araka ny fampitam-baovao avy any an-toerana, no nisy taxi-moto 
nirafarafa avy any, tsy nahita mihitsy azy mivady ireto. Handeha hianavaratra haka olona any an-toerana 
io, raha ny fantatra ary somary nandeha mafy. Ireto mpivady ihany koa, tsy nanam-po velively ny 
môtô avy any. Tsy tana intsony araka izany ny fifandonana teo amin’ny roa tonta; izay mafy dia mafy 
Raha ny vaovao hatrany dia samy naratra na ilay tovolahy nitondra ilay taxi-moto nandona na ireo 
roa voadona. Ilay rangahy niaraka tamin’ny vadiny kosa no voalaza fa tena voa mafy, satria dia nahitana 
tao amin’ny lohany. Nentina niakatra, namonjy toeram-pitsaboana tao Anjozorobe araka izany 
naratra ireto. Ilay tena voa mafy kosa no tsy maintsy nentina niakatra taty an-dRenivohitra noho 
haben’ny fahavoazana nihatra taminy. Indrisy anefa, fa vao nigadona teto izy dia namoy ny ainy. 
tany an-toerana nanao ny fizahana ifotony moa ireo zandary tompom-paritany any an-toerana. Efa 
rahateo ilay tovolahy nandona, saingy aorian’ny fitsaboana azy vao azo hadihadiana hoy ny fanazavana 


















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

