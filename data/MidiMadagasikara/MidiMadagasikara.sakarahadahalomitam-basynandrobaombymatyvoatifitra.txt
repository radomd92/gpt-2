SAKARAHA : DAHALO MITAM-BASY NANDROBA OMBY, MATY VOATIFITRA – MIDI MADAGASIKARA

Ela nanaovan-dratsy ka sendra ny nahay azy. Malaso raindahiny iray ikoizana amin’ny halatr’omby 
fandrobana arahina fanolanana any amin’ny Distrikan’i Sakaraha no maty voatifitra, afak’omaly 
nandritra ny fanafihan-dahalo nitranga tao amin’ny Fokontany Antsokay. Raha ny vaovao voaray, 
notafihan’ny dahalo nitam-piadiana nisesy ity tanàna ity, tao anatin’ny herinandro, izay nahalasana 
tao am-bala hatrany, ka niray hina ny mponina niambina ireo mpandroba. Ny asabotsy alina io, dahalo 
latsaky ny folo nitondra basy sy lefona ary famaky no nandroba tao Antsokay. Iny saika hamoaka ny 
tao anaty vala iray iny ireo malaso izay niravaka mohara no tonga dia notifirin’ny tompon’omby, 
dahalo tanora erotrerony iray manodidina ny 22 taona eo no maty. Vao nahita ny namany lavon’ny bala 
mpandroba, dia nitsoaka nandositra avokoa. Raha ny fanazavana azo hatrany, tsy nampoizin’ireto 
zatra ny làlan-dririnina ireto, fa efa niandry mafy azy ireo tao anaty haizina ny Fokonolona teo 
« Tsy nandaitra tamin’ity indray mitoraka ity ireo karazana ody gasy mahery tsy laitram-bala, 
ireharehan’ireo malaso fatratra », hoy ny mponina. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

