ONIVERSITE PÔLITEKNIKA :: MANOME ROA AMBY FITOPOLO ORA HIFAMPIRESAHANA IREO MPIANATRA • AORAHA

Nanambara ireo mpianatra eny amin’ny polyteknika Vontovorona fa manome fe-potoana roa amby fitopolo 
ny fitondram-panjakana izy ireo mba hifampiresahana sy hijerena akaiky ny olan’ny mpianatra, 
ny voalazan’ny mpitondra tenin’izy ireo teny an-toerana, omaly. Raha ny fantatra, raha tapitra 
fe-potoana napetrak’izy ireo ity ka tsy misy ny fifampiresahana dia aorian’izay izy ireo vao handinika 
ny hitakian’ izy ireo ny fangatahany. Raha tsiahivina dia tamin’ ny 25 febroary lasa teo ireo mpianatra 
nanomboka ny fitokonany. Fitakiana ny fanatsarana ny fotodrafitrasan’ ny fidiovana sy ny efitrano 
no anton’ny fitakian’izy ireo tamin’ izany. Eo ihany koa ny fandavana ny fiakaran’ny hofan-trano 
avo telo eny nefa ny trano hipetrahana tsy misy fikarakarana ary efa mihoatra ny tokony ho izy ny 
mpianatra miara-mipetraka , hoy ny fanazavana. 

Noho ny fihoaram-pefy izay niseho nandritra ireo fitokonana misesisesy notanterahin’ireo mpianatra 
nisian’ny fisamboran’ny mpitandro filaminana ny efatra tamin’izy ireo, anefa dia manamafy indray 
fitakiany ireto mpianatra ireto .“ Tsy ekenay ny sazy izay nomena ireo namanay sy ny fisamborana 
. (…) Angatahinay ihany koa ny famelana madiodio azy ireo”, hoy ny mpitondra tenin’ny mpianatra 
Vontovorona, omaly. 

Ankoatra izany, nanamafy indray ireto mpianatra eny an-toerana ireto fa mangataka ny hanorenana 
matihanina eny an-toerana mba hahafahan’ izy ireo manao fampiharana amin’ny fianarana ataon’ 
ireo. Ankoatra izay, mangataka ny hampiharana izay rehetra fampanantenana sy vahaolana natolotry 
tompon’andraikitra ho azy, ireto mpianatra ireto. 









Enregistrer mon nom, mon e-mail et mon site web dans le navigateur pour mon prochain commentaire. 



