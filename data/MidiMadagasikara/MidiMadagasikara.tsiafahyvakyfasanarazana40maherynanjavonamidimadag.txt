TSIAFAHY : VAKY FASANA, RAZANA 40 MAHERY NANJAVONA – MIDI MADAGASIKARA

Razana efapolo be izao, no indray tsy hita teny amin’iny faritr’i Tsiafahy iny, ny alarobia lasa 
Araka ny fampitam-baovao azo, dia fasana roa no vaky tamin’io fotoana io teo amin’ny toerana antsoina 
Ambohidrazana. Toy ny trangana vaky fasana rehetra, dia tsy nisy nahatsikaritra izany raha tsy 
aorian’ny nitrangan’ilay asa ratsy. Mihataka ny tanàna rahateo no misy ireo fasana, ka olona sendra 
no nahatazana ny fasana mivoha. Rehefa notsirihan’ireo tomponandraikitra sy ny tompon’ny fasana 
tao anatiny, dia hita fa lasibatr’ireo mpangalatra taolam-paty. Saika tapitra nanjavona avokoa 
ny razana tao amin’ilay fasana iray, raha vitsivitsy kosa ny tao amin’ny ilany. Raha atotaly, dia 
eo amin’ny 43 eo ho eo ireo razana lasan’ireo olon-dratsy. Vinavinan’ny maro ny hoe mety niverimberen’izy 
matetika ireto fasana ireto. Tsy fantatra intsony aloha, fa ny fantatra dia efa eny am-pelan-tanan’ny 
filaminana ny raharaha. Tsy foana tokoa akory fa nangingina kely fotsiny ity resaka vaky fasana 
tato ho ato. Angamba leon’ny miady fasana ry zalahy ka naleony niditra am-piangonana indray. Mitovy 
tsinona, samy mbola mistery ho an’ny rehetra ny hanaovana ireo zavatra angalarina, na io taolam-paty, 
io lakolosy. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

