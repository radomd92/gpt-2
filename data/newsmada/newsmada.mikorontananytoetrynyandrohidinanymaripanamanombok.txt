MIKORONTANA NY TOETRY NY ANDRO: HIDINA NY MARIPANA, MANOMBOKA RAHAMPITSO | NEWSMADA

Par Taratra sur 19/06/2019 

Manomboka rahampitso ka hatramin’ny asabotsy, hikorontana ny toetry ny andro eto amintsika noho 
fisian’ny rivotra sy andro ratsy ao atsimon’ny lakandranon’i Mozambika. Noho izany, hiseho aty 
tapany atsimo ny vokatr’ireo fikorontanana ireo ary hiitatra manerana ny Nosy mihitsy. Ho rakotra 
ny lanitra ary ho avy ny orana amin’ny faritra maromaro, ho betsaka izany orana izany ho an’ny atsimo 
ary hahazo vahana hatraty amin’ny tapany avaratra. Mbola manjaka koa ny alizay mitondra hatsiaka 
hidina ny maripana farany ambony eto amin’ny afovoan-tany. Eo anelanelan’ny 13 sy 15 °C ny maripana, 
rahampitso ka hatramin’ny asabotsy. Mila mitandrina noho izany ny rehetra, indrindra ireo marefo 
mety hahazo vahana ny aretina toy ny gripa sy ny kohoka vokatr’izay fidinan’ny maripana izay, hoy 
filazana manokana nalefan’ny sampana mpamantatra ny toetry ny andro, omaly. 



Les commentaires sont fermées. 

