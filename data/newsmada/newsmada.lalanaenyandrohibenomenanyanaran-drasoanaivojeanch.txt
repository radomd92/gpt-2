LALANA ENY ANDROHIBE: NOMENA NY ANARAN-DRASOANAIVO JEAN CHARLES | NEWSMADA

Par Les Nouvelles sur 29/06/2018 

Notokanana omaly ny lalana Rasoanaivo Jean Charles, mirefy 2 km manoloana ny tanàna iorenan’ny 
fibeazana ireo olona manana fahasembanana amin’ny saina Les Orchidées Blanches, eo Androhibe 
mitohy hatrany amin’ny sekoly ambony Enam. Olona manana fahasembanana amin’ny saina sady tratran’ny 
parkinson izy ka ho fitsinjovana azy, nametraka didy miafina ny reniny nilaza fa amin’ny fotoana 
ahafahan’ny fianakaviana mitaiza an’i Jean Charles intsony noho ny vesatry ny fahasembanany, 
ny fikambanana manabe olona toa azy ny fananany rehetra. Io fikambanana io no hikolokolo sy hikarakara 
mandra-pahafatiny. 

Noraisin’ny fikambanana Les Orchidées Blanches an-tanana i Jean Charles fantatry ny rehetra 
anarana hoe Razoky, ny taona 1976. Tena ela velona izy satria nahatratra 75 taona ary niavaka tamin’ny 
mankasitraka ny fanehoana fitiavana nomena azy, hoy ny mpitantana ny akany, Randrianarivony 
omaly teny an-toerana. 

Nitondra soa ho an’ny fikambanana ny fandraisana an-tanana azy fa niitatra ny fotodrafitrasa. 
1 000 no efa nahazo tombontsoa teo amin’ny akany hatramin’ny niorenany. Andro fahatsiarovana 
nahaterahan-dRasoanaivo Jean Charles, omaly ka nampifanandrifiana amin’ny fitokanana ny lalana 
ny anarany. 



Les commentaires sont fermées. 

