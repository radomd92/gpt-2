KIDNAPPING KARANA  : TSY MANOME VAOVAO NY FIANAKAVIANA, SAHIRANA NY MPITANDRO FILAMINANA | NEWSMADA

Par Taratra sur 21/04/2016 

Miverina indray ny kidnapping eto amin’ny tanàna. Karana iray mpivarotra eny Andravoahangy, 
naka an-keriny ny talata alina. Tsy hita izy hatramin’izao. 

Iray andro taorian’ny nahavotsotra ilay Karana tany Antsirabe, karana iray indray, atao hoe Zaid, 
nisy naka an-keriny teny Andravoahangy, ny tatala alina teo, nanodidina ny tamin’ny 8 ora. Fantatra 
efa handeha hody ilay Karana tompon’ny Quincaillerie Ny Atsimo no nisy efa-dahy nanatona ary nanambana 
azy. Nentin’ireo jiolahy niaraka tamin’ny fiarany io karana iray io, ary efa tamin’ny 10 ora alina 
hita teny Antanimena ny fiarany. Ilay karana kosa tsy hita izay nanjavonany. Fantatra, nanomboka 
fa nisy naka an-keriny ilay karana io, mizaka ny zom-pirenena frantsay, saingy mbola tsy fantatra 
ireo olon-dratsy nanao izany. Tsy hay ihany koa ny vola takin’ireo jiolahy hatramin’ny omaly aloha. 

Araka ny fanazavan’ny mpitandro filaminana, sahirana izy ireo amin’ny fikaroham-baovao noho 
fianakaviana tsy miteny na inona na inona. Tsy mbola fantatra ihany koa ny mombamomba ireo jiolahy, 
Tarik’iza indray ny miverina manao kidnapping rehefa nangingina nandritra ny volana vitsvitsy 
Raha ireo nalaza hatramin’izay, efa any am-ponja, toa an-dry Stéphanie, Djaffar, sns. 

Toy ny asan-jiolahy rehetra, ny eo tratra, ny hafa mipongatra, ity resaka fakana an-keriny ity, 
sarotra ny famongorana azy. Raha momba ilay Karana tany Antsirabe izao, voalaza fa nisy olona ambony 
amin’izy io. Olona akaiky ilay olona ambony voatontonona ny iray amin’ireo voasambotra tany Antsirabe. 
ny famotorana. 



Les commentaires sont fermées. 

