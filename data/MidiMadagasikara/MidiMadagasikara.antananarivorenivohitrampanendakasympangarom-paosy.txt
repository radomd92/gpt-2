ANTANANARIVO RENIVOHITRA: MPANENDAKA SY MPANGAROM-PAOSY 216 NOSAMBORIN’NY PÔLISY – MIDI MADAGASIKARA

Eo anatrehan’ny tsy fisian’ny fandriampahalemana manjaka eto an-dRenivohitra, dia misy ny hetsika 
ataon’ireo pôlisy eto an-dRenivohitra, tato anatin’ny roa herinandro izay. Fantatra ary fa tafakatra 
ireo tontakely voasambotra. « Opération d’Harcèlements » izay nentina nanaovana antsojay ireo 
ratsy » hoy ny fanazavana azo. Eny amin’ireo faritra mafana sy voalaza fa anjakan’ny tsy fandriampahelamana 
moa, toy ny faritra : Andavamamba, Isotry, Manarintsoa, Anjanahary, Namontana, 67Ha, Andohatapenaka, 
no tena nisian’izay hetsika izay. « Nandritra ity hetsika izay naharitra roa herinandro izay, 
nisy fanaovana hazalambo sy antsojay ireo mpanendaka, mpamaky trano, mpanao hala-botry, mpangalatra 
sy mpanao sinto-mahery eny amin’ireo faritra voalaza ireo. Ny fandraisana fepetra hentitra mahakasika 
mpiloka an-dalambe izay tsikaritra, fa zary laza toerana fitangoronan’ireo mpanao sinto-mahery 
mpanendaka mitily ireo mpandalo » hoy hatrany ny fampitam-baovao azo. Ankoatr’ireo, dia fantatra 
koa fa nisy ny fanatevenana ny fanaovana fisafoana andro sy alina ka tsy afa-bela amin’izany ireo 
fiara, mpandeha môtô, eny fa na hatramin’ireo mpandeha tongotra. Paik’ady izay isan’ny nahazoana 
vokatra izao. Marihana hoy ny vaovao, fa tsy hijanona hatreto izany ezaka izany fa mbola hitohy 
ary hitarina amin’ireo faritra rehetra manerana ny Nosy. Ny hirariana fotsiny, dia mba tsy ho very 
izao ezaka ataon’ny pôlisim-pirenena izao. Isan’ny mampitaraina fatratra ireo mpitandro filaminana 
indraindray, ary tsy izy irery ihany fa ny vahoaka ihany koa dia ny rafitra izay misy eto amintsika, 
anjakan’ny kolikoly sy goragora. Matetika tokoa mantsy ireo re, fa voasambotra tahak’izao dia 
fa tafaverina tampoka eny anivon’ny fiarahamonina jndray, andro na volana vitsivitsy avy eo. 
ny tena loza dia vao mainka toa lasa niampy traikefa izany ry zalahy ka mampitondra faisana tanteraka 
mponina. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

