TOLIARA : RENIM-PIANAKAVIANA 53 TAONA VOAOLANA SY VOAVONO – MIDI MADAGASIKARA

Mihabiby ny olona sasany amin’izao. Vehivavy iray 53 taona, tratra alim-be voalaza fa avy niari-tory 
posy handeha hody no voaolana, omaly naraim-be tany Toliara, tokony ho tany amin’ny roa ora tany 
any. Izy niantso vonjy sy nitabataba toa nidelira noheverin’olona fa adala, na mamo, no nanaitra 
mponina manodidina tao amin’ny fokontany Tsimenatse-Ouest tamin’ny torimasony. Noho ny tahotra, 
ny olona nandre no tsy nivoaka ny tranony, satria fomba fiadin’ny jiolahy amin’izao no mody miantso 
nefa mandroba avy eo. Nony maraina ny andro vao nifanontany ny rehetra teo an-tanàna. Teo vao fantatra 
voaolana ity ramatoa ity. 

Marary saina. Raha ny vaovao voaray dia ilay mpitondra posy nitondra azy handeha hody ihany no voalaza 
nanolana ary nampihatra ny habibiany tamin’ity renim-pianakaviana ity. Ankoatra ny fametavetana 
dia mbola niharan’ny vono ihany koa izy, satria nahitana mangana teo amin’ny sandriny sy ny tarehany. 
ny ankajony, nahitana ranon’aina ny tako-kenany. Raha ny voalazan’ireo olona mahafantatra azy 
dia salama saina loatra sady mamolava ity ramatoa voaolana ity, ary fombany ny mandehandeha alina 
mihetsika ny aretiny. 



