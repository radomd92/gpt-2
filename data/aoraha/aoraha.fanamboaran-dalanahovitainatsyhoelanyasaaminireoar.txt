FANAMBOARAN-DALANA :: HOVITAINA TSY HO ELA NY ASA AMIN’ IREO ARABE MIVOAKA NY RENIVOHITRA • AORAHA

Mitohy ny fanamboaran-dalana eto Antananarivo renivohitra. Amin’ny tapaky ny volana novambra 
avy izao vao hifarana tanteraka ny asa fanamboarana amin’ny fivoahana amin’ireo lalam-pirenena, 
ny RN1, RN2, RN3, RN 4, RN7, izay sahanin’ny avy ao amin’ny Antokon-draharaha misahana ny lalana 
Madagasikara (ARM). 

“Tokony ho tapitra ireo asa ireo amin’ny 19 novambra ho avy izao. Olana amin’ny fanatanterahana 
asa ny fisian’ireo andrin-jiro, fantson-drano sy mpitarika tariby an’ny orinasa Jirama ary ny 
mpandraharaha ara-pifandraisana. Misy fiantraikany tamin’ny fe-potoana tokony hamitana ny 
izany satria manana ny fandaharanasany ihany koa ireo orinasa ireo”, hoy Ralaimarolahy Rija, 
tetikasa fanamboarana ny arabe mivoaka ny renivohitra. 

Ireto avy ireo lalana voakasiky ny fanamboarana, amin’izao fotoana izao. Manomboka eo amin’ny 
Soarano hatrany Mahazo (RN2). Eo Andravoahangy ambony indray hatrany Sabotsy Namehana (RN3). 
71%-n’ny asa no efa vita. Amin’ny RN4 indray, manomboka eo Soarano hatrany Imerinafovoany, ka 
65%-n’ny asa no tontosa. 95% kosa ny tahan’ny fahavitan’ny asa amin’ny RN7, manomboka eo Anosy 
Mandriamena. Amin’iny RN1 iny, manomboka eo Anosy hatramin’ny fivoahana amin’ny tetezan’Ampitatafika 
ny lalan’Itaosy manomboka eo Ampasika hatrany amin’ny “cité des assureurs”, dia 86% ny tahan’ny 
asa. Mbola hisy ny fahatapahan’ny ampahan-dalana amin’ireo faritra voatanisa ireo. 











Enregistrer mon nom, mon e-mail et mon site web dans le navigateur pour mon prochain commentaire. 



