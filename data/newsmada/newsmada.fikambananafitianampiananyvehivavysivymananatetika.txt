FIKAMBANANA FITIA: NAMPIANA NY VEHIVAVY SIVY MANANA TETIKASA | NEWSMADA

Par Taratra sur 11/03/2019 

Nandritra ny fankalazana ny Andro iraisam-pirenana hanamarihana ny zon’ny vehivavy tany Mahajanga, 
faran’ny herinandro lasa teo, nisy ny valan-dresaka « Viavy mahavita azy ». Vehivavy dimy no nijoro 
tao anatin’ny fifampizarana. Nitantara ireo herisetra sy sedra nihatra taminy ary ny lalana nizorana 
amin’ny fiainana izy ireo. Nanambara ny vadin’ny filoham-pirenena, Rajoelina Mialy fa manameloka 
herisetra amin’ny endriny rehetra mihatra amin’ny vehivavy sy ny ankizy. Nanolotra hafatra izy, 
fa hijoro hatrany hiaro ny ankizy sy ny vehivavy malagasy amin’ny herisetra ary hampiroborobo 
zon’ny ankizy. Manentana ny rehetra ny tenany hilaza ny zava-misy ary niangavy ny manam-pahefana 
ny mpanao herisetra amin’ireo marefo. Nahazo fatana sy solika éthanol avy amin’ny Rajoelina Mialy 
ny sampan-draharaha mihaino sy mandray an-tanana ireo vehivavy iharan’ny herisetra miara-miasa 
Tahirin’ny Firenena mikambana momba ny mponina (UNFPA). 

Nandritra ny fotoana koa no nizarana mari-pankasitrahana ho an’ny vehivavy nanolotra tetikasa 
sy fampandrosoana avy amin’ny faritra 22. Tetikasa sivy no voasafidy ary nisitraka fanampiana 
amin’ny fikambanana Fitia sy ny minisiteran’ny Mponina ahafahany manatanteraka ilay tetikasa. 
hetsika roa ny hampisondrotra ny fiainan’ny vehivavy amin’ny fampianarana, fandraharahana 
ny fiofanana momba ny asa. 

Notokanana nandritra ny fanamarihana ny tranombarotra malagasy Ethanol eo Mahajanga izay tetikasa 
hiarovana ny tontolo iainana amin’ny fampiasana angovo madio. 



Les commentaires sont fermées. 

