FENOARIVO ATSINANANA : JIOLAHY TRATRA NISANDOKA HO ZANDARY | NEWSMADA

Par Taratra sur 12/02/2016 

Tratran’ny zandary tao Fenoarivo Atsinanana, afakomaly ny jiolahy raindahiny antsoina hoe Rasoanirina 
53 taona izay nisandoka ho zandary. Maro ny raharaha anenjehana azy ankoatra ny fisandohany ho 
isan’izany ny fisandohana sy fampiasana kara-panondrom-pirenena malagasy, hosoka, fanaovana 
mitam-piadiana. Voalazan’ny loharanom-baovao hatrany fa zanaka sefom-pokontany ao Anjoma 
Atsinanana izy, saingy efa maty ny rainy ka izao lasa mpisoloky sy mpisandoka izao izy. Araka ny 
zandary, isan’ny tompon’antoka tamin’ny fanafihana mitam-piadiana miharo fandoroana trano 
fiara 4×4 tao Ambohibe Vavatenina, ny asabotsy alina teo ity jiolahy ity. « Teo am-pikasana hisoloky 
amina mpitandrina iray ao Anjoma Fenoarivo Atsinanana izy, ny talata teo no tratra tampoka satria 
nahazo angom-baovao mialoha ny zandary momba ny fisian’ity jiolahy ity », hoy ny fanazavan’ny 
vondron-tobim-paritry ny zandarimariam-pirenena ao amin’ny Faritra Analanjirofo, ny Kly Razafindramiaraka 
Florento. Mbola tratra teny aminy ny kara-panondro hosoka fampiasany. 

Fantatra tamin’ny famotorana azy fa efa tena zandary izy taloha, saingy efa voaroaka. 

Nirongatra, tato ho ato, ireo andian’olona misandoka ho zandary. Tsy aleo miandry fifaninanana 
te hiditra ao amin’ny fianakaviamben’ny zandarimariam-pirenena. 



Les commentaires sont fermées. 

