BEPC SY BAKALOREA  : MIHEMOTRA AVOKOA NY ADINA ARA-PANATANJAHANTENA | NEWSMADA

Par Taratra sur 05/06/2018 

Hatezerana ny an’ireo mpianatra sy ny ray aman-dreny omaly tetsy Itaosy rehefa tsy nisy mpampianatra 
hampanao adina ara-panatanjahantena ireo tanora hiatrika ny fanadinana BEPC. 

Nitaraina ireo ray aman-dreny fa tsy mba nisy ny fampilazana azy ireo mialoha na am-bava na an-taratasy 
mpianatra niomana. 

Tonga maro vao maraina ireo mpianatra efa vonombonona ny hiatrika ny adina ara-panatanjahantena 
an-toerana. 

Omaly ihany, nisy ny fanambarana nataon’ny sendikan’ny mpampianatra fanatanjahantena izay 
filohany Razanajatovo Bruno fa “miato ny fanadinana ara-panatanjahantena BEPC sy bakalorea 
amin’ny faritra Analamanga mandra-pisian’ny fandaminana vaovao”. 

Tapaka izany araka ny fihaonan’ireo mpampianatra fanatanjahantena notanterahina ny zoma lasa 
teto amin’ny faritra Analamanga. 

Nanome toky anefa ireo sendikan’ny mpampianatra fanatanjahantena ireo fa tsy hisy ny taona fotsy 
fanadinam-panjakana fa hahemotra amin’ny fotoana mampisy ny fitoniana ny adina ara-panatanjahantena. 
mivaly ny fitakiana sy mipetraka ny tompon’andraikitra vaovao dia miverina amin’ny laoniny avokoa 
asan’ny fampianarana rehetra. 





Les commentaires sont fermées. 

