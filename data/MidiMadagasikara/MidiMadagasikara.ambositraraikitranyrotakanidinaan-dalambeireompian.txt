AMBOSITRA – RAIKITRA NY ROTAKA : NIDINA AN-DALAMBE IREO MPIANATRA, NIRARADRARAKA NY TORA-BATO, MARO NY VAKY LOHA – MIDI MADAGASIKARA

Raikitra ny rotaka tao an-tampon-tanànan’Ambositra, omaly naraina, ka nandrava sekoly ny mpianatra 
ao amin’ny Ceg Ankorombe sy lycée Ankorombe, ary niraradraraka ny tora-bato tao amin’ny Ceg Ambohimiadana, 
tao Antamponivinany nihazo ny “lycée technique” niaraka tamin’ny kibay ny sasany tamin’ireo 
mpianatra nidina an-dalambe avy eo. Vokatry ny tora-bato, mpianatra ampolony no vaky loha tsy 
naiditra hopitaly. Manoloana ny hetsika nataon’ireto mpianatra marobe ireto, hoy ny tati-baovao 
dia tsy afaka nanao na inona na inona ireo mpitandro filaminana vitsy an’isa tazana teny an-toerana. 
nandamina an’ireo mpianatra nitroatra kosa ny lehiben’ny fampianarana, fa tsy nohenoin’ ireo 
mpianatra izany, ary nirodorodo nanohy ny diany ireto farany. Raha ny fanamarinam-baovao azo 
hatreto tsy fantatra aloha iza no nitarika izao hetsika izao sy ny zavatra takian’ ireo ny mpianatra 





















