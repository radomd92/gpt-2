FANELAEZANA VAOVAO TSY MARINA :: HITSANGANA NY RAFITRA MANOKANA HO AN’IREO MPANDIKA LALÀNA • AORAHA

Fisorohana ny fanelezana tsaho. Ho hentitra amin’ ny fanaraha-maso ireo endrika fihoaram-pefy 
mpampiasa ny tambajotran- tserasera, toy ny « Facebook » ny minisiteran’ny Serasera sy ny kolontsaina. 

Nampahafantarina, omaly, taorian’ny famindram-pahefana teo amin’ny minisitra vaovao Rakotondrazafy 
sy ny minisitry ny Serasera sy ny fifandraisana amin’ireo andrimpanjakana teo aloha, Riana Andriamandavy 
fa : « hisy ny rafitra manokana hatsangana hisahana an’io andraikitra io ». « Minisitera maromaro 
handrafitra izany fa ny minisiteran’ny serasera no tena hitarika an’ilay rafitra manokana », 
ramatoa minisitra. 

Ady amin’ny heloka bevava amin’ny alalan’ny fampiasana sy fikirakirana ny tambajotran-tserasera 
no himasoan’ireo mpikambana eo anivon’io rafitra io. « Tokony hotandrovana toy ny anakandriamaso 
fampiasana an’ireny tambajotra ireny, eo amin’ny fahalalahana miteny sy maneho hevitra, satria 
no hateraky ny fanelezana tsaho sy vaovao tsy marina. Eo ihany koa ny fandrabirabiana olona na koa, 
ny famoahana ny fiainana manokan’ny Filoham-pirenena sy ireo lainga maro samihafa… Nahazo vahana 
izy io, tato ho ato », hoy hatrany ny minisitry ny Serasera sy ny kolontsaina. 

Tafiditra ao anatin’ny fandaharanasan’ity minisitera ihany koa ny fitaizana sy ny fanabeazana 
olom-pirenena tsy hihoa-pefy amin’ny fampiasana ny tambajotran-tserasera. 









Enregistrer mon nom, mon e-mail et mon site web dans le navigateur pour mon prochain commentaire. 



