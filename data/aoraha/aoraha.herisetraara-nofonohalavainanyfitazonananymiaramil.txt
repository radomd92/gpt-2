HERISETRA ARA-NOFO :: NOHALAVAINA NY FITAZONANA NY MIARAMILA SERZÀ IRAY • AORAHA

Mbola ilay miaramila serzà iray ihany hatreto no voatazona ao amin’ny tobim-paritry ny Zandarimaria, 
Antsirabe. Nangatahan’ny mpanao famotorana fanalavam-potoana tany amin’ny Fitsa­rana ny fahafahana mitazona 
serzà io, omaly. 

Nisy vehivavy iray name­traka fitoriana nilaza ho niharan’ny fanolanana sy halatra tamin’ny 
ity herinandro ity, tany Antsirabe. Nahitana ratra vokatry ny tsindron’antsy kosa tamin’ilay 
serzà, izay voalaza fa mety ho avy amin’ny vokatry ny fifandonana teo amin’io vehivavy io sy ireo 
efatra nanolana azy. 

“Nilaza ilay vehivavy tamin’ny fitoriana fa lehilahy efatra manao fanamiana miaramila no nanolana 
sy nangalatra ny findainy teo akaikin’ny vavahadin’ny Sekoly manofana ho manam­boninahitra 
eo anivon’ny Tafika na ny Ensoa, eto Antsirabe. Nanahy io vehivavy io fa miaramila ireo nahavanon-doza”, 
ny loharanom-baovao akaiky ny mpanao famotorana any an-toerana. 









Enregistrer mon nom, mon e-mail et mon site web dans le navigateur pour mon prochain commentaire. 



