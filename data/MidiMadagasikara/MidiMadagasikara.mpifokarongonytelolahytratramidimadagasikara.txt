MPIFOKA RONGONY TELOLAHY TRATRA – MIDI MADAGASIKARA

Tovolahy vao erotrerony telo indray tratran’ny polisy, omaly antoandro tokony ho tamin’ny 11 
teny Isoraka. Nandritra ny fisafoana mahazatra fanaon’ny polisy, no nandalovan’izy ireo tao 
faritry ny fasan-dRainiharo. Niditra ny toerana nisy ny fasana ny polisy rehefa nahatazana olona 
midonana-poana, efa mahazatra ihany ny fahitana olona toy izany amin’ity toerana ity. Na dia efa 
nadroaka azy ireo hiala teo an-toerana aza ireto mpitandro filaminana dia tsy nety niala teo ry 
Nisy telolahy tamin’izy ireo tsikaritra ho nampiahiahy. Voatery nisava azy ireo ny Polisy, ka 
no nahitana rongony tamin’ny fonosana vitsivitsy tany amin’izy ireo. Nentina avy hatrany tany 
biraon’ny polisy etsy Tsaralalàna izy ireo. 

Nandritra ny famotorana natao azy ireo dia niaiky ny heloka nataony izy saingy tsy nety nilaza izay 
rongony ireto. Nolazainy tamin’izany fa olona nandalo no nividianany azy. Voalaza nandritra 
ihany koa fa isan’ireo mpanendaka sy mpangarom-paosy eny amin’iny faritra iny izy ireo. Marihina 
samy nilaza ho tsy an’asa avokoa ry zalahy ireto, nefa samy mamelona vady aman-janaka. 

