FIVORIANA NIARAKA TAMIN'NY RAY AMAN-DRENY :: NODINIHINA NY FEPETRA MOMBA ILAY MPIANATRA TSY HITA TENY ANTANIMENA • AORAHA

Nanatanteraka fivoriana ireo ray aman-dreny sy tompon’andraikitra eo anivon’ny sekoly Essca 
ny sabotsy lasa teo. Natao handinihana ny tranga tsy fahitana mpianatra zazalahy Taona faha-10 
ny alina iray, teny amin’ny farita Antanimena, ny herinandro lasa teo izany, araka ny fantatra. 

Tsy mbola fantatra mazava ny nanjo ity mpianatra ity. Mahatsiaro tsy afa-manoatra amin’ny tranga 
izao kosa ny tompon’andraikitry ny sekoly. “Ny fiaraha-miasa amin’ny mpitandro filaminana aloha 
natao hatramin’ izay. Mbola horesahana manokana kosa ny tranga toy itony satria sarotra ny hamongotra 
Atody miady amam-bato rahateo izahay manoloana ny zava-misy”, hoy ny talen’ny sekoly, omaly. 

Nohamafisiny fa ny fanentanana ny ray aman-dreny amin’ny fanaraha-maso ny zanany ihany aloha 
hataon’izy ireo. “Tsy afaka ny hanara-maso izay zavatra miseho eny ivelan’ny sekoly izahay fa 
ato anatiny ihany”, araka ny fanazavana hatrany. Nanamafy izany fanentanana izany rahateo ny 
ao amin’ny talen’ny sekoly katôlika. “Ny fiaraha-miasa eo amin’ny ray aman-dreny sy ny sekoly 
tokony hohamafisina mba hisorohana ny tranga toy izao. Tokony ho tsy miova ny olona manatitra ireo 
kely eny an-tsekoly, ilaina fantarina sy hajaina ihany koa ireo fandaharam- potoanan’ireo mpianatra 
lehibe”, hoy Ranaivoson Jules, omaly. 

Tsiahivina fa ny alarobia lasa teo no voalaza fa tsy nody tao an-tranony ity zazalahy kilasy T10 
anivon’ny sekoly Essca Antanimena ity ary ny ampitson’iny dia nisy namerina izy. Voalaza fa mbola 
fitsaboana izy ankehitriny ka aorian’izay vao afaka manohy ny fianarany. 









Enregistrer mon nom, mon e-mail et mon site web dans le navigateur pour mon prochain commentaire. 



