FIFIDIANANA FILOHAMPIRENENA: HITSAKITSAHIN’NY CENI NY ZON’OLOMBELONA

Accueil > Gazetin'ny nosy > Fifidianana filohampirenena: Hitsakitsahin’ny Ceni ny zon’olombelona 

Publié le 14 août 2018 



Saika efa ao anatin’ny hetsika ankapobeny sy ny fiomanana takian’ny fifidianana ho avy ny mpitarika 
any anivon’ny sehatra pôlitika isan-tokony any. Ny sasany moa dia mitady ny fomba handresena lahatra 
maro mba hiombon-kevitra aminy fa “tsy vahaolana mihitsy io fifidianana hatao amboletra amin’ny 
Novambra io raha tena ny fanarenam-pirenena sy fanovana ary raha tena ny famotehana ny fahantram-bahoaka 
tanjona”. 

Ny firaisamonim-pirenena mijoro ho mpanara-maso ny fifidianana koa toa sanatriavin’ny vava, 
mikatsaka loharanom-bola satria tsy isanandro ny fifidianana. Ny olom-pirenena tsotra moa dia 
ny fitadiavana izay harapaka anio, ka maro ireo tsy mahavita mierika akory any amin’izay tokony 
fepetra hirosoana raha ny fanavotana ny firenena mba hanalefahana izany ady amin’ny fampahantrana 
no asian-teny. Eo anoloan’izany, faly mampandry adrisa sy midoka tena toa papelika isa-maraina ny Vaomieram-pirenena 
tena momba ny fifidianana (Ceni), fa hoe “tomombana ny fikarakarana ny fifidianana, indrindra 
ara-teknika”. 

Ny tsy azo ikombonam-bava anefa, eo anoloan’izany tranga rehetra izany, dia tena tandindonin-doza 
fifidianana io satria tsy lavorary araka ny filazan’ny “Ceni” azy ny fikarakarana ny fifidianana. 

Velon-taraina mantsy ireo mpiasa any anivon’ny rantsa-mangaikan’ny “Ceni” any rehetra any, 
any anivon’ny Fokontany, ny eo amin’ny sehatry ny Distrika sy ny hafa fa tena zary lalaovin’ny “Ceni” 
ain’izy ireo. Ny karama nanatanterahan’ireny mpiasa eny anivon’ny rantsa-mangaikan’ny “Ceni” 
no isan’ny fototra ny tsy fahalavorariana, ary misy amin’ireo tompon’andraikitra ny “Ceni” no 
azy ireny tsy hitantara na hanambara ny zava-misy. Tena ataon’ny “Ceni” fitaovana hampihorohoroana 
mpiasa eny anivon’ny Rantsa-mangaika ny hoe “nanao fianianana ianareo ka tandremo fa…”. Raha 
diso anefa ny fahazoanay ny vontoatin’ny fianianana nataonay, hoy ireo mpiasa any amin’ny rantsa-mangaikan’ny 
nanatona anay dia ny fandavorariana an-tsakany sy andavany ny asa ary ny fitanana ny tsiambaratelon’ny 
no tena antony. Tsy nanao fianianana kosa izahay hoe “hanaiky hohosihosen-jo sy handefitra raha 
karama vary masaka”, hoy ireo mpiasa velon-taraina ireo. 

Aiza tokoa moa ka vola iray alina ariary isam-bolana ve no foin’ny “Ceni” ho karaman’ny mpiasa eny 
rantsa-mangaikan’ny Distrika dia ho rariny? Na ny saran-dalana mandritra ny iray volana aza ve 
ho vitan’ny iray alina ariary, hoy izy ireo. Etsy ankilany, nabaribarin’ireny mpiasa eny anivon’ny 
“Ceni” eny amin’ny Distrika ireny ny karamaben’ireo mpikambana ao amin’ny Ceni Foibe sy ny tombontsoa 
hita noanoa tavanin’izy ireo. Tsy mialona azy ireo izahay raha mandray karama ampolony tapitrisa 
ireo, hoy ny mpiasa any anivon’ny rantsa-mangaika, saingy fantatra tsara fa ny fototra ny famaritana 
karaman’izy ireo dia ny zava-misy eo amin’ny sehatra iraisam-pirenena, ka heverina fa tsy rariny 
tena halatra sy hosoka no atao amin’ny mpiasa eny amin’ny rantsa-mangaika raha toa ka tsy ny rafitra 
koa no fototra amaritana ny karamanay. Na ny karama eo anivon’ny asam-panjakana eto Madagasikara 
mantsy no amaritana ny karamanay mpiasan’ny Rantsa-mangaikan’ny “Ceni”, hoy izy ireny, dia tsy 
izany iray alina ariary isam-bolana izany. Ho an’ireto mpiasan’ny rantsa-mangaikan’ny Ceni, raha tsy miroso maneho finiavana handravona 
olana miendrika fanandevozana izao ny “Ceni” foibe, dia havoakan’ireo mpiasa eny anivon’ny rantsa-mangaika 
fanta-bahoaka ny zava-misy rehetra ao anatin’ny fikarakarana ny fifidianana sy ny tetika maloto 
tsikombakomba mitranga, ary mety hitarika hatramin’ny fandraisana fepetra manokana momba ny 
asa notanterahin’ireo mpiasa itsakitsahin-jo izany. 

Tsy vitan’ny fireharehana sy fizahozahoana eny anoloan’ny haino aman-jery mbamin’ny gazety 
eo anatrehan’ireo rafitra iraisam-pirenena mamatsy ny vola entin’ny Ceni miasa ny raharaha fa 
amin’ny fahalavorarian’ny fifidianana amin’ny ankapobeny ny mpiasa eny amin’ireo rantsa-mangaikan’ny 
ka rehefa samy hampiasa ny fahefana eo ampelan-tanany dia vonona ny hiroso amin’izany izahay, 
ireo velon-taraina taminay. 

Mitaky ny mangarahara amin’ny fitantanana ny volan’ny Ceni koa moa ireo mpiasa eny anivon’ny rantsa-mangaikan’ny 
satria na vola avy amin’ny teti-bolam-panjakana foibe no mirotsaka ao amin’ny kitapom-bola iasan’ny 
na vola avy amin’ny rafitra iraisam-pirenena dia volam-bahoaka Malagasy no anaran’izany, ka 
rariny raha ny volam-bahoaka no ampiasaina nefa ny asam-bahoaka amin’izao fifidianana izao no 
sorona ary tsy hitsiny koa raha ireo olom-pirenena nampisahanina ny raharaha any anivon’ny fokontany 
ny kaominina mbamin’ny distrika any indray no sanatriavin’ny vava; tompony mangataka ny atiny, 
andevozina sy itsakitsahin-jo. 



