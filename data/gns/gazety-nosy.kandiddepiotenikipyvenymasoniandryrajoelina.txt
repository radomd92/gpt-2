KANDIDÀ DEPIOTE : NIKIPY VE NY MASON’I ANDRY RAJOELINA?

Accueil > Gazetin'ny nosy > Kandidà depiote : Nikipy ve ny mason’i Andry Rajoelina? 

Publié le 02 avril 2019 



Nikipy ve ny mason’ingahy Andry Nirina Rajoelina no tsy mahalala fa ny kandidà ao amin’ny IRD isika 
miaraka amin’ny Andry Rajoelina dia be dia be no olona maloto. Ny maloto tiana holazaina eto dia 
voarohirohy amin’ny raharaham-pitsarana na mbola anaovana fanadihadiana any amin’ny zandarimaria 
ny polisy na koa nahazo fahafahana vonjy maika avy amin’ny fitsarana. 

Nambaranay matetika teto amin’ity gazety ity fa be dia be ny kandidà nilatsaka ho depiote amin’izao 
izao no tsy mendrika intsony izany ho solombavam-bahoaka izany. Raha tsy voarohirohy amin’ny 
volam-panjakana, dia nanao kolikoly tamin’ny raharaham-pitsarana, na koa nanondrana antsokosoko 
toa ny andramena, vatosoa sy ny volamena ary biby isan-karazany izay tsy hita raha tsy eto Madagasikara 
Mpangalatra sy fahavalom-pirenena izy ireny no iantsoan’ny Malagasy azy. 

Ny tarehimarika fantatra hatramin’izao dia ahitana fa ny mpilatsaka ho kandidà depiote dia mpanao 
maloto ny 90%, ka ny 30% amin’ireo dia voalaza fa avy amin’ny IRD, ary ny 50% kosa dia milaza fa mpanohana 
fanjakana Andry Nirina Rajoelina na dia milatsaka ho tsy miankina aza. 

Ny tena mampalahelo amin’ity raharaha ity dia misy ny mamitaka an’ingahy Andry Nirina Rajoelina 
ireo olona izay notokisany ireo. Isan’izany ireo SN na ireo sekeretera nasionaly ny antoko TGV 
ny Nosy ireo. Isan’ny nolazainay tamin’izany ny miandraikitra ny any Antsiranana, ny ao Fianarantsoa, 
any Toamasina ary ny any Toliary. Tsy misy hafa izy rehetra any amin’ny faritany ireo na iray aza 
mampiditra kizo ny filoham-pirenena no filazan’ny olona manodidina azy ireo. 

Mandeha koa nefa ny resaka ao anatin’ny antoko Tgv ao fa ingahy Rajoelina mihitsy no minia mikipy 
satria efa fantany izy ireny. 

Niarahana nahalala ny raharaha Hasimpirenena tany Fandriana, ny raharaha Manantena Hajanirina 
tratra tamin’ny kidnapping izay efa nigadra tao Toamasina nefa nahazo fahafahana vonjimaika 
Mapar? Ka nampanaovina kandidà any Ifanadiana. Efa nolazainay teto koa ny momba ny kandida IRD 
Ihosy izay misy an’i Ralava izay depiote teo aloha ka voatazona ao amin’ny zandary ao Ihosy ny fiarakodia 
izay tratran’ ny zandary ao Ihosy ka nahatratrarana katsaka avy amin’ny orinasa Tozzi-green. 
mazava io raharaha io. Nitranga tao aloha kelin’ny propagandy ny filohampirenena iny ity raharaha 
Mihantona ny fanadihadiana satria miandry ny fahalaniany ny Mapar sy ny TGV. Tsy izay ihany fa mbola 
koa ilay raharaha basy 157 tao anatin’ny fiaran’ny distrikan’Ihosy koa izany Abodo izany no voarohirohy 
io ary milaza fa mpanohana ihany koa an’ingahy Andry Rajoelina na dia tsy miankina aza. 

Amin’ny faritra Atsinanana iny dia mbola maro koa no olona voalaza fa mpomba ny fanjakana no milatsaka 
manana raharaha maloto amin’ny fanjakana koa. 

Santionany ireo fa mbola hampitainay eto hatrany ny vaovao mahakasika azy ity satria dia ho feno 
maloto sy mpanao kolikoly maro ao amin’ny lapan’ny antenimieram-pirenena ao. 

Tokony hitandrina mafy ingahy Andry Rajoelina fa manapotika azy ireo olona ireo sy ireo SN ireo. 



