AMPASIKA  : TSY MENATRA NY MANAFIKA IREO MPITONDRA FIARA NY JIOLAHY – MIDI MADAGASIKARA

Tsy miandry alina akory fa na amin’ny antoandro be nanahary aza, saingy amin’ny fotoana mahabe 
fitohanan’ny fifamoivoizana no manao ny asa ratsiny ireo jiolahy mpanendaka, eny amin’iny faritra 
sy ny manodidina iny. Ireo mpitondra fiara taraiky ao anatin’izany fitohanana izany no ataon’izy 
lasibatra tokoa. 

Efa tsy miafina amin’ny rehetra tokoa ny zavatra tsy maintsy hosedrain’ireo mpampiasa lalana 
amin’iny lalan’Itaosy iny, indrindra fa eo amin’ny tetezan’Ampasika. Ankoatra ny fitohanam-be 
dia miharo fitaintainana indray izao, amin’ny afitsok’ireo jiolahy mpanendaka, izay miaraka 
basy sy zava-maranitra isan-karazany. Araka ny fitantaran’ireo mpitondra fiara efa nisedra 
mantsy dia tsy misy tahotra intsony ireo olon-dratsy miezaka mamoha ireo fiara tsy afa-mihetsika 
« embouteillage ». Raha sendra tsy voavohan’izy ireo ny fiara dia voarahona amin’ny fitaovam-piadiana 
mpamily. Toa zavatra efa mahazatra ireo mponina eny ny tranga toa io ka tsy misy mihetsi-bolo-maso 
eo anatrehan’izany. Na iray aza tsy misy vonon-kamonjy ilay niharan’ny fanafihana akory. Asa, 
ny valifatin’ireo olon-dratsy angamba. 

Efa betsaka ihany izay ny tranga toy izany teny amin’iny faritra iny. Ary azo lazaina fa tsy mikely 
amin’ny fanaovana ny asany anefa ireo mpitandro filaminana eny an-toerana. Porofon’izany ny 
fisamboranana maromaro ary ny fahatratrarana ambodiomby ireo mpanao ratsy. Ankoatra izay ihany 
ny fisafoana andro aman’alina eny amin’ireo faritra mafana, izay miafara amin’ny fisamborana 
toy ity teny amin’iny faritra Vinany ity ny faran’ny herinandro teo, izay nahatratrana roa lahy 
nanendaka mpivavaka, ny alahady teo. Na dia eo aza anefa izany dia toa mahita hirika foana ireo jiolahy 
ny loza dia vao mainka toa miha-mirongatra aza. 



Izay tratra de vonoy ho faty daholo e, amin`izay mihena ny isany de farany tapitra ringana . 

ny mahagaga ahy dia mino zaho fa renseignements efa fantatry ny mpitandro filaminana zao misy eny 
zao, dia tsy tokony misy polisy manao fanamiana sivily ve mba apetraka eny hiambina sy hisambotra 
na andro na alina ??? 


















