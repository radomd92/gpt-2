FAHASALAMAN’NY RENY SY NY ZAZA :: MILA HOPITALY FITERAHANA IRAY FANAMPINY NY ETO ANTANANARIVO • AORAHA

Efa mihamaro ny mponina eto Antananarivo, hany ka tsy ampy intsony ny toeram-pitsaboana miankina 
ny fanjakana, indrindra ny hopitaly fiterahana. Laharam- pahamehana ny fanampiana toeram-piterehana 
farafaharatsiny. 

“Tokony hanorina hopitaly fiterahana iray indray ny fanjakana. Raha ny eto Befelatanana manokana 
natokana ho an’ny mponina miisa telo hetsy mahery ny hopitaly. Tamin’ny taona 2018 fotsiny, ohatra, 
niisa fito arivo ny zaza teraka teto nefa efapolo amby zato ihany ny isan’ny fandriana afaka mandray 
mpiteraka”, hoy ny profesora Rakotovao Hery, lehiben’ny hopitaly fiterahana, etsy Befelatanana. 

Nohamasiny fa nihena ny taham-pahafatesan’ny reny sy ny zaza eo am-piterahana. Ny fahatarana 
fanatonana hopitaly aza no tena mitera-doza. Misy amin’ny ankamaroan’ireo menavava tsy azo no 
tsy misy aina intsony vao tonga eny amin’ny hopitaly ireo reny mitondra vohoka. 

Nitsidika sy nijery ny fanampiana atao amin’ny hopitaly tetsy Befeletanana, omaly, ny talem-paritry 
Sampan’ny Firenena Mikambana miahy ny reny sy ny zaza (Unicef), Leila Pakkala sy ny talem-paritry 
Sampan’ny Firenena Mikambana misahana ny fanabeazana sy ny siansa ary ny kolontsaina (Unesco), 
Therese Ndong Jatta. Nandalovan’izy ireo ny ivon-toerana “Vonjy” izay mandray an-tanana ireo 
niharan’ny herisetra ara-nofo sy ny sampandraharaha misahana ireo zaza tsy ampy volana sy tsy 
lanja. 









Enregistrer mon nom, mon e-mail et mon site web dans le navigateur pour mon prochain commentaire. 



