ANJOZOROBE : HATAO NY FAMITRAM-PIHAVANANA AMIN’NY MPITANDRO FILAMINANA – MIDI MADAGASIKARA

Taorian’ilay raharaha nisiana savorovoro tao amin’ny kaomina ambonivohitra Anjozorobe, ny 
lasa teo, dia fantatra izao fa efa milamina tanteraka ny any an-toerana, raha ny voalazan’ny tompon’andraikitra 
ao amin’ity distrika ity. Nanamafy izany ihany koa ny teo anivon’ny mpitandro ny filaminana, izay 
niavian’ity korontana tany an-toerana ity. « Efa nialatsiny tamin’ny fianakavian’ilay olona 
toe-draharaha ity tamin’ny alàlan’ny zandary izahay », raha ny voalazan’ny Kaomandin’ny Kaompania 
eo anivon’ny zandarimariam-pirenena, izay nidina tany an-toerana, vantany vao nitranga ity 
nampisy sakoroka tao an-toerana ity. Natao izy io araka ny fantatra hatrany ho famerenana indray 
fifampitokisana eo amin’ny mpitandro ny filaminana sy ny vahoaka, indrindra fa ireo any ambanivohitra. 
andanin’izay ihany koa ho famitranam-pihavanana sy ho fanadiovana ny hasin’ireo fianakaviana 
olona niharan’iny toe-javatra iny, dia hisy ny fanavaona fomba any amin’ny toerana niaviany, 
ny voalaza hatrany. Nanaiky izany tanteraka ihany koa ireo fianakavian’ity olona marary saina 
Miantso foana ny olona ho tony sy hilaminana ihany koa ireo tompon’andraikitra isan-tsokajiny 
ao an-toerana. Eny fa na dia eo aza ny toetsain’ny olona sasany izay mitady hanakorontana sy hamadika 
toe-draharaha ity ho zavatra hafa indray. 



