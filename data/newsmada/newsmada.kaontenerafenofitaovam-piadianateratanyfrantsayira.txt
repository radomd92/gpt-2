KAONTENERA FENO FITAOVAM-PIADIANA  : TERATANY FRANTSAY IRAY NAMOAHANA DIDY FAMPISAMBORANA | NEWSMADA

Par Taratra sur 05/07/2016 

Teratany frantsay iray karohina, tompon’ilay kaontenera nahatrarana basy marobe tany Nosy-Be 
teo. Tsy mbola hita popoka izy io hatramin’izao. 

Namoahan’ny fitsarana didy fampisamborana ny teratany frantsay iray, voalaza fa tompon’ilay 
nahatrarana basy marobe tany Nosy Be, ny 23 jona lasa teo. Tsy fantatra na mbola eto Madagasikara 
io na efa lasa any ivelany. Nipetraka tany Nosy-Be izy io, izay mbola tsy fantatra na tena miorim-ponenana 
mandalo fotsiny ihany. Efa nampanantsoina tany amin’ny zandary tany an-toerana io olona io raha 
tonga ilay kaontenera tao amin’ny seranan-tsambo, saingy tsy nipoitra. Naka vaditany ny zandary 
rehefa nosokafana izany ary izao nahitana basy marobe izao. 

Efa nanome baiko ny COM/DSR/OPS, nilaza ny “unités frontalières” rehetra mba hitady ny tompon’ilay 
ary hanamafisana ny fikarohana azy. Izao nivoaka izao ny didy fampisamborana ilay vazaha. Fantatra 
avy any Le Havre io kaontenera io, ary izao nampidirina teto amintsika izao. Nahazo vaovao momba 
ny zandary ka rehefa nanao ny famotorana sy ny fanamarinana rehetra, izao nahazo vokatra izao. 

Tsy mbola nambaran’ny mpanao famotorana ny olona saika handray ireo na hatao inona eto amintsika 
fitaovam-piadiana marobe ireo. Mialoha kelin’ny fetin’ny 26 jona nitrangan’ny resaka baomba 
Mahamasina nahitana azy ireo. Misy ifandraisany amin’izany, haparitaka hanakorontanana? Mety 
ho an’ny dahalo? 

Ireto avy ireo basy sy bala sarona: 1 PA MAB Cal 7.65 – 1 PA Unique Cal 6.35 – 1 PA RTSAL Cal 6.35 – 18 FC 
Escort Magnum – 4 Vernay Carron – 2 Beretta – 2Winchester – 1 Baikal – 3 semi automatique – 2 Cal 12 superposés 
1 Cal 12 en parallèles). – 100 bala 7.65 mm – 32 bala 7.64 mm – 120 bala 7.35 mm – 99 bala 6.35 mm – 64100 
12. 



Les commentaires sont fermées. 

