TARATASIM-PIARAKODIA :: HIVOAKA TSY HO ELA NY FAHAZOAN- DALANA HAMILY BIOMETRIKA • AORAHA

Rehefa niandry nandritra ny volana maro dia hivoaka tsy ho ela ny taratasy fahazoan-dalana mamily 
biometrika, izay heverina fa ny tena izy amin’izay. Ao anatin’ny dimy amby efapolo andro , raha 
indrindra no hiparitaka manerana ny Nosy io taratasy io raha ny voalazan’ny minisiteran’ny Atitany. 

Hanaraka ny fenitra takin’ny iraisam-pirenena ity karatra biometrika vaovao ity. “ Misy ny fepetra 
maintsy harahina ho an’izay orinasa hisahana ny famatsiana azy. Tsy maintsy hahazo ny fenitra 
araka izany, ny taratasy fahazoan-dalana hamily biometrika sy karatra volondavenona na “carte 
an’ny fiarakodia”, hoy Razafimahefa Tianarivelo, minisitry ny Atitany. 

Nanamafy ny minisitra fa ho vita ao anatin’ny fotoana fohy ny fanoloana an’io karatra biometrika 
Ao anatin’ny telo andro raha ela indrindra, araka ny fanampim-panazavana. Voalaza fa tsy maintsy 
ao anatin’ny telo andro fara fahatarany, aorian’ny fametrahana ny antontan-taratasy fangatahana 
rehetra dia azon’ireo mpangataka ny vaovao. Tsy miova ihany koa ny sarany hanovàna an’ireo karazana 
familiana fiara mavokely teo aloha. Maimaim-poana kosa , araka ny fantatra, ny fanoloana ilay 
biometrika voalaza fa tsy izy teo aloha, ho an’ireo efa nahavita izany. 

Tsiahivina fa efa tamin’ny volana aogositra tamin’ny taona lasa no tsy nisy intsony ny famoahana 
taratasy fahazoan-dalana hamily teny amin’ ny ivon-toeran’ny fanomezan-daharan’ny fiara etsy 
Isan’ireo mitaraina tamin’ izao toe-javatra izao ireo sekoly mampianatra hamily, saingy vao 
nahatezitra olona maro ny nahenoana, fotoana taorian’ izay, fa tsy biometrika velively ilay karatra 
aloha izay nanolo ny taratasy mavokely fampiasa hatramin’izay. 

Ny filaharana lavareny, ny kolikoly ary ny tsy fisian’ny taratasy solony hahafahan’ireo mpangataka 
taratasy fahazoan- dalana hamily vaovao ihany koa no tena nampimenomenona ny ankamaroan’ireo 
raharaha etsy Ambohidahy, rehefa nanomboka ny fanoloana an’ireo taratasy fahazoan-dalana hamily 
teo aloha. Soa fa heno izao fampanantenan’ny minisiteran’ ny Atitany izao. 









Enregistrer mon nom, mon e-mail et mon site web dans le navigateur pour mon prochain commentaire. 



