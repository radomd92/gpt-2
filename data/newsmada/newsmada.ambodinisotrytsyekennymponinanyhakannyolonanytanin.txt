AMBODIN’ISOTRY  : TSY EKEN’NY MPONINA NY HAKAN’NY OLONA NY TANIN’NY BULDING | NEWSMADA

Par Taratra sur 10/12/2016 

Nampiaka-peo. « Tsy ekenay ary toherinay hatramin’ny farany ny hakan’ilay olona iray ny tany eto 
« Bulding bloc A » eto Ambodin’Isotry.. . Fananana iombonana io ary efa nandresy teny amin’ny fitsarana 
araka ny didy nivoaka ny 24 septambra teo », hoy ny solontenan’ny mponina, Randriamalala Tiana 
Ramarojaona Tahina, omaly teny an-toerana. Nambaran’izy ireo fa toeram-piantsonan’ny fiara 
ary efa mifefy nefa izao misy mikasa haka izao ary mikaro-kevitra ny hanao amboletra izany fananana 
izany. « Tsy natao ho an’olon-tokana io tany io », hoy ihany izy ireo. Niteraka ahiahy ho azy ireo 
bemidina nataon’ny Seimad sy ny CUA ary koa ny eo anivon’ny fananantany teny an-toerana tamin’ity 
ity. « Lasa mampiady ny vahoaka ny tompon’andraikitra… Tsy nisy solontena avy aminay mbola afaka 
ka nangataka izahay ny hanemorana izany. Na izany aza, tsy ekenay ny hikitihan’io olona iray io 
tany iraisana eto satria samy tompony avokoa izahay rehetra », hoy ihany izy ireo. Tantara mitohy. 





Les commentaires sont fermées. 

