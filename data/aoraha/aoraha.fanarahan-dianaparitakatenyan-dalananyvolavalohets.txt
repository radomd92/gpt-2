FANARAHAN-DIA :: NAPARITAKA TENY AN-DALANA NY VOLA VALO HETSY ARIARY AVY NANGALARINA • AORAHA

Hafa kely tsy dia fahita firy ny nataon’ireto andian-jiolahy avy nanafika tany Ambatosoa Tsihombe, 
ny harivan’ny zoma lasa teo. Naparitak’izy ireo teny an-dalana ny ampahany tamin’ny volabe avy 
izy ireo. Notsimponin’ireo mpanara-dia izany avy eo. 

Valo hetsy ariary ny fitambaran’ny vola nariana. «Mihevitra ireo olon-dratsy fa ho variana hitsimpona 
vola ny mpanara-dia ka tsy hahatratra azy ireo intsony. Tsy natao sakana anefa izany fa nitohy hatrany 
fanenjehana », araka ny nambaran’ny mpitandro filaminana any an-toerana. 

Vola dimampolo tapitrisa ariary no azon’ireo jiolahy enina nanafika tany Ambatosoa Tsihombe, 
harivan’ny zoma io. Nisy olona naratra, nandritra ny fanafihana. Azon’ireo olon-dratsy ihany 
ny basy poleta iray an’olona mpiara-monina nikasa hamonjy an’ireo voatafika. 

Nanenjika avy hatrany ny mpitandro filaminana sy ny fokonolona. Nisy ny fifandoanana izay naharatrana 
iray tamin’ireo mpanara-dia. Nanohy nandositra hatrany ireo olon-dratsy. 

Tamin’izany no nanarian’izy ireo ny ampahany tamin’ny vola mba hanatarana ny fanenjehana. Mbola 
vola 49 200 000 ariary any amin’ireo jiolahy. Mitohy ny fitadiavana azy ireo. 









Enregistrer mon nom, mon e-mail et mon site web dans le navigateur pour mon prochain commentaire. 



