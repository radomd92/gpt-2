FAKANA AN-KERINY AN’I ARNAUD SY ANNIE : MIGREVY TSY MIHINAN-KANINA IZY MIANADAHY… – MIDI MADAGASIKARA

Taorian’ny namotsoran’ireo mpaka an-keriny azy an’i Moustapha Azir na efa nokasaina novonoina 
tsy maty, dia manomboka misy fivoarany ny raharaha mahakasika ny fakana an-keriny an’i Arnaud 
Annie. Raha ny angom-baovao natao, dia misy ifandraisany akaiky ny raharaha famotsorana an’i 
Azir io sy mahakasika ny raharaha azy mianadahy zanaka mpibizina andramena ity. 

Io loharanom-baovao io ihany no nahalalana izao fa migrevy tsy mety mihinan-kanina izy mianadahy 
ankehitriny, hany ka mampisaritaka ireo naka an-keriny azy ny ho fiantraikan’izany ara-pahasalamany, 
ny fikarohana sy fisavana trano ary fisamborana samy hafa mandeha saika isan’andro ao Toamasina. 
alakamisy alina teo, teny amoron-dranomasina manoloana ny “shoprite”, tokony tamin’ny 9ora 
dia tovolahy maromaro no niraofin’ny mpitandro ny filaminana nirongo basy sy nisaron-tava, izay 
fa “tena” misy ifandraisany amin’ity raharaha fakana an-keriny an’i Arnaud sy Annie ity. Izao 
koa araka ny loharanom-baovao dia manomboka atao savahao ny manodidina an’iTanamakoa, manomboka 
Parceelle 12/12 hatrany amin’ny Parceelle 12/14; satria miainga avy ao hatrany ny fifandraisan’ireo 
sy ny fianakavian’izy mianadahy amin’ny fitakiana ny vola, sy ireo tranga na fakana an-keriny 
aloha rehetra. Raha io angom-baovao io ihany mantsy, dia efa nokasaina nomena tamin’ity herinandro 
ny ampahan’ny vola takian’ireo jiolahy ho takalonaina an’i Arnaud sy Annie, saingy tsy tontosa 
fa mailo tanteraka ireo jiolahy hoy hatrany ny vaovao azo. 




















