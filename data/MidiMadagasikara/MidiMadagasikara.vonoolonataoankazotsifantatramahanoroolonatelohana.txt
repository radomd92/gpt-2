VONO OLONA TAO ANKAZOTSIFANTATRA MAHANORO : OLONA TELO HANAOVANA FANADIHADIANA EO ANIVON’NY ZANDARY – MIDI MADAGASIKARA

Taorian’ilay trangana vono olona mahatsiravina, namonon’ny olona azy enina mianaka tao an-tranony 
anatin’ny torimasony, ilay renim-pianakaviana sy ny zanany dimy 8 volana hatramin’ny 10 taona, 
tamin’ny antsy be, noho ny resaka disaisam-piaraha-monina, dia olona telo voalaza fa mety ho mpiray 
tamin’ilay mpamona no nosamborin’ny zandary hanaovana fanadiadiana ao Mahanoro. Na izany milaza 
zandary fa mbola mitohy ny famotorana ifotony sy ny fikarohana ilay olona nambaran’ilay raim-pianakaviana 
ny vady aman-janany ho mety ho fototra izao raharaha izao noho resaka ady tany. Voalaza fa nandositra 
ao an-tanàna ity olona ity raha vao fantatry ny mpiara-monina ny zava-nisy tamin’ny nahafaty tamin’ny 
feno habibiana azy enina mianaka ireto. Lasa miteraka olana ara-piaraha-monina ao amin’ny tanànan’Ankazotsifantatra 
ity vono olona feno habibiana ity, satria misy andian’olona miketrika valifaty amin’ny fianakavin’ireo 
ho mpiray tsikombakomba sy ilay voalaza fa mety ho fototry ny vono olona any an-toerana ankehitriny. 
raha izay no hitranga dia fatin’olona mikararana no hiseho any an-toerana tsy ho ela. 




















