FANONY FULGENCE  : “TSY TOKONY HAKATONA NY SEKOLY” | NEWSMADA

Par Taratra sur 19/04/2017 

Nitondra valin-kafatra ho an’ny minisitry ny Fanabeazam-pirenena ankehitriny, Rabary Paul, 
minisitry ny Fampianarana teo aloha (taona 1992 -1997), Fanony Fulgence, sady talen’ny radio 
miankina RFT etsy Andranomadio. Tsy tokony hisy fanakatonana sekoly, fa ny mpampianatra manao 
no sazina fa tsy ny mpianatra rehetra. Fanapotehana ankizy malagasy ny fanakatonana sekoly. « 
fa 171 ny sekoly tsy miankina hakaton’ny fanjakana eto amin’ny firenena », hoy izy. Nahoana no navela 
izy ireny ka hakatona indray aty aoriana nefa misy mpianatra sy mpampianatra. Raha misy tsy mety 
ny fotodrafitrasa, misy tetibola apetraky ny fanjakana ho an’ ireny sekoly tsy miankina ireny 
ny fitondrana nisiana, araka ny fanazavany. Mahatratra 1 miliara Ar isan-taona ny natokana ho 
nahafahana nanamboatra ny fotodrafitrasa sy hividianana fitaovana ho an’ny sekoly. 

Nohamafisin’ ity minisitra teo aloha ity fa raha tsy misy ny sekoly tsy miankina, bado tanteraka 
zanaka malagasy, indrindra nandritra ny fanagasiana tamin’ny Repoblika faharoa. Raha ny zava-niseho 
amin’ny CEG Ratsimilaho, tsy ampy fampiofanana sy fahalalam-pomba ho an’ny mpanabe eo anivon’ny 
« Matetika » manaotao foana, izay ihany koa ny olan’ny mpampianatra Fram lasa mpiasam-panjakana 
tsy ampy fiofanana sy fahendrena , hoy ny fanehoan-keviny. 



Les commentaires sont fermées. 

