ANTSIRABE : FANAFIHANA TAO ANDROVAKELY, TELO TAMIN’IREO JIOLAHY NO EFA VOASAMBOTRA – MIDI MADAGASIKARA

Voasambotry ny polisy, ny faran’ny herinandro teo, ny jiolahy telo lahy, isan’ny tompon’antoka 
fanafihana miharo fanolanana tao Androvakely Antsirabe II. Raha tsiahivina fohy, trano roa no 
notafihan’ny jiolahy tao Androvakely, mpivarotra avokoa ireo tokantrano ireo izay nahaverezana 
sy entam-barotra ary fitaovana maro, tsy vitan’izany fa naolan’ireo jiolahy koa ny zazavavy kely 
zanaky ny tompon-trano. Fa ankoatran’io fanafihana io dia tokantrano roa hafa ihany koa no voatafika 
io alina io tao Ambozontany. Taorian’ny fanafihana anefa, nanambara ny tompotrano fa nisy famantarana 
tamin’ny tavan’ilay nanafika. Ankoatra izay, ren’ny fianakaviana ihany koa fa nisy fifandirana 
samy jiolahy satria tsy arakaraky ny vola notenenin’ilay mpanondro ny trano hotafiana ny vola 
nandritra ny asa ratsy. Voalaza mantsy fa nampanantena volabe ity farany kinanjo tsy izay no niseho 
teo no niainga ny disadisa sy fifamaliana. Fantatra fa niafara tamina fikasihan-tanana mihitsy 
fifamaliana ka voatoraky ny tapa-biriky ny lohan’ilay mpanondro ny trano hotafihina. Ny ampitson’io 
io ihany dia nentin’ny havany teny amin’ny hopitaly ilay naratra ka noraisim-potsiny teny. Taorian’ny 
lalina nataon’ny polisy moa dia roa lahy hafa koa no voasambotra. Mitohy kosa ny fanaovana asa lambo 
namany raha toa ka efa nidoboka eny am-ponja kosa izy telo lahy ny talata lasa teo. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

