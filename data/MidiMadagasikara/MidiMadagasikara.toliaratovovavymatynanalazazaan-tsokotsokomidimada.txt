TOLIARA : TOVOVAVY MATY NANALA ZAZA AN-TSOKOTSOKO – MIDI MADAGASIKARA

Tovovavy iray mbola mpianatra nanala Bepc farany teo (tsy afaka) no maty nanala zaza an-tsokotsoko, 
talata teo, tany Toliara. Raha ny fantatra, araka ny vaovao voaray, dia nifankatia tamin’ny lehilahy 
ity tovovavy ity, saingy rehefa bevohoka izy dia nipitsika azy ilay sakaizany. Noho ny tahotra 
ray aman-dreniny dia ny hanala maika io zaza ao an-kibony io an-tsokotsoko no masaka tao an-dohan’ity 
namoy ny ainy ity. Ny reniny sendra niditra ny efitranony no nahita azy nandeha rà be ny fivaviany, 
niezaka nitantara ny zava-misy tamin-dreniny rakalakely. Noezahina nentina namonjy toeram-pitsaboana 
tsy tana intsony ny ainy noho ny fahaverezan-drà be loatra. 




















