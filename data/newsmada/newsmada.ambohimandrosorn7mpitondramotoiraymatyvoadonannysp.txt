AMBOHIMANDROSO – RN 7: MPITONDRA MOTO IRAY MATY VOADONAN’NY SPRINTER | NEWSMADA

Par Taratra sur 14/07/2018 

Nandriaka indray ny ra tao Ambohimandroso RN 7, omaly maraina. Maty tsy tra-drano ny raim-pianakaviana 
moto vokatry ny fifandonana tamin’ny Sprinter iray nijanona tampoka teo alohany… 

Nitrangana lozam-pifamoivoizana namoizana ain’olona indray tao Ambohimandroso RN 7, akaikin’ny 
omaly maraina. Raim-pianakaviana iray nandeha no maty tsy tra-drano rehefa avy nifandona tamin’ny 
Sprinter iray teo alohany. Araka ny fampitam-baovao voaray, nifanao aloha sy aoriana tamin’ilay 
Sprinter teo alohany ilay raim-pianakaviana nandeha moto kanjo nijanona tampoka ilay Sprinter 
tsy nahafehy ny familiana ilay moto intsony ity raim-pianakaviana niharam-boina ity ary nianjera 
nifatratra tamin’ilay fiara Sprinter. Somary nalama ihany koa ny lalana satria avy ny erika tany 
faritra iny, tamin’io omaly io. Vokany, tafapitika avy eny ambony moto mihitsy ilay raim-pianakaviana, 
mafy teo amin’ny lohany. Nandriaka eran’ny arabe ny ran’ilay niharam-boina. Nahitana fahasimbana 
ilay moto nentiny. Tonga nanao fanadihadiana teny amin’ny toerana nitrangan’ny loza ny zandary. 

Olona roa koa naratra mafy vokatry ny lozam-piarakodia tao amin’ny fokontany Mangarivotra, distrikan’Ankazobe, 
4 PK 96+220, ny alarobia teo. Fiara Huyndai Starex no nivadika nivoaka ny lalana noho ny olana teknika 
amin’ilay fiara. Potika ilay fiara. Nentina any amin’ny CHD ao Ankazobe ireo naratra. 



Les commentaires sont fermées. 

