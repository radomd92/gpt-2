ANTSIRABE : RAMATOA MATY TEO AMORON-DÀLANA – MIDI MADAGASIKARA

Ramatoa iray antsoina hoe Rasoa, manodidina ny 40 taona eo no maty teo amoron-dalana omaly Alarobia, 
ho tamin’ny 1 ora sy sasany antoandro tao Andranomandevy Antsirabe. 

Olona mipetraka eny amin’ny faritry ny fokontany ihany izy ity ary saika mahafantatra azy avokoa 
manodidina. Nambaran’ireo mponina miara-belona aminy, fa manana aretina kitoratorana izy io 
sady manana fahasembanana ara-batana ary sahirankirana ara-pivelomana. Mangataka eny amin’ny 
sy manamorona ny tsenan’ny tantsaha eo Atsimontsena sabotsy no fanaony. Rehefa mahazo vola izy 
mandeha misotrosotro ary matetika no mamo, izy anefa io manana aretina io. Fantatra ihany koa fa 
teny amin’ny masera Mandaniresaka izy, saingy nandositra teny roa volana lasa izay, ka io niverina 
io indray. 

Tsy fantatra marina moa izay tena nitarika azy tamin’ny fahafatesana izao, fa tsikaritra tamin’ny 
ny razana fa nivoaka rà ny vavany. Raha ny fitantaran’ny nahita azy, dia naka sisiny teo amoron-dalana 
io tolakandro io, nitolefika ary nianjera dia tsy tafarina intsony fa namoy ny ainy teo. 

Tonga teny an-toerana ny polisy niaraka tamin’ny BMH nanao fizahana sy naka ny razana. Namela kamboty 
ity mananontena ity. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

