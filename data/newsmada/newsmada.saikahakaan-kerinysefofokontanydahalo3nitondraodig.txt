SAIKA HAKA AN-KERINY SEFO FOKONTANY: DAHALO 3 NITONDRA ODIGASY SARON’NY ZANDARY | NEWSMADA

Par Taratra sur 07/08/2019 

Dahalo telo lahy saron’ny zandary sy ny fokonolona ao Betroka tao amin’ny fokontany Maroraza, 
ambanivohitr’i Tsaraitso, ny zoma lasa teo. dahalo samy vao herotrerony avokoa ry zalahy ireto 
i Dahaoay, Zafilahy ary Retsitohitsy samy monina ao Andriry Avaratra avokoa, araka ny fampitam-baovao 
amin’ny zandarimaria any an-toerana. Nikasa haka an-keriny (bohiry) ny sefo fokontanin’i Maroraza 
zalahy ireto kanjo tsikaritry ny fokonolona ny fihetsik’izy ireo ka niroso tamin’ny fisamborana 
ireo ny mpiray dinan’i Mangoky sy ny zandary ao Betroka. Nandritra ny fisavana sy ny famotorana 
ireo no nahafantarana fa hay anisan’ireo jiolahy ikoizana amin’ny fanafihana amin’iny faritra 
iny ry zalahy ireto. Notazonina vonjimaika ao amin’ny tobim-paritry ny zandarimariam-pirenena 
Betroka izy ireo ary hatolotra ny fampanoavana avy hatrany aorian’ny famotorana. 



Les commentaires sont fermées. 

