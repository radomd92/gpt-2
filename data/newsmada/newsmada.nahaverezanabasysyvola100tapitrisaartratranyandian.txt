NAHAVEREZANA BASY SY VOLA 100 TAPITRISA AR: TRATRA NY ANDIAN-JIOLAHY NANAFIKA ILAY SINOA | NEWSMADA

Par Taratra sur 23/03/2019 

Tratra ireo jiolahy tompon’antoka tamina fanafihana sinoa iray tany Manakara, ny taona 2015. 
mpanafika ny vola 100 tapitrisa Ar sy ny basy iray. Hita tany am-pelatanan’ireo jiolahy ilay basy… 

Voasambotry ny polisy avy ao amin’ny kaomisarian’Ambalavao Tsienimparihy, ny talata lasa teo, 
jiolahy miisa telo voarohirohy ho tompon’antoka tamina fanafihana teratany Sinoa iray tany Manakara, 
volana aogositra 2015. Raha ny fampitam-baovao avy amin’ny polisy, nahazo loharanom-baovao 
polisy fa notafihin’ny andian-jiolahy ity Sinoa avy any Manakara ity ka very tamin’izany ny vola 
100 tapitrisa Ar sy ny basy marika Maverick (indimy mipoaka) iray. Tsy vitan’izay fa mbola notifirin’ireo 
koa ilay Sinoa ary mbola mihorohoro an-tsaina hatrany aza hatramin’izao vokatr’ity fanafihana 
azy ity. Nanao ny fikarohana avy hatrany ny polisy taorian’izay ka nisy jiolahy telo efa voasambotra 
ity raharaha ity ary naiditra avy hatrany ao amin’ny fonjaben’i Manakara. Nitohy ihany ny fikarohan’ny 
ka ny talata 19 marsa 2019 lasa teo, azon’ny polisy ao Ambalavao tamina olona iray ao Sandrakely, 
ambanivohitr’Andonaka, ny basin’ilay Sinoa notafihin’ireo jiolahy. Voasambotra tamin’io 
io koa ny lehilahy iray nitazona azy miaraka amin’ireo olona nivarotra ilay basy taminy. Niaiky 
heloka vitany ry zalahy nandritra ny famotorana nataon’ny polisy. 

Jiolahy iray hafa nahatrarana basy vita gasy… 

Saron’ny polisy noho ny fiaraha-miasan’ireo mpanome loharanom-baovao koa ny jiolahy iray antsoina 
Martin, monina ao amin’ny kaominina ambanivohitr’Andonaka. Fantatra fa hoe manana basy vita 
izay voalaza fa ampiasainy amina asan-dahalo ity jiolahy ity. Nidina tany an-toerana avy hatrany 
polisy, ny alarobia 20 marsa 2019 lasa teo. Noraisim-potsiny izy niaraka tamin’ireo basy vita 
miisa roa izay nambaran’ny polisy fa tena mipoaka ary mamono mahafaty mihitsy ireto basy ireto. 
niaraka tamin’ireto basy ireo koa ny bala miisa valo. Mbola mitohy, araka izany, ny fanadihadiana 
polisy momba ity raharaha fahatrarana basy vita gasy ity. Tsy vao izao fa matetika ahitana mpanamboatra 
vita gasy rahateo amin’iny faritra atsimo iny ary ampiasain’ny dahalo amina fanafihana hatrany 
ankamaroan’ireny basy vita gasy ireny. 



Les commentaires sont fermées. 

