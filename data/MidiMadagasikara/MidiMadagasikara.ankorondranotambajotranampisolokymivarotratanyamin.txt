ANKORONDRANO : TAMBAJOTRANA MPISOLOKY, MIVAROTRA TANY AMIN’NY ALALAN’NY TARATASY HOSOKA – MIDI MADAGASIKARA

Miisa dimy izy ireo no voasambotry ny pôlisy ekônômika teny amin’iny faritra Ankorondrano iny 
alatsinainy lasa teo. Olona izay voarohirohy ho ao anatina tambajotra mpanao taratasy hosoka 
fivarotana tany. Telo amin’ireto olona voasambotra ireto no vehivavy, raha ny fanazavàna azo 
misy ny tanora vao erotrerony amin’izy ireo, misy koa anefa no efa goaika antitra. Mbola nahitàna 
taratasy hosoka maromaro tany amin’ireto olona ireto, toy ny karampanondro sy taratasy mombana 
isan-karazany, taratasim-bola sy ny maro hafa. Araka ny fampitam-baovao azo avy anivon’ny polisim-pirenena 
niainga avy tamina fitoriana olona iray nividy tany, ary nahatsapa fa “misy zavatra tsy mazava 
azy io ny raharaha. Napetraka ny velam-pandrika ary dia izao tratra izao tokoa fa mpisoloky izy 
Raha ny famotorana natao azy ireo, dia efa maty paika tanteraka ny tetik’adiny entiny misoloky 
tratrany amin’ireo olona hividy tany. Mitily izay tany eny ho eny, tsy dia kitihan’ny tompony loatra 
ireo. Avy eo mitsirika izany eny amin’ny sampan-draharahan’ny fananantany, maka ny mombamomba 
tompony. Manomboka eo amin’izay ny tetik’ady faharoa : ny fanamboarana karam-panondro hosoka 
anaran’ny tena tompon’ilay tany, ny fakàna ny “situation juridique” ary ny fandefasana filazàna 
gazety sy maro fa hoe misy tany amidy. Efa maro ny roboka tamin’izany fisolokiana goavana izany, 
tsy naha-izy azy ireo ity indray mitoraka ity. Efa naharay vodiondrim-barotra ireto mpisoloky 
ary saika haka ny ambiny izay mitentina eo amin’ny 68 tapitrisa ariary eo ho eo no izao tra-tehaka 
Fantatra ihany koa fa efa rain-dahiny tanteraka amin’ny asa fisolokiana izy ireo, ary samy efa 
noho izany resaka izany avokoa. Araka izany dia manentana hatrany ny pôlisy ho an’ireo olona mikasa 
hividy tany, mba ho mailo tanteraka , hanamarina sy hanao famotorana lalina izany tany izany fa 
tsy kely lalana tokoa ireo mpanao ratsy. 




















