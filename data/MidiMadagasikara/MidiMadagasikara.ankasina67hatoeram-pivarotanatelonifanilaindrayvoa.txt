ANKASINA – 67 HA : TOERAM-PIVAROTANA TELO NIFANILA INDRAY VOAROBA – MIDI MADAGASIKARA

Nitrangana fanafihan-jiolahy indray omaly alina teny amin’ny faritra 67 ha Atsimo Toeram-pivarotana 
nifanila, izay samy amoron-dalana, no lasibatra nasesin’ny jiolahy norobaina. Tranom-barotra 
roa ary fivarotana fahana sy fandefasam-bolan’ny Aitel ny iray. Tsy nisy naheno ny zava-nitranga 
alina io, hoy ny teny amin’ny manodidina, fa ny trano efa nibanaka ny maraina no nanaitra ny rehetra 
nanomboka nitangorona ny olona. Gaga hatramin’ny tompon-trano. Tato ho ato, hoy ny eo anivon’ny 
dia nirongatra ny vaky trano sy ny asa ratsy samihafa toy ny fanendahana sy sinto-mahery, ary manginy 
ny fanolanana, noho ny fiparitahan’ny rongony, satria betsaka ny tanora mandray izany miroso 
asa ratsy. Iny faritra iny koa rahateo koa maizina, zara raha misy jiro manazava, (éclairage public). 
miaina ao anaty horohoro ny mponina, toa tsy misy mpiaro sy mpiahy intsony. 



