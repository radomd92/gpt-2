OLAM-PITIAVANA TANY FRANTSA :: VEHIVAVY MALAGASY IRAY MATY NOHOSEM-BADINY TAMIN'NY FIARA • AORAHA

Niafara tamin’ny fahafatesana ny fifankatiavan’ireto vehivavy sy lehilahy, 43 taona sy 45 taona, 
Malagasy, tany Vénissieux-Rhône, any Frantsa afak’omaly, vao maraina. Namoy ny ainy vokatry 
fanohosen’ilay lehilahy azy tamin’ny fiara nentiny ity olon-tiany, izay voalaza fa efa nisaraka 
taorian’ny fanambadian’izy ireo nandritra ny dimy taona. 

“Rehefa avy nahavita ny helony ilay lehilahy dia nitsoaka saingy nanatona ny Kaomisarian’ny polisy 
izy, fotoana vitsy taty aoriana. Mbola voatazona atao famotorana io lehilahy io hatramin’ny omaly”, 
ny voalazan’ny loharanom-baovao iray. 

Fantatra fa nanana olana ara-pitiavana izy roa ireto, vao tsy ela akory izay, ary niakaran’ny disadisa 
amin’ny Fitsarana mihitsy. Voampanga ho manao herisetra amin’ny vadiny ralehilahy. Amin’ny 
oktobra ho avy izao izy roa no voaantso hifanazava momba an’io fiampangana io eny amin’ny Fitsarana, 
Frantsa. Tohina mafy amin’izao zava-misy izao ireo havan’ny namoy ny ainy, any Mahajanga, ka nilaza 
tsy hanaiky mora fotsiny. 











Enregistrer mon nom, mon e-mail et mon site web dans le navigateur pour mon prochain commentaire. 



