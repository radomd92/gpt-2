HALATRA TARIBY :: TELO LAHY LAVON’NY BALAN’NY ZANDARY • AORAHA

Maty teo no ho eo ny telo tamin’ireo jiolahy nifanehitra tamin’ireo zandary manao fisafoana amin’ny 
tany sektera Tailing-Ambalama­nasa, any Toamasina, tamin’ ny alin’ny talata teo. Tafatso­aka 
iray hafa. 

Teo am-pangalarana tariby mitondra herinaratra an’ny orinasa Jirama izy ireo tamin’io fotoana 
Saika voan’ny bala ny iray tamin’ireo zandary, ka voatery niaro tena sy izao nahafaty ireto jiolahy 
vaika ireto izao. 

“Hita teo am-pangala­rana tariby ireo jiolahy ireo, tokony tamin’ny 2 ora sy sasany maraina. Vao 
hampitandrina ireo zandary, kanjo nitifitra tampoka ny iray. Tsy voasoroka ny fifan­donana tamin’ny 
fifampitifirana. Namoy ny ainy ny telo tamin’ireo mpanga­latra. Tafatsoaka ny iray naman’izy 
hoy ny voalazan’ireo zandary avy any Toamasina. 

Sabotsy Rémi, antsoina hoe Dakoko, Jean Nono ary Randrianantenaina Georges, antsoina hoe Jakoba, 
telo lahy maty. Hita teny amin’izy ireo ny basy poleta iray. Nampitain’ireo zandary fa: “tsy sarotra 
an’izy ireo ny namantatra ireto jiolahy ireto noho izy ireo efa tena gaigilahy amin’ny fanafihana 
ao Toamasina”. Samy teraka tamin’ny taona 1984 avokoa izy ireo. Nahazo fankasitrahana tamin’ireo mponina any 
sy manampahefana any Toamasina ireo mpitandro filaminana nanao an’ity hetsika ity. 









Enregistrer mon nom, mon e-mail et mon site web dans le navigateur pour mon prochain commentaire. 



