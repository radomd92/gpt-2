ANTANANARIVO : TANÀNA FITSAPAN-KERY

Antananarivo no Madagasikara, hoy ny fiteny mahazatra hatramin’izay. Antananarivo izay renivohitra 
firenena Malagasy. Miainga avy eto Antananarivo avokoa ny fitantanana ny firenena ary eto no misy 
filoham-pirenena, ny minisitra sy ny ministera isan-karazany ary ny praiminisitra filiohan’ny 


Mbola eto Antananarivo avokoa no misy ny andrim-panjakana rehetra eto amin’ny firenena. 

Amin’ny lafiny ara-toekarena dia eto Antananarivo sisa no misy orinasa mbola mandeha. Eto koa 
misy ireo tranombarotra lehibe sy goavana eto Madagasikara. 

Amin’ny lafiny fampianarana indray dia tsy tenenina intsony fa mbola eto koa no foiben’ny fampinarana 
Eto no misy ny toeran mpamolavola toe-tsaina. Na dia efa manana ny oniversiteny aza ny faritany 
dia mbola hafa ihany ny eto Ankatso noho ny fotodrafitrasa sy ny fitaovana maro isan-karazany ananany, 
mbola mampiavaka azy. 

Eo amin’ny lafiny pôlitika indray dia eto Antananarivo koa no misy ny foiben’ny antoko pôlitika 
eto Madagasikara. Miainga avy eto avokoa ny fihetsiketsehana rehetra ara-pôlitika na ho an’ny 
fanjakana izany na ho an’ny mpanohitra. Iadiana mafy ny vaton’Antananarivo amin’ny fifidianana 
ho filoham-pirenena. Rehefa mahazo vato be dia be eto Analamanga dia mandeha ho azy ny sisa satria 
ny fanampim-bato ny an’ireo avy any amin’ny faritany dimy sisa. 

Raha hanao filaharana sy fitakiana pôlitika dia ny eto andrenivohitra ity no andrefesana ny hery 
antoko iray na ny olona iray. Raha mahazo olona be eto dia tsy maintsy tonga amin’ny tanjona tiany 
ny mpitarika pôlitika n any antoko iray. 

Niainga avy eto Antananarivo avokoa ny fihetsiketsehana ara-pôlitika nampiongana fitondrana 
Madagasikara hatramin’izay. Eto no foiben’ny serasera sy ny fanapariahana izany raha tiana hahazo 
i Madagasikara iray manontolo. 

Raha miresaka pôlitika ny any ambanivohitra rehetra eto Madagasikara dia manontany hoe: “aiza 
làlana indray izao?” Fanontaniana mahakasika ny firehana misy eto Antananrivo io ka mba arahin’izy 
indray. 

Teo amin’ny tantaram-pirenena dia ny ben’ny tanànan’Antananarivo izay indroa miantona no lasa 
teto Madagasikara. 

Tsy ny lafiny pôlitika ihany fa toerana fitsapan-kery koa Antananarivo eo amin’ny lafiny zava-kanto. 
artista na mpanakanto mbola tsy afaka mandeha irery eto Antananarivo ka tsy mahafeno ny ao Antsahamanitra 
aza mbola milaza fa kalazalahy. Raha mbola antsoina hanampy sy hatao “surprise” amin’ny fampisehoana 
atao dia mbola tsy ao izany satria tsy mahasarika olona eto Antananarivo. Raha mahafeno io toerana 
na Antsonjombe na Mahamasina dia afaka milaza amin’izay fa mandresy eto Madagasikara. 

Izay no Antananarivo izay ihazakazahan’ny mpanao pôlitika ny hifehezana azy. Antananarivo izay 
nentin’ny mpanohitra hatrany hatramin’izay nahazoana ny fahaleovan-tena tamin’ny taona 1960 
Matetika dia PDS (Filohan’ny delegasionina manokana) no anoloana ny ben’ny tanàna izay tsy tian’ny 
ho amin’ny toerana satria tsy mitovy fijery aminy. 

Ankehitriny dia tsy manana olana eto Antananarivo avokoa ny mpanao pôlitika rehetra sy ny antoko 
Na ny Mapar(Miaraka amin’i prezidà Rajoelina) na ny TIM(Tiako i Madagasikara) dia samy matahotra 
vahoakan’Antananarivo avokoa. Porofon’izany dia tsy nahasahy nilatsaka ben’ny tanàna eto Antananarivo 
Mapar fa nandefa olona hafa tanteraka avy ao amin’ny IRD, dia ingahy Naina Andriatsitohaina. Fidirana 
tsara harahina io nilatsahany ho ben’ny tanàna eto Antananarivo io. Ingahy Ravalomanana Marc 
amin’ny TIM sady filohampirenena teo aloha dia niala bala fa tsy nahasahy nilatsaka intsony. Mazava 
azy izany fa vita tanteraka hatreo ny mahakasika an’iny olona iny amin’ny raharaha pôlitika eto 


Aza adinoana nefa fa mora mivadika koa ny mponina eto Antananarivo ka rehefa nilaozan’ny fony sy 
fisainany dia aza manantena fandresena intsony amin’ny fifidianana na inona na inona hataonao 
dia olona notohanany sy nohindrahindrainy aza. 



