RN1 : TAXI-BROUSSE NIVADIKA, ZAZA IRAY NAMOY NY AINY – MIDI MADAGASIKARA

Nandriaka indray ny rà tamin’iny lalam-pirenena voalohany iny omaly maraina. Taxi-brousse iray 
ao an-drenivohitr’i Bongolava tao, handeha hitodi-doha aty an-drenivohitra no nivadika, alohan’ny 
an’Analavory. Vokany, ankizikely iray no maty tsy tra-drano. Mpandeha am-polony teo kosa no naratra 
Tokony ho tamin’ny efatra ora mahery kely teo no niseho ny loza, raha ny fampitam-baovao azo. Toa 
fiara fitaterana mindrina an’iny lalam-pirenena voalohany dia tena nandeha mafy tokoa ity fiara 
ity. Malalaka rahateo moa ny lalana no sady somary mahitsy daholo manomboka any Tsiroanomandidy 
hatreo Analavory. Na dia izany aza anefa dia maro ireo sakana isan-karazany eny an-dalana, toy 
ranon-tany mihotsaka ka manembatsembana ny lalana. Sendra niala ny iray tamin’ireny indrindra 
sprinter ity no tsy tana intsony ny familiana ka dia nivadibadika. Voalaza fa tafapitika tany ivelany 
zaza ity ka antony nahafaty azy teo no ho eo. Voantsindrin’ilay fiara. Niara nisalahy avy hatrany 
ireo fokonolona teny an-toerana, niezaka namonjy ireo mpandeha tao anatin’ilay fiara, ary nitondra 
naratra tany amin’ny toeram-pitsaboana. Nisy amin’ireo naratra mafy no avy hatrany dia nampakarina 
an-drenivohitra. Tonga teny an-toerana ihany koa ireo mpitandro filaminana nanao ny fizahana 
ary nanokatra ny fanadihadiana. 




















