TOAMASINA II : “DOKOTERA” MIBIZINA “LAY MISY ODIMOKA” HO AN’NY VAHOAKA – MIDI MADAGASIKARA

Ela nitoratorahana ity “dokotera” antsoina hoe “Samson” miasa ao amin’ny toeram-pitsaboana, 
II, kaominin’Ampisokona, distrikan’i Toamasina II, ka tratra ihany nony farany amin’ny fibizinana 
“lay misy odimoka” ho an’ny vahoaka avy amin’ny mpamatsy vola sy ireo mpiara-miombona antoka ary 
fanjakana malagasy, entina hiadiana amin’ny tazomoka ao Toamasina II. Efa ela no narahin’ny fiarah-monina 
izao bizina “lay misy odimoka” ho azy ireo ataon’ity mpitsabo ity izao, efa nisy mihitsy ny fitarainana 
ireo teo anivon’ny kaominina sy ny mpitandro ny filaminana, saingy ny porofo mikasika izany no 
mbola nisy hatramin’izay. Teo am-pitondrana ireto “lay misy odimoka” tamin’ny moto tamin’ny 
faha-5 nihazo an’i Toamasina renivohitra ilay ramatoa no saron’ny zandary teo anelanelan’Analamalotra 
Ampilaolava, niaraka tamin’ny gony iray feno “lay misy odimoka” an’ny fanjakana. Notambazan’ity 
20.000 ariary ireto zandary nahatratra azy, saingy heloka misy mpitory ny vitany ka nentina natao 
teo anivon’ny kaompanian’ny zandary Toamasina izy. Tsy mbola nilaza ny heviny ny talem-paritry 
fahasalamana Atsinanana, sy ny “medecin inspecteur” misahana an’i Toamasina II, mikasika izao 
izao. Ingahy Samson koa anefa fantatra fa manana fitoriana hafa tamina trosan-jezika 600.000 
ihany koa ankehitriny ao amin’ny zandary… 




















