67 HA ATSIMO : VEHIVAVY BEVOHOKA NODOMINA TAKSIBE, TORANA AFA-JAZA SY TAPA-TANANA – MIDI MADAGASIKARA

Tao anatin’ny orana nijojo afak’omaly hariva dia nitrangana lozam-pifamoivoizana nahatsiravina 
olona indray tetsy 67 ha Atsimo (sampanan-dalana mankany Itaosy), tokony ho tamin’ny 7 ora sy sasany 
ho any. Ramatoa iray 27 taona, mpivaro-gazety handeha hody, izay bevohoka dimy volana, niampita, 
nodomin’ny taksibe iray, ka afa-jaza ary tapa-tanana mihitsy. Raha ny angom-baovao dia niampita 
ity vehivavy ity ka vaofaokan’ilay fiara fitateram-bahoaka nisosososo avy any, tsy tafajanona 
tao anaty fiolanana. Nitrosona teo amin’ny arabe mihitsy izy, ka voatetin’ny kodiarana ny feny 
ny kibony. Mpamily niharan’ny hatezeram-bahoaka. Vokatry ny dona mafy nahazo azy, torana tsy nahatsiaro 
ilay ramatoa. Mbola nisy aina kely ka nentina haingana namonjy toeram-pitsaboana. Teny an-dalana 
dia afa-jaza. Raha ny voalazan’ireo nanatri-maso dia tsy nijanona ilay taksibe nahavanon-doza 
nanohy ny diany. Nenjehin’olona ka tratra tao anaty fitohanana 200 metatra avy eo, tsy afa-nihetsika 
Noho ny hatezeram-bahoaka dia naratra vokatry ny daroka ny mpamily ary nahitana fahasimbana ilay 
voatora-bato. 

