ALAKAMISY FENOARIVO : « SPRINTER » NAHAFATY ZAZA, NIRIFATRA LASA NITSOAKA – MIDI MADAGASIKARA

Zava-doza indray no nitranga tetsy Alakamisy Fenoarivo, ny alin’ny asabotsy 25 jona lasa teo, 
ny tamin’ny 9 ora. Zazavavikely 13 taona monja no namoy ny ainy rehefa nofaohin’ny « Sprinter » iray 
nandalo ny lalam-pirenena voalohany iny, hihazo ny renivohitra. Araka ny tatitry ny renin’ity 
ity, dia andeha hivoaka hanao harendrina izy ireo no izao tojo loza mahatsiravina izao. « Mipetraka 
lavitra an’Ambohimasina, Alakamisy Fenoarivo, toerana nitrangan’ny loza izahay. Nivoaka handeha 
harendrina sy hijery afomanga tahaka ny olon-drehetra izahay. Nanaraka tsara ny sisin’arabe 
dia tery aza ny làlana noho ny fisian’ireo mpilalao kalesy. Tampoka avy eo, nisy « Sprinter » iray 
mafy be nifaoka tampoka ny zanako avy tany aoriana. Voasintoko ihany izy fa raha tsy izany dia mety 
mihitsy angamba. Avy eo izy nitrosona tamin’ny tany tsy nahatsiaro tena intsony » hoy hatrany ny 
Voalaza fa taorian’io loza io, dia nanohy ny diany toy ny tsy nisy na inona na inona ilay « Sprinter 
fa tsy mba nijanona nijery izay loza nataony na dia teo aza ny fokonolona nitangorona. Ilay reniny 
mbola tany amin’ny nahazo an-janany ny sainy ka tsy nanana eritreritra hanakana na hanenjika an’ilay 
Sprinter » intsony. Niezaka avy hatrany ny fianakaviana nitondra an’ilay zazavavikely tany amin’ny 
Fenoarivo saingy ireto farany dia nandefa azy ireo hiakatra aty Andrenivohitra indray. Noho ny 
fitohanan’ny fifamoivoizana, ny alin’iny 25 jona iny sy ny halaviran-dàlana manasaraka ny kaominin’Alakamisy 
amin’Antananarivo anefa, dia tsy tàna intsony ny ain’ilay zazavavikely. Voalaza fa ny lohany 
tena voa mafy tamin’izany satria dia nahitana rà nivoaka tamin’ny sofiny. Manoloana ity trangan-javatra 
dia tsy nipetra-potsiny ny Ben’ny Tanànan’Alakamisy Fenoarivo fa handray ny fepetra sy ny andraikitra 
amin’izay. Hatreto, mbola tsy fantatra na ny laharan’ity « Sprinter » ity na ny kaoperativa misy 
Mbola eo am-pikarohana an’ilay « Sprinter » nahavanon-doza na izay vavolombelona naharay ny mombamomba 
ity araka izany ny fianakavian’ny maty. Misokatra ihany koa ny fanadihadiana eny anivon’ireo 
rehetra mampiasa ny làlam-pirenena voalohany. 




















