ANOSY  AVARATRA – AMBOHIMANGA ROVA : TOKAN-TRANO MAROMARO NASESIN’NY JIOLAHY NOTAFIHANA – MIDI MADAGASIKARA

Tsy niandry ela fa nahitam-bokany avy hatrany, herinandro taty aoriana, ny fanadihadiana nataon’ny 
mahakasika fanafihana misesisesy nitranga tao Avaratr’Antananarivo. Fito tamin’ireo mpanafika 
voasambotra, mbola misy enina kosa no karohina fatratra. 

Raha tsiahivina ny zava-nisy dia tokantrano maromaro, tao amin’ny kaominina Anosy Avaratra sy 
Rova no nataon’ny jiolahy lasibatra ny faran’ny herinandron’ny faran’ny volana lasa teo. Andian-jiolahy 
teo amin’ny 13 lahy teo, voalaza fa nirongo basy sy fitaovam-piadiana samihafa no nanafika ireto 
ireto, izay tao amin’ny fokotany Mahatsinjo, Isahafa ary Ambohidahy. Fitaovana elektronika 
samihafa no lasan’izy ireo tamin’izany, niaraka tamin’ny firavaka volamena marobe. Raha ny fampitam-baovao 
dia tsy nampiasa ny basy teny am-pelan-tanan’ireo olon-dratsy saingy kosa nirarakompana ny torabato 
nataon’izy ireo, nentina nampitahorana ireo mponina. Tetsy an-danin’izany ihany koa dia nisy 
fokonolona tamina fokontany sasantsany no namaly azy ireo tamin’ny tora-bato. Vokatr’izay, 
olona fito tamin’ireo fokonolona, ary iray kosa tamin’ireo olon-dratsy. Taorian’ny fanafihana, 
nanao savahao sy ny fikarohana ireo mpanafika avy hatrany ny zandary. Nisy vokany izany satria 
iray tamin’ireo olon-dratsy no voasambotra. Ity farany indray avy eo no nanoro ireo mpiray tendro 
Nahatratra fito hatreto no voatanan’ny zandary ho isan’ireo tompon’antoka tamin’io fanafihana 
io. Hatolotra ny Fampanoavana tsy ho ela moa ireto olon-dratsy ireto, araka ny fampahafantarana 
zandary hatrany. Mitohy kosa ny fikarohana ireo namany, izay mbola miriaria eny anivon’ny fiarahamonina 





















