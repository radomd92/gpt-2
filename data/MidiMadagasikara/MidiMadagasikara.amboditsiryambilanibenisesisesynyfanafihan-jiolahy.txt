AMBODITSIRY – AMBILANIBE : NISESISESY NY FANAFIHAN-JIOLAHY – MIDI MADAGASIKARA

Saika isan’andro ! Mpamongady zava-pisotro iray indray no lasibatry ny asan-jiolahy omaly antoandro 
amin’iny faritra Amboditsiry iny. Tsy nisy ny naratra na ny namoy ny ainy tamin’izany. Vola manodidina 
valo hetsy ariary teo ho eo kosa no lasan’ireo olon-dratsy. Tokony ho tamin’ny 11 ora antoandro 
ho any no nanao amboletra niditra tao amin’ity toerana ity ny jiolahy telolahy. Nitondra basy ny 
tamin’izy ireo, hoy ny fanazavàna azo. Efa nisy ihany ny fepetra noraisin’ny tompon’ity mpamongady 
ny amin’ny tsy fampidirana olona ankoatra ireo efa fantatra tao amin’io tranombarotra io. Sendra 
anefa ny vavahady tamin’izay ka nanararaotra niditra ireto olon-dratsy ary avy hatrany dia nanambana 
basy sy naka izay vola rehetra tao amin’ilay fivarotana. Tamin’io fotoana io anefa no sendra henon’ny 
izay teo akaiky teo ilay fanafihana ka niditra an-tsehatra ity farany. Efa teo am-pamahanana basy 
olon-dratsy, hitifitra an’ity olona niseho ho namaly azy ireo ity no tonga ny pôlisy misahana iny 
iny. Nangoron-damba toy ny tsy teo izy rehetra, ary rafitra nitsoaka. Tao anatin’izay fahamehana 
ihany koa no latsaka ny fitoeram-balan’ny basin’ny iray tamin’ireo olon-dratsy, izay soa ihany 
tsy nahafahan’izy ireo nitifitra. Niezaka ny nanao savahao ny manodidina moa ireo pôlisy saingy 
hita tany nanjavonana ireto mpanafika ireto. Fa mbola resaka fanafihana ihany saingy tsy tontosa 
no nitranga teny Ambilanibe, Andavamamba omaly antoandro hatrany. Lehilahy roa no tazan’ny fokonolona 
teny an-toerana, izay somary mampiahiahy ihany. Niantso avy hatrany ny pôlisy ny fokonolona. 
nahatazana ireo pôlisy anefa ireo roalahy avy hatrany dia nitsoaka. Ary tsy vitan’ny nitsoaka 
nitsoaka fotsiny fa mbola nanapoaka basy ihany koa. Niezaka nanenjika ireo mpitandro filaminana 
tafaporitsaka ireto olon-dratsy nikasa ny hanao fanafihana ireto. Mbola mitohy moa ny fikarohana 
ireo raha ny fantatra. 




















