ANALAMANGA PARK  : BUNGALOW TELO KILA HOTOHOTON’NY AFO | NEWSMADA

Par Taratra sur 02/10/2017 

Kilan’ny afo ireo bungalow telo eny amin’ny toeram-pialamboly Analamanga Park, omaly maraina 
9 ora. Voalazan’ny loharanom-baovao teny an-toerana fa doro tanety teny amin’ny manodidina an’Analamanga 
no niitatra ka nahazo ireo bungalow telo tao an-toerana. Hatairana ny an’ireo olona teo amin’ny 
nahita ireo trano nirehitra. Tsy misy noraisina intsony ireo trano fa avotra soa aman-tsara kosa 
entana tao anatiny. Tsy fantatra izay tompon’antoka tamin’ny fandorana ny tanety ka niafara tamin’ny 
bungalow telo ireo. Ny afo efa nijoalajoala no nahataitra ny mponina, araka ny fanazavana voaray. 
fohy taorian’ny firehetana, tonga teny an-toerana ny mpamonjy voina namono ny afo. Tsy nisy ny 
naratra na koa aina nafoy nandritra izao fahamaizana izao. 

Tonga nanao fanadihadiana teny an-toerana ny zandary. 

Tsikaritra tato ho ato fa misy andian’olona manao an-kasomparana mandoro tanety, saingy ahitan-doza 
izany rehefa miitatra ny afo. 



Les commentaires sont fermées. 

