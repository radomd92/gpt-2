TATITRA MOMBA NY ZON'OLOMBELONA :: VOAFONJA SIVY AMBY ROAPOLO AMBY ZATO MATY TAO AM-PONJA TAMIN'NY TAON-DASA • AORAHA

Fantatra araka ny tatitra taorian’ny fanadihadiana nataon’ny «Amnesty International» fa voafonja 
sivy amby roapolo amby zato teto amintsika no namoy ny ainy tany am-ponja, tamin’ny taona 2017. 
roa amby dimampolo amin’izy ireo dia mbola tsy voatsara avokoa na notanana am-ponja vonjimaika. 

Nasongadin’izy ireo manokana ny hoe fitazonana am-ponja vonjimaika tsy ara-drariny, tafahoatra 
mitarazoka eto Madagasikara. «Miafara amin’ny fahafatesana ny fomba fiainan’ireo voafonja 
am-ponja. Ohatra amin’ izany ny tsy fahampian-tsakafo, ny fahadiovana sy ny aretina mahazo azy 
ao », hoy ny avy amin’ny «Amnesty International». 

Fonja sivy manerana ny Nosy no notsidihan’ny avy eo anivon’ny «Amnesty International» nanaovana 
tamin’ny aogositra 2017. Ny antsasany mahery amin’ireo voafonja dia mbola miandry fitsarana 
Araka ny fantatra dia lehilahy ny ankamaroan’ireo olona voatana am-ponja vonjimaika (89%). Izy 
ihany koa no tena iharan’ny fepetra fanagadrana mitarazoka sy ny tsy fanajana ny maha olona ary 
ny fahabetsahan’ny olona tafahoatra ao am-ponja. 

Amin’ny ankapobeny, mihoatra ny tokony ho zakany ny isan’ireo voafonja ao amina fonja iray eto 
Nambaran’ny tatitra nivoaka hatrany fa matetika tazonina any am-ponja vonjimaika, maharitra 
ireo gadra noho ny fandikan-dalàna madinika sy tsy misy herisetra tahaka ny halatra madinika. 

«Antony mahalava ny fotoana fanagadrana an’ireo notanana am-ponja vonjimaika ny tsy fananan’izy 
enti-manana hanakaramana mpisolovava. Eo ihany koa ny olana eo anivon’ny Fitsarana, toy ny tsy 
fotoam-pitsarana», hoy i Deprose Muchena, talem-paritry ny «Amnesty International», aty Afrika. 

Tsy mitazam-potsiny manoloana ny zava-misy hitany ny «Amnesty International» fa nanao tatitra 
mampahafantatra izany amin’ny mpitondra sy ny tompon’andraikitra isan’ambaratonga. 









Enregistrer mon nom, mon e-mail et mon site web dans le navigateur pour mon prochain commentaire. 



