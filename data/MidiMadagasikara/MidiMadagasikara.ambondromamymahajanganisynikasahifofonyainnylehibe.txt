AMBONDROMAMY MAHAJANGA : NISY NIKASA HIFOFO NY AIN’NY LEHIBEN’NY FOKONTANY – MIDI MADAGASIKARA

Nokasaina hovonoina saingy tsy maty, ny lehiben’ny fokontany tao Ambaliha, kaominina Ambondromamy, 
Andian-dahalo maromaro no nanafika azy tao an-tokantranony , ny alarobia 22 may lasa teo. Lonilony 
niteraka izao teti-dratsy izao, hoy io lehiben’ny fokontany io. “Vao nandray ny toerana mantsy 
tenako”, hoy izy, “dia nametraka lamina hentitra hentina hitandroana ny fandriampahalemana 
amin’ny faritra misy anay”. Tsy zakan’ireo efa mpanao lalan-dririnina anefa izany ka izao niafara 
fitifirana azy izao. Enin-dahy nirongo basy izy ireo no niaraka, hoy Jacquelin Andriampenomanana. 
iny mipetrapetraka teo an-tokotany iny izahay mivady indray hariva no nisy nikorofoka tao ambadika. 
nanontany aho hoe iza izany? Avy dia nitifitra ahy ny roa lahy nitam-basy. Vao naheno fipoahana 
teo an-tanàna dia samy vaky nandositra tany anaty ala, eny fa na hatramin’ireo zandary tsy lavitra 
150m miala ny trano fonenako aza”, hoy izy, “tsy sahy nanatona fa nanao tifi-danitra fotsiny. Taorin’izay 
vaky nandositra ireo dahalo, tsy nisy entana na fananana nalainy na ny iray aza. Rehefa fantany 
voa aho dia lasa izy ireo”. Ny togony havia no naratra mafy vokatr’ilay tifitra. Nivoraka satria 
tao amin’ny ranjony ilay bala. Avy hatrany dia nentina namonjy hopitaly lehibe taty Mahajanga 
ao amin’ny hopitalibe Androva hatramin’izao. 

Tanàna ambanivohitra Ambaliha. 17km miala ny kaominina Ambondromamy. Malaza amin’ny tsy fandriampahalemana 
toa ka nangingina tao anatin’ny 3 volana lasa. Teo aloha, saika isan-kerinandro no misy fanafihana 
hoy ity lehiben’ny fokontany ity. Lasan’ireo dahalo avokoa ny omby ao an-tanàna sy ny vidim-bokatra 
Tsy voafehy nefa fantatra fa tanora ao an-tanàna ihany no mikononkonona ireo teti-dratsy sy miantso 
avy any ivelany. Misy mihitsy ireo ray aman-dreny no mandrisika ny zanany hanao ny asa ratsy ka miteraka 
iray mampihorohoro ny ao an-tanàna, miaraka amin’ireo vahiny hafa hafarana avy any Tsaratanana, 
ary Sarobaratra. 

Manao antso avo araka izany ireo mponina any amin’iny toerana iny, ny mba hanatonan’ny fitondrana 
io faritra io. Mahatsiaro ho lavitra andriana izy ireo, nefa toerana mamokatra mamatsy ny tanàn-dehibe 
amin’ny lafiny fiompiana io na ny fambolena. 

















Ce site utilise Akismet pour réduire les indésirables. En savoir plus sur comment les données de 
commentaires sont utilisées. 

