RAINDAHINY AMIN’NY FANENDAHANA SY SINTO-MAHERY: VOASAMBOTRA INDRAY, TAPA-BOLANA TAORIAN’NY NIVOAHANY NY FONJA | NEWSMADA

Par Taratra sur 27/07/2019 



Voasambotra, afakomaly, rehefa nifanenjehan’ny polisy, teny Andravoahangy ireto roalahy, 
fa jiolahy raindahiny amin’ny fanendahana sy fanaovana sinto-mahery. Vao tapa-bolana anefa 
no nivoahan’izy ireo ny fonja. 

Nahasambotra ireto jiolahy ireto ny polisy nanao fanamiana sivily miasa ao amin’ny CSP3 Antaninandro 
andrimasom-pokonolona eny amin’ny tsenan’Andravoahangy, afakomaly tolakandro. Ny iray, tratra 
am-panendahana vehivavy iray niantsena teny Andravoahangy kanefa voatazon’ilay vehivavy ny 
jiolahy sady afaka niantso vonjy ihany izy. Nahifik’ilay jiolahy ny tanan’ilay vehivavy ka tafaporitsaka 
saingy efa nisy vaomiera’ny fandriampahalemana sy polisy nanao fanamiana sivily teny an-tsenan’Andravoahangy 
fotoana io ka raikitra ny fifanenjehana tao anaty tsena. Tsy lasa lavitra anefa, tratra ity jiolahy 
ity. Ny jiolahy faharoa kosa, tratra teo amin’ny lakandrano Andravoahangy rehefa avy nanendaka 
finday. Fiaraha-miasa amin’ireo mpiambina ny tsena ihany koa ny nahafahan’ny polisy nisambotra 
jiolahy ity. Malaza ratsy amin’ny halatra telefaonina ity jiolahy ity ary efa ikoizana amin’izany. 
ry zalahy fa vao nivoaka ny fonja tapa-bolana (tamin’ity volana jolay ity) kanefa izao nanohy ny 
ratsiny izao sahady. 

Tratra koa ny jiolahy mpangalatra kodiarana… 

Saron’ny polisy teny ambony tetezan’i Behoririka, afakomaly, koa ny jiolahy iray malaza ratsy 
halatra kodiarana fiara. Ireo polisy nanao fisafoana amin’iny faritra iny no nahatsikaritra 
iray nanao fihetsika hafahafa. Vantany vao nahatazana ny polisy anefa izy, nitsoaka avy hatrany 
raikitra teo ny fifanenjehana. Tsy lasa lavitra izy fa tratran’ny polisy. Nahitana “clé” famohana 
fiara tany aminy nandritra ny fisavan’ny polisy. Nilaza izy tamin’ny famotoran’ny polisy fa mangalatra 
kodiaran’ireo fiara mipetrapetraka eny amin’ny manodidina an’Antaninandro sy i Behoririka 




Les commentaires sont fermées. 

