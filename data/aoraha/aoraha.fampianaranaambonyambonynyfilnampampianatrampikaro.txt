FAMPIANARANA AMBONY :: AMBONY NY FILÀNA MPAMPIANATRA MPIKAROKA ENY AMIN’NY ONIVERSITE • AORAHA

Tsy ampy ny mpampianatra raikitra eny amin’ny oniversite raha ny tatitry ny ny Sendikan’ny mpampianatra 
sy ny mpikaroka mpampianatra na ny Seces nandritra ny fihaonambe nataon’izy ireo, tamin’ny alatsinainy 
teo. Mila mpampianatra dimampolo sy fitonjato isan-taona ao anatin’ny roa na telo taona eo ho eo, 
izy ireo, vao ho ampy ny filàna. 

“Efa ela no tsy nisy fandraisana mpampianatra, toy ny tamin’ny taona 2017 sy 2018” , hoy ny profesora 
Sammy Grégoire, filohan’ny Seces, sampana Antananarivo. 

“Antony iray mahatonga an’ireo mpampianatra efa tokony hisotro ronono mbola mampianatra sy manome 
an’ireo hamarana ny fianarany izany”, hoy hatrany ny Seces. 

Takin’izy ireo, araka izany, ny hisian’ny fandraisana mpampianatra faobe satria tsy ny eto Antananarivo 
no voalaza fa tsy ampy fa ny manerana ny Nosy mihitsy. 

“Efatra amby valopolo sy dimanjato sy roa arivo ireo mpampianatra mpikaroka ankehitriny. Misy 
ireo anefa no tsy manao ny asa fampianarana fa mitana andraikitra hafa any amin’ny minisitera samihafa. 
mpampianatra efa misotro ronono, araka izany, no tambatambazana hanome tan-tsoroka an’ireo 
manomana ny “Master 1 na Master 2”, hoy ny fanampim-panazavan’ny profesora Ravelonirina Sammy 


Ankoatra izay, misy ihany koa ireo mpianatra nahavita ny “Master 1” no tsy afaka misoratra anarana 
“Master 2” noho ilay tsy fahampiana mpampianatra ihany. Mpampianatra manodidina ny arivo no voalaza 
manao fangatahana ho mpampianatra raikitra ankehitriny. 









Enregistrer mon nom, mon e-mail et mon site web dans le navigateur pour mon prochain commentaire. 



