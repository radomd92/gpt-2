TONTOLON’NY  FITATERANA  : NIJORO NY VONDRON’NY TAXI MATIHANINA | NEWSMADA

Par Taratra sur 20/11/2017 

Ho amin’ny tsaratsara kokoa eo amin’ny tontolon’ny fitaterana. Nampahafantarina tetsy Analakely, 
asabotsy teo, ny fijoroan’ny Vondron’ireo taxi matihanina (VTM) eto an-dRenivohitra. Nihaona 
tompon’andraikitry ny fitaterana eo anivon’ny CUA, Raveloson Landy, izy ireo. Nivoitra tamin’izany 
fiaraha-miasa matotra eo amin’ny roa tonta. Naneho ny aretina sy ny olana mpahazo ny taxi sy ny tetikady 
amin’ireo mpijirika tsy ara-dalàna, mamono ny asany, ireo avy amin’ny VTM. Etsy andaniny, hamoaka 
« Cartes magnétiques de conformité », tsy aloa vola sady manan-kery mandritra ny roa taona aorian’ny 
avy eny amin’ny Omavet, ny CUA. Mazava amin’ny VTM rahateo ny asan’io sampandraharaha iray io, 
mitovy amin’ny an’ny DGSR. Hatao amin’ny toerana iray eny Ampasampito avokoa izany. Ankoatra 
hisy fepetra vonjimaika mialoha ka omen’ny CUA « certificat » izy ireo mandra-pipetrak’ilay « 
magnétique ». 



Les commentaires sont fermées. 

