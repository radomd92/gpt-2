ANKAZOBE: TAKSIBOROSY MAROMARO VOATAFIKA, OLONA VALO VOASAMBOTRA | NEWSMADA

Par Taratra sur 13/08/2018 



Nisehoana fanafihana taksiborosy indray tany amin’ny lalam-pirenena fahefatra, teo Borikely 
ny zoma hifoha asabotsy alina teo, tokony ho tamin’ny 12 ora sy sasany. Voaroba ny mpandeha, nisy 
naratra, kanefa aingam-piasa ny zandary ka nisy olona valo sahady no tratra. 

Nisy poa-basy tamin’izany, ary nisy zaza naratra voan’ny piti-bala. Fiara maromaro no voasakana 
voaoroba daholo ny entana tany amin’ny mpandeha toy ny finday sns. Efa lasa ireo jiolahy, tsy fantatra 
ny isany vao afaka niantso vonjy. Araka ny fanazavana avy any amin’ny zandarimaria, nisy ny fitondrana 
mpitsongodia tany Borikely taorian’ny fanafihana ka tratra tao amin’ity toerana ity ny lehilahy 
voalaza fa lehiben’ny mpanafika. Nisy olona fito hafa ihany koa nosamborina tamin’izany, ary 
karohina, izay efa fantatra daholo ny momba azy. Mbola tratra tany ny entana maromaro an’ireo mpandeha 


Araka ny fanazavana, avy any Maevatanana ireo fiara ireo, nisy zandary niaraka taminy ary nijanona 
Mahatsinjo ny rehetra. Tokony ho eo indray no hisy zandary avy amin’ny fiara avy aty Antananarivo 
ary miara-miverina amin’ireo taksiborosy. Voalaza anefa fa tsy nahandry ny zandary ireo fiara 
fa nifampitarika fa efa maro ka tsy hisy sahy hanakana. Tsy izay anefa ny zava-niseho fa io nisy nanafika 
Toy ny nisy nampilaza ireo jiolahy fa tsy misy zandary amin’ireo fiara mandeha ireo. 

Misy saofera mafy loha 

Araka ny fanamarihana azo ihany, misy ireo saofera mafy loha mitondra ny fiara hatrany na efa tsy 
zandary manakana aza. Nanamafy ny zandary fa efa misy mpitandro filaminana tokony niaraka tamin’ireo 
voatafika ireo. “Ny mpamily no nifampitarika fa mihevitra fa efa maro ka tsy hisy haninona. Mety 
ny mpanome vaovao ny jiolahy fa tsy misy zandary any anaty fiara any”, hoy ny fanazavana azo. 

Nanomboka ny asabotsy teo, nanapa-kevitra ny zandary fa sakanana izay fiara mandeha alina ary 
maintsy miandry maromaro ary misy zandary manaraka any vao mahazo mandeha. Andrasana izay vokatr’izay 
mahazo tsiny hatramin’ny mpitandro filaminana rehefa mitranga ny toe-draharaha tahaka izao. 



Les commentaires sont fermées. 

