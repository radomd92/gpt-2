MINISITRY NY MPONINA IRMA : I TOAMASINA IHANY NO MADAGASIKARA

Ny zoma teo izahay teto dia nitondra lahatsoratra hoe “Tena fady ve ny manendry olona ivelan’ny 
niaviany ?” Resaka fanendrena tompon’andraki-panjakana amin’ny ankapobeny io, na dia niainga 
fanendrena an’ireo Governora vaovao aza. 

Tranga iray azo ambara fa manamarina an’izany ny fihetsik’ireo tompon’andraikitra ara-panjakana 
voatendry hisahana raharaham-bahoaka. 

Notsiahivinay tamin’io lahatsoratra tamin’ny zoma io ny fihetsika nobaikoin’ny toe-tsaina 
tao amin-dRavalomanana tamin’izy filohampirenena, dia ilay tany Toliara ny taona 2002 ka nibaikoany 
minisitra fito avy any an-toerana teo imasom-bahoaka , ary nilazany hoe “tompon’andraikitra 
minisitra fito avy aty amin’ny faritanin’i Toliara ireo raha tsy mandroso i Toliara”. 

Mbola mitoetra ary mibaribary izany amin’izao fotoana satria ny minisitry ny mponina Naharimamy 
ohatra, dia tsy hita raha tsy misy hetsika ao amin’ny faritra Atsinanan’ny Nosy ao. Matetika koa 
no hita rehefa misy an’izay hetsika izay any, na dia hetsika tsy tokony ho laharam-pahamehana ho 
minisitra toa azy. 

Tamin’ilay nanamarihana ny “taombaovao” tany, herinandro lasa izay, dia naka birao iray izy, 
ny fitarainan’ny mponina sy namantarana ny hetahetan’ny mponina any an-toerana, hono. 

Tsy miteny izahay hoe “tsy fanao izany fihainoana ny fitarainana sy famantarana ny hetahetan’ny 
izay fa ny manitikitika ny saina dia hoe “ nahoana no tsy tany amin’ny faritra hafa no nanaovana an’izany 
rahoviana no hanao an’izany any an-kafa?” 

Mety ho diso ve izahay raha miteny fa tena tsy mahafantatra afa-tsy ny faritra niaviany ny minisitra 
ao anatin’ny governemanta. Ary tsy vao ny governemanta amin’izao fotoana ihany no nahitana an’izany 
saika ny governemanta nifandimby teto amin’ny tany sy ny firenena hatrizay. Tokony tsy hadinoina anefa fa “tsy governemanta misolo tena ny faritra no mijoro fa governemanta 
ny maha-firenena tokana an’i Madagasikara”. Ary maneran-tany dia izay no antsoina hoe governemanta. 
indray izy raha hoe “governemantam-paritany” toy ny amin’ny toerana ahitana faritany mizaka 
Nefa na izany aza dia mbola hisongadina ihany ny hoe “tsy mijery afa-tsy ny kaomina na distrika niaviany 
minisitry ny governemantan’ny Faritany fa tsy mifantoka amin’ny Faritany tokony sahaniny”. 

Ka nahoana loatra re no tsy mba misy hetsika na zavatra ahitana minisitra loatra raha tsy any amin’ny 
niaviany? Raha mba mahita minisitra mandeha any amin’ny faritra iray ankoatry ny niaviany ianao dia na manotrona 
filohampirenena na miara-dia amin’ny Praiminisitra izay lehibeny, na mitokana zava-bita dia 
amin’iny, ary tsy misy zavatra hafa atao ankoatra iny iraka tokana momba ny fitokanana iny. 

Indraindray koa no manome vahana an’izay riba mamoehitra izay ny filohampirenena na ny praiminisitra 
zareo. Rehefa mitsidika faritra iray ny filoha na ny praiminisitra dia manipika matetika hoe “aiza 
fa tsy maintsy mandeha miaraka amiko izy fa izy avy any”. Ny hafa tsy ferana fa atao laharam-pahamehana 
asongadina ny avy any amin’ilay faritra. 

Rahoviana vao tena hiainana eto izany firaisampirenena izany raha izany hatrany no mitranga? 
ho gaga ve isika raha isaky ny misy fanendrena tompon’andraiki-panjakana ambony, indrindra fa 
mandrafitra ny governemanta, dia mandre hatrany isika hoe “tsy mba manana minisitra ao anatin’ny 
izahay avy aty amin’ny faritra izao na izao”? Zatra notaizaina tamin’izay ilay toe-tsain’ny olona 
ary zary voafatotr’izany ny fomba fihevitry ny minisitra na tompon’andraiki-panjakana sasany, 
rehefa voatendry ho minisitra na hisahana andraikitra ambony ara-panjakana izy dia laharam-pahamehana 
ny fikarakarana ny faritra niaviany na ny fanomezana lanja sy vahana ny olona avy any amin’ny faritra 
Na tompon’andraiki-panjakana ambony na minisitra avy eto afovoan-tany aza dia maro no tratran’izany 
fijery lomorina izany an! Aoka hazava ny resaka sao misy milaza hoe “ny avy any amin’ny faritra ihany 
fantatr’ity mpanao gazety ity”. 

Mba afaka manantena ve ny vahoaka fa manomboka izao dia hilaozan’ny mpitondra ambony isan-tokony 
fiheverana ny faritra niaviana izay fotsiny? Raha ny rariny mantsy dia mitovy avokoa ny faritra 
eto Madagasikara ka rehefa voatendry hisahana andraiki-panjakana ambony ianao dia i Madagasikara 
no faritra tokony hibahana ao an-tsainao fa hosahanina fa tsy ny distrika niaviana na ny kaomina 
ny faritra. Noho izany, satria firenena iaraha-manana izy ity dia anaovana azafady raha vantanina 
resaka amin’izay tranga miseho ka tsy mifanandrify amin’izay rariny sy hitsiny izay. 



