ZANDARIMARIAM-PIRENENA : HO AROVANA IREO TANORA MPILATSAKA AN-TSITRAPO JAPONEY – MIDI MADAGASIKARA

Ny alatsinainy maraina lasa teo, tonga nitsidika ny Sekreteram-panjakana miadidy ny Zandarimariam-pirenena, 
vao nandray ny asany, ny Jeneraly Andriamahavalisoa A Girard, tao amin’ny birao fiasany tetsy 
Toby Jeneraly Philibert Ramarolahy, ny Masoivohon’i Japon Ichiro Ogasawara. Anisan’ny anton-dihany 
fitsidihana nataony ity ny fanamafisana ny fiarovana ireo teratany Japoney mitoetra sy mandalo 
Madagasikara, izay tsy mitsaha-mitombo ka nahatratra 50 isan-jato tato anatin’ny dimy taona 
ary indrindra ny fiarovana ireo « jeunes volontaires » ; izay miasa eto an-toerana. Nanome toky 
Sekreteram-panjakana miadidy ny Zandarimaria fa handray izay andraikitra mifanandrify azy 
izany ary nangataka ny fanatevenana ny fiaraha-miasan’ny roa tonta amin’ny alàlan’ny fanampiana 
sy ara-pitaovana. Anisan’ny notsindrian’ny Sekreteram-panjakana miadidy ny Zandarimariam-pirenena 
ny fanamafisana ny fiaraha-miasa eo amin’i Madagasikara sy Japon amin’ny lafiny fandriampahalemana. 




















