TAOLAGNARO: 147 NY ANKIZY NIHARAN’NY HERISETRA, NY TAONA 2018 | NEWSMADA

Par Taratra sur 15/01/2019 

Hatramin’ny nanohanan’ny tahiry koreanina ho an’ny fampandrosoana na (KOICA) ny asa fiarovana 
ankizy iarahan’ny sampandraharaham-paritry ny minisiteran’ny Mponina ao Taolagnaro sy ny Unicef, 
taona 2017, efa sahy milaza na mitory ny olona manao herisetra amin’ny ankizy ao Taolagnaro ny mponina. 
ny tambajotra miaro ny ankizy niasa hatramin’ny taona maro teo an-toerana fa tsy ampy fitaovana 
hoy ny talem-paritry ny minisiteran’ny Mponina, Rafaliarison Prudence. Nohamafisina ny andraikitry 
cellule de veille any amin’ny fokontany, manara-maso ny fisian’ny trangana herisetra samihafa 
amin’ny ankizy. Nampiofanina koa ny talen-tsekoly sy ny mpampianatra rehetra momba ny zon’ny 
sy ny fampanajana ireo zo fototra ireo any an-dakilasy. Izay indrindra no nametrahana ny club des 
creuses eny amin’ny CEG iarahana amin’ny minisiteran’ny Mponina ao Taolagnaro. 

Tsy any am-pianarana ihany, misy mpikambana amin’ny tambazotra iarovana ny ankizy ny sehatra 
manomboka eny amin’ny fokontany hatrany amin’ny distrika sy ny faritra. Nanomboka ny volana jolay 
desambra 2017, nahatratra 104 ny ankizy niharan’ny herisetra voaray an-tanana. Ny ankizivavy 
no maro an’isa kokoa raha mitaha amin’ny zazalahy (24%), araka ny antontanisa nomen’ny minisiteran’ny 
13,4% amin’ny ankizy voaray niharan’ny herisetra ara-batna ary 14,5% ankizy voatery niasa an-trano 
eny amin’ny toeram-pamakiana vato. Nihena ny antontanisa, ny taona 2018, nandritra ny taona janoary-novambra, 
ny isan’ny zaza nokarakaraina. 

Anisan’ny fomba amam-panao aty amin’ny faritra Anosy ny mampanambady ny ankizivavy raha vao maoty 
Rehefa niasa nanao fanentanana teny anivon’ny mponina ny minisitera , nisy ny fiovana tao anatin’ny 
taona farany. Misy koa ny tsenan’Ampela ao amin’ny kaominina Soanala, distrikan’i Betroka mampiroborobo 
fivarotan-tenan’ny ankizivavy rehefa andro tsena, ny asabotsy sy ny alahady. 

Ao Taolagnaro kosa, midina tampoka amin’ny alina amin’ny toerana be mpitsangantsangana ny mpikambana 
amin’ny tambajotra iarovana ny ankizy manara-maso eny amin’ny Place Ankoba sy ny lalana mandeha 
amin’ny seranan-tsambon’i Ehoala. 



Les commentaires sont fermées. 

