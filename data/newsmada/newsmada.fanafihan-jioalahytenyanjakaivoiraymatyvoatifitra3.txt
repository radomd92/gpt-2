FANAFIHAN-JIOALAHY TENY ANJAKAIVO : IRAY MATY VOATIFITRA, 3 NARATRA MAFY | NEWSMADA

Par Taratra sur 26/12/2017 

Nirefodrefotra ny poa-basy nandritra ny fanafihan-jiolahy mitam-basy, teny Anjakaivo Andohatanjona, 
asabotsy hariva teo. Lehilahy iray no maty voatifitry ny jiolahy teo amin’ny lohany. Olona telo 
mbola tsaboina any amin’ny hopitaly, ka ny iray voatifitra teo amin’ny tratrany. 

Manomboka mafampana amin’ny asan-jiolahy koa eny Andohatanjona Itaosy tato ho ato. Vao tamin’ny 
teo no nisy ilay raim-pianakaviana, 53 taona mpamily taxi niharan’ny vonoan’olona feno habibiana 
Ampefilohakely, akaikin’Anjakaivo. Izao sahady koa nitrangana fanafihana narahina vonoan’olona 
tao amin’ny tranombarotra iray eny Anjakaivo ihany. Araka ny fanazavan’ny polisy, jiolahy nanao 
ireto niditra an-keriny tao amin’ity toeram-pivarotana ity ny asabotsy hariva teo niaraka tamin’ny 
mahery vaika. Maty voatifitra ny raim-pianakaviana iray tao amin’ilay toeram-pivarotana. Nizara 
ireo olon-dratsy tamin’io fotoana io, ny sasany niditra sady nandrahona tamin’ny basy ireo olona 
an-trano. Nisy kosa ireo niandry teny ivelany mijerijery ny manodidina. Tsy afa-nanao na inona 
inona ireo olona tao an-trano manoloana ny fitaovam-piadiana teny am-pelatanan’ireo jiolahy. 

Rehefa voatifitra ilay raim-pianakaviana, tsy nihambahamba nitifitra ny mpiasa iray tao amin’ilay 
ireo olon-dratsy. Vokany, naratra mafy teo amin’ny tratrany ilay niharam-boina. 

Mbola tsy mahatsiaro tena… 

Nisavoritaka ny olona teo amin’ny manodidina ny toerana nitrangan’ny loza nandritra ity fanafihan-jiolahy 
Norarafan’ireo jiolahy tifitra ihany koa ny olona iray sendra nandalo teo akaikin’ilay trano 
fanafihana. naratra mafy koa ity farany ka voatery naiditra hopitaly avy hatrany. Fantatra fa 
tsy mahatsiaro tena hatry ny omaly ireo olona naratra voatifitr’ireto olon-dratsy ireto. Lasan’ireo 
araka izany, ny vola ana hetsiny tao amin’ilay toeram-pivarotra niaraka tamin’ireo entana azo 
Mbola nampihorohoro tamin’ny tifi-danitra hatrany ry zalahy rehefa nivoaka ilay trano voatafika. 

Mihorohoro hatrany ny mponina amin’iny faritra iny amin’ny afitsoky ny asan-jiolahy mitam-piadiana. 
ny ezaka ataon’ny polisy amin’ny fisafoana, saingy tsy kely lalana ny ratsy. Tokony hojerena manokana 
paikady hiadiana amin’ny asan-jiolahy mitam-piadiana na an-drenivohitra izany na ambanivohitra. 

Fa niharan’ny tifitra variraraka ka maty tsy tra-drano koa ny raim-pianakaviana iray 47 taona 
Ankabokimaty, fokontany Tanambao Morarano, kaominina ambanivohitra Sakena, Beroroha ny alahady 
Jiolahy miisa fito nitondra basim-borona no tompon’antoka tamin’ny fanafihana. Lasan’ireo 
tamin’izany ny basim-borona an’ny niharam-boina, calibre 12 marika Baikal. Tonga nanao fanarahan-dia 
zandary. 



Les commentaires sont fermées. 

