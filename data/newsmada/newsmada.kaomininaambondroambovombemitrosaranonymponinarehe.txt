KAOMININA AMBONDRO – AMBOVOMBE :  MITROSA RANO NY MPONINA REHEFA TSY MANAM-BOLA | NEWSMADA

Par Taratra sur 19/07/2017 

Nanomboka ny volana oktobra 2016 ny fandavahana lavadrano (forage) roa nataon’ny Unicef, ao amin’ny 
Ambondro, distrikan’Ambovombe hamatsiana rano madio fisotron’ny mponina. Ampiakarin’ny paompy 
amin’ny herin’ny masoandro ny rano ary tsinjaraina amin’ny paompin-drano eo an-tanàna, araka 
fanazavan’ny teknisianina ao amin’ny tantsoroka teknika ao amin’ny minisiteran’ny Rano ao Ambondro, 
Théodoret, omaly, tao an-toerana. 100 Ar ny vidin’ny rano amin’ny siny 20 litatra ary efa zatra 
ny mponina satria izay ny zavatra iainana efa an-taony maro. 

“Indraindray izahay mitrosa rano fa tsy manana vola hividinana azy”, hoy ny renim-pianakaviana 
Nomey Rasoanirina, mponina ao Ambondro. “1 000 Ar ny vola lany ividianana rano isan’andro, hisasana 
hahandroina sakafo nefa zara raha mahazo 5 000 Ar ny varotra sakafo masaka ataonay”, hoy ny zanany 
Bienvenue. Taloha 100 Ar ny vidin’ny rano amin’ny siny 20 litatra. Rehefa tsy nirotsaka elaela 
orana, nampiakaran’ny komity mpitantana ho 200 Ar na 300 Ar ny vidiny. Olona sivy mianaka izy ireo 
iray trano. Rehefa tsy manam-bola hividianan-drano, maka rano amin’ny lavaka misy tompony. Tsy 
loatra ny rano fa tsihifina miadana eo. 2 500 ny olona mahazo tombontsoa amin’ny fisian’ny forage 
Ambondro. Ankoatra ny mponina ao an-tanàna, mahazo rano koa ny sekoly sy ny CSB ao Ambondro. 

Ho an’ny toerana tena saro-drano, misy kamiao be mizara rano amin’ny vidiny 200 Ar ny siny 20 litatra. 
ny fiarabe mitsinjara rano ho an’ny vohitra maro. Tonga any amin’ny 40 km ny kamiao. Ho an’ny kaominina 
ao amin’ny distrikan’Ambovombe, 70% amin’ireo tsy manan-drano fa miandry ny rano entin’ny kamiao 




Les commentaires sont fermées. 

