SOAMAHAMANINA:TSY EKENA NY FANOMEZANA ALALANA ARA-TONTOLO IAINANA NY ORINASA JIUXING MINES S.A.R.L | DÉLIREMADAGASCAR





Ny fikambanana ao amin’ny firaisamonim-pirenena izay manao sonia eto ambany, dia maneho ny firaisankina 
ny fanohanany tanteraka ny fanoheran’ny vahoaka any an-toerana ny tetikasa fitrandrahana volamena 
ataon’ny orinasa JIUXING MINES S.A.R.L ao Soamahamanina, taorian’ny fihaonany sy fifanakalozan’ny 
tamin’ny Komitin’ny Fanoherana ny Fitrandrahana Volamena nanomboka ny talata 21 jona. 

Efa volana maro izao ny vahoaka aman’arivony avy ao Soamahamanina sy ny fokontany manodidina no 
ny tsy fanekeny ny tetikasa izay vao nahazo alàlana ara-tontolo iainana avy amin’ny Foibe-pirenena 
ny Tontolo Iainana (ONE) hitrandraka volamena mandritry ny 40 taona. 

Mazava ary tsy misy azo lavina ny anton’ny fandavan’ireo vahoaka ireo an’io tetikasa io. 

Ny venti-kevitra voalohany dia momba ny tsy fanomezana hasiny ny mponina nataon’ny tompon’ny 
fitrandrahana sy ny ambaratongam-pahefana : ny ankabeazan’ny olona ao amin’ny fokontany fito 
voakasiky ny tetikasa fitrandrahana dia na tsy nalaina ny heviny na nandà ny tetikasa. Fandrahonana 
ny hery famoretana no navaly ny fitakiana sy ny fanehoana hevitra nataon’izy ireo. Manahy mafy 
ireo noho ny kolikoly tafiditra tamin’ny toe-javatra misy amin’izao fotoana izao, ary efa nametraka 
any amin’ny BIANCO mikasika izany. 

Lavin’ireo vahoaka ireo koa ny fakàna ny taniny sy ny harena voajanahary ilainy amin’ny fivelomana 
ary ny fahaverezan’ny toerana fiainana sy ny loharanon-tsakafon’ny vondron’ny mponina mipetraka 
amin’ny faritra hitrandrahana. 

Fanampin’izany, dia tsy eken’ny fokonolona voakasiky ny tetikasa fitrandrahana ny mahavery 
ny kolotsaina sy fomba amam-panao nentim-paharazana vokatry ny faharavan’ny fasana. Tsy ekeny 
izany koa ny fandrodanana ny fiangonana sy ny sekoly izay tafiditra ao anatin’ny kaosesion’ny 
mpitrandraka. 

Lavin’ny mponina any an-toerana tanteraka koa ny faharavan’ny ala tapia izay tafiditra amin’ny 
arovana, ary iankinan’ny fiveloman’ireo mpanao landy eny an-toerana, sy ny fahasimban’ny tontolo 
ho vokatry ny fampiasan’ny orinasa JIUXING MINES S.A.R.L. ireo fitaovana fitrandrahana mavesatra, 
ny haloton’ny rano sy ny atsanga hanototra ny tanim-bary. 

Ny fitambaran’ireo tranga efa misy sy ny loza mety hiseho ireo dia mampiseho mazava fa voahozongozona 
zo fototry ny vahoaka voakasiky ny tetikasa fitrandrahana volamena ao Soamahamanina sy ny manodidina. 

Izahay firaisamonim-pirenena dia manameloka izany fanitsakitsahana ny zo fototry ny vahoaka 
sy ny finiavan’ny fitondram-panjakana hanampim-bava ny fanoherana marim-pototry ny mponina 
an-toerana amin’ny alalan’ny fandrahonana hampiasa ny hery famoretana. 

Mampahatsiaro ny fitondram-panjakana izahay fa izy dia tompon’andraikitra voalohany amin’ny 
sy ny fanatanterahana ny zon’ny vahoaka Malagasy rehetra, fa tsy tokony hampiasa ny mpitandro 
mba hisakanana ny vahoaka hitaky ny zony. 

Tokony ho marihina koa fa lasa fomba mahazatra ny Foibe-pirenena momba ny Tontolo Iainana (ONE) 
fanomezana fahazoan-dalana hitrandraka ho an’ny tetikasa manimba ny tontolo iainana sy ny fokonolona 
an-toerana, araka ny efa hitan’ny besinimaro tamin’ny fanomezan-dalàna tsy ara-dalàna nomeny 
orinasa Toliara Sands hitrandraka fasimainty any amin’ny distrikan’ny Toliara II. 

Noho izany antony rehetra izany, izahay firaisamonim-pirenena izay manao sonia eto ambany dia 
fa TSY AZO EKENA NY FANOMEZAN-DALANA ARA-TONTOLO IAINANA HO AN’NY ORINASA JIUXING MINES S.A.R.L. 
VOLAMENA AO SOAMAHAMANINA. 

Manohana tanteraka ary manamafy ny fanoheran’ny vahoaka mpiray tanindrazana eny an- toerana 
tetikasa fitrandrahana volamena io izahay, ary manambara etoana ny fahavononanay hiara-miasa 
ireo sy ny tompon’antoka rehetra mba hitadiavana vaha-olana maharitra sy manaja ny zon’ny olombelona. 

Natao teto Antananarivo, androany faha-23 jona 2016 CRAAD-OI – Centre de Recherches et d’Appui pour les Alternatives de Développement – Océan Indien RESEAU SOA – Syndicat des Organisations Agricoles Collectif pour la défense des terres malgaches – TANY. Association MAZOTO – Miaro Aina -Zon’Olombelona sy Tontolo iainana Plate-forme de la Société Civile de la Région DIANA FVTM – Federasionan’ny Vehivavy Tantsaha eto Madagasikara. Sehatra Iombonana ho an’ny Fananan-tany – SIF. 

Natao teto Antananarivo, androany faha-23 jona 2016 

CRAAD-OI – Centre de Recherches et d’Appui pour les Alternatives de Développement – Océan Indien RESEAU SOA – Syndicat des Organisations Agricoles Collectif pour la défense des terres malgaches – TANY. Association MAZOTO – Miaro Aina -Zon’Olombelona sy Tontolo iainana Plate-forme de la Société Civile de la Région DIANA FVTM – Federasionan’ny Vehivavy Tantsaha eto Madagasikara. Sehatra Iombonana ho an’ny Fananan-tany – SIF. 

CRAAD-OI – Centre de Recherches et d’Appui pour les Alternatives de Développement – Océan Indien 

RESEAU SOA – Syndicat des Organisations Agricoles 

Collectif pour la défense des terres malgaches – TANY. 

Association MAZOTO – Miaro Aina -Zon’Olombelona sy Tontolo iainana 

Plate-forme de la Société Civile de la Région DIANA 

FVTM – Federasionan’ny Vehivavy Tantsaha eto Madagasikara. 



Sehatra Iombonana ho an’ny Fananan-tany – SIF. 





Pingback: SOAMAHAMANINA:TSY EKENA NY FANOMEZANA ALALANA ARA-TONTOLO IAINANA NY ORINASA JIUXING 
S.A.R.L - ewa.mg 

Votre adresse de messagerie ne sera pas publiée. Les champs obligatoires sont indiqués avec * 











JavaScript est actuellement désactivé. Afin de pouvoir poster un commentaire, s'il vous plaît 
que les Cookies et JavaScript sont activés puis rechargez la page. Cliquez ici pour savoir comment 
JavaScript dans votre navigateur. 

© De-lire Madagascar by olondia corporation 

