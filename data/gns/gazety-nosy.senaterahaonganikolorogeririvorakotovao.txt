SENATERA : HAONGAN’ I KOLO ROGER  I RIVO RAKOTOVAO

Tena marina fa misy ampahany marina ny filazan’ny filoham-pirenena Andry Nirina Rajoelina hoe 
foananana ny antenimierandoholona. Ny antony dia tsotra satria tsy mijoro araka ny maha loholona 
ireo mpikambana ao anatin’ity andrimpanjakana ity. Voalohany indrindra dia ny fanonganana an’i 
Rakotomanana izay filohany voalohany tamin’ny mandàn’izy io. Nosoloina an’ingahy Rivo Rakotovao 
olon’ingahy Hery Rajaonarimampianina nohon’ny politika malotony. 

Tsy roniny tsy ventiny hoy ny fitenenana dia nesorina i Honoré Rakotomanana satria nieritreritra 
hangalatra tamin’ny fifidianana filohampirenena teo iny ny HVM (Hery vaovao hoan’i Madagasikara) 
antoko ny fitondrana tamin’izany fotoana izany. Nandamoka moa iny raharaha iny ka dia nivaralila 
Rajaonarimampianina sy ny forongony ka naloan’ny vahoaka satria fantatra ny tetika ratsy nokotrehany. 
dia izao niady an-trano izao. 

Noho izany dia misy fahamarinany ny filazan’ny filohampirenena hoe ho foanana ity andrimpanjakana 
fa mandany vola. Raha ady politika toa izany tokoa moa no mitranga dia tsy aleo ve foanana tokoa? 
fampandrosoana ny faritra ny vola ampandehanana ity senat ity. Tsara izany saingy fantatra ihany 
fa kobaka ambava satria angaha vitan’izany ny fanorenana ny oniverisite isakin’ny faritra ny 
ampandehanana ity andrimpanjakana ity? 

Aoka hazava ny raharaha fa tsy olona fa rafitra ny antenimierandoholona, ka ilain’ny fanjakana 
fa indrindra ny firenena mandala ny demôkratia izany. 

Koa satria tsy afaka nanongana ny antenimierandoholona ny filoham-pirenena Andry Nirina Rajoelina 
tsy fanarahany lalàmpanorenana sy ny lalàna ka nolavin’ny HCC (ny fahefana avo momba ny lalàmpanorenana) 
tetika. Efa nisavoritaka be ireo senatera fa hiala tamin’ny toerany. Ankehitriny dia velona indray 
ady lahy politika ao amin’ity andrimpanjakana ity. 

Mivorivory matetika ingahy Kolo Roger sy ny ekipany izay misy senatera HVM maromaro izay tarihiny. 
an’i Rivo Rakotovao hono. Tsra izany hoy ny maro nefa kosa dia aoka mba tsy ho Kolo Roger no hasolo 


Fantatra koa fa nisy fihaonana teny Iavoloha I Kolo Roger sy ny namany ireo teo aloha teo. Mandeha 
resaka misy hevitra avy amin’ny fitondram-panjakana koa izany hono. Misy aza no milaza fa misy 
koa mivory miaraka amin’izy ireo. 

Mahakasika an’i Kolo Roger sy Rivo Rakotovao dia mazava tsara ny mahakasika azy roalahy ireo. Ingahy 
Roger dia praiminisitra voalohan’ingahy Hery Rajaonarimampianina. Inona no vitany tamin’izany 
tsy ny ny “dahalo miava fo” nandaniana ny volam-panjakana. Tsy nahatafatsangana governemanta 
anatin’ny enim-bolana. Tany Ivelany indray dia orinasa roa (hopitaly) izao no “faillitte” na 
ropitra nohon’ny fitantanany azy. 

Ingahy Rivo Rakotovao indray dia orinasam-panjakana izay nidirany dia rava avokoa. Izany no ilazana 
mitovy ny tantaran’izy roalahy ireo. Dia io mifanongana io indray ankehitriny ka ny firenena mihitsy 
ataony kilalao. 

Ohatra ratsy amin’ny politika Malagasy no ataon’izy roalahy ireto ka hanapotika firenena. 



