AMORON’I MANIA : DOKOTERA  RAKETAMALAZAMANANIRINA  YANNETTE  CHRISTIANA, NO VOATENDRY HO TALEM-PARITRY NY FAHASALAMANA VAOVAO – MIDI MADAGASIKARA

Tafapetraka eo amin’ny toerana maha talem-paritry ny fahasalamana eto Amoron’i Mania, ny Dokotera 
Yannette Christiana. Izany dia taorian’ny famindram-pahefana natao herinandro vitsy lasa izay. 

Fantatra nandritra ny resaka nifanaovanay tamin’ny talem-paritra vaovaon’ny fahasalamana, 
ny ady amin’ny kolikoly sy ny aretina mifindra no laharam-pahamehana apetraky ny Dokotera Raketamalazamananirina, 
koa ny fametrahana ny fanjakana tsara tantana eo anivon’ny seha-pahasalamana rehetre misy eto 
Mania. Nosoritan’ny talem-paritra, fa efa voafehy ankehitriny ny firongatry ny aretina kitrotro 
pesta ; izay nampalaza ratsy ny faritra Amoron’i Mania. Tsy afaka nanome tarehimarika mazava ity 
ity, noho ny baiko avy amin’ny minisitera foibe. Araha- maso ihany koa, ny ady amin’ny kolikoly 
anivon’ny hopitaly sy ireo tobim-pahasalamana rehetra misy eo amin’ireo distrika, mba hiverenan’ 
fahatokian’ny vahoaka ka hanatona ny tobim-pahasalamana. 

Mikasika ny aretina fikorontanan-tsaina izay tsapa fa mirongatra tokoa ny eto Amoron’i Mania, 
nosoritan’ny Doketera R. Yanette Christiana, fa efa misy ny sampandrahara manokana mikarakara 
aretina momba ny fikorontanan-tsaina eto amin’ny hopitaly-be Ambositra, ka entanina ireo fianakaviana 
olana momba izany, hanatona ny CHRR- Ambositra ao amin’ny “Centre de Prevention et Diagnostic 
Santé Mentale” na ny “CPDSM”. 

Ady amin’ny tsy fanjariantsakafo, nohamafisina ny fepetra eny ifotony amin’ny fametrahana paikady 
ny isam-baratonga, toy ny fanofanana ireo tomponandraikitra ara-pahasalamana alohan’ny hidirana 
tena zava-dehibe. 

Mikasika ny “fonds d’équité” na tahiry natokana ho an’izay olona sahirana momba ny fitsaboana, 
nosoritan’ny talem-paritra, fa efa mandeha ny fisoratana anarana eo anivon’ny kaominina 61 misy 
amin’ny Faritra. Entanina arak’izany ny olona sahirana mba hanatona ny kaominina misy azy. 

Eto am-pamaranana, dia nosoritan’ny talem-paritra, fa hamafisina ny fiaraha-miasa eo amin’ny 
gazety sy ny sehatra ara-pahasalamana. 




















