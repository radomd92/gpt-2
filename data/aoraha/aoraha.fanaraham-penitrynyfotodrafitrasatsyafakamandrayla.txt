FANARAHAM-PENITRY NY FOTODRAFITRASA :: «TSY AFAKA MANDRAY LALAO IRAISAM-PIRENENA I MAHAMASINA», HOY NY FILOHAN’NY FIFA • AORAHA

Fanambarana goavana. Nanaiky ny maha laharam-pahamehana ny fanavaozana ny kianjaben’i Mahamasina 
filohan’ny Federasiona iraisam-pirenen’ny taranja baolina kitra (Fifa), Gianni Infantino, 
mandalo eto Madagasikara, amin’izao 

«Maika ny fanamboarana an’ity kianja lehibe eto Madagasikara ity», hoy ny lohan’ny baolina kitra 
taorian’ny fitsidihana ara-pomba fifanajana nataony teny amin’ny lapan’Iavoloha nihaonany 
Filohan’ ny Repoblika malagasy, Rajoelina Andry Nirina. 

«Mety tsy ho afaka handray lalao iraisam-pirenena intsony i Mahamasina, raha ny toetran’ny kianja 
izao fotoana izao. Efa tsy manaraka intsony ny fenitra iraisam-pirenena ny kianja», hoy ihany izy. 

Nanolotra ny tetikasam-panavaozana ny kianjaben’i Mahamasina sy ireo famo­ro­nana kianja vaovao 
ny Filohan’ny Repoblika, nandritra izany. “Faly izahay mandray anao eto Madagasikara. Ny fahatongavanao 
dia manome hery anay ho an’ny fampiro­boroboana ny baolina kitra malagasy”, hoy ny Filoha Rajoelina 
tamin’i Gianni Infantino. 



Teo am-pivoahana ny lapan’Iavoloha no nanamafy ny filohan’ny Fifa fa : «raha tsy misy ny fanovana 
tsy hisy lalao iraisam-pirenena hatao eny Mahamasina. Mafy ho an’i Madagasikara izany amin’izao 
hisandratan’ny baolina kitra izao ». « Tsy maintsy havaozina io kianja io ary tsy ny vokatra Barea 
no tokony ho reharehan’ny Malagasy fa indrindra ny fotodrafitrasa », hoy hatrany izy. 

Amin’ny volana marsa 2020 no handray lalao iraisam-pirenena sahady ny Barea, amin’ny fikatsahana 
fiadiana ny amboara maneran-tany na ny « Mondial ». Telo volana izany dia tokony ho vonona i Maha­masina, 
te hampiantrano lalao iraisam-pirenena. 









Enregistrer mon nom, mon e-mail et mon site web dans le navigateur pour mon prochain commentaire. 



