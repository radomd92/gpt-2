TOLIARA :  ZAZAMENAVAVA NARIAN-DRENINY TENY AMORON-DALANA – MIDI MADAGASIKARA

Zazamenavava, vavikely vao telo herinandro, no narian-dreniny teny amoron-dalana afak’omaly 
tao an-tanànan’i Antabika, ao amin’ny fokontany Betsingilo, distrikan’i Toliara II, tsy lavitra 
toerana fampiadiana akoho antsoina hoe : « be pneu », ka nisy nahita tokony ho tamin’ny valo ora sy 
alina. Mpivady tanora sendra nandalo hamonjy fodiana no nahita an’ity zaza tsy manan-tsiny ity 
efa tsy nisy lamba intsony ka naka azy, sadaikatra ihany izy ireo tamin’ny voalohany. Amin’izao 
izao dia notezain’izy mivady ireto ity zazamenavava vao hitany ity. Soa ihany fa nisy ramatoa vao 
teo an-tanàna ka mampinono azy. Hatramin’izao ora anoratanay izao, raha ny fampitam-baovao, 
mbola tsy fantatra ny reniny sy izay olona nanary an’ity zaza vavikely vao telo herinandro ity teo 
tsy lavitra toeram-panariam-pako. 



