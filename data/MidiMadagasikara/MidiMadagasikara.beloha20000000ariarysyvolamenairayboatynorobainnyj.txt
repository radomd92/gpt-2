BELOHA : 20.000.000 ARIARY SY VOLAMENA IRAY BOATY NOROBAIN’NY JIOLAHY – MIDI MADAGASIKARA

Tsy ny halatr’omby ihany akory no mampikaikaika ny mponina any amin’iny tapany Atsimon’ny Nosy 
fa eo ihany koa ny asan-jiolahy. Ny faramparan’ny volana lasa teo tokoa mantsy dia tokantrano iray 
lasibatry ny jiolahy mirongo fiadiana sy miravaka ody gasy. Vola mitentina eo amin’ny roapolo 
ariary teo ho eo no lasan’ireo jiolahy tamin’io fotoana io, niaraka tamina firavaka volamena iray 
bisikileta iray ary fahitalavitra. Fanafihana izay nitranga tao amin’ny kaominina Tranora, 
Beloha Androy. Nanao ny ezaka hikarohana ireo olon-dratsy avy hatrany ny pôlisy tany an-toerana. 
taorian’io, rehefa nisy ny angom-baovao azo, dia voasambotra ny valo tamin’ireo mpanafika, izay 
hoy ny vaovao fa samy avy any Belavenona, any amin’iny distrikan’i Bekily iny. Rehefa natao moa 
famotorana azy ireo, dia niaiky ny sasantsany tamin’ireo voasambotra fa isan’ireo nandray anjara 
fanafihana. Mbola tratra teny amin’izy ireo aza moa ny basim-borona telo sy ireo fanafody gasy 
manao ny asa ratsiny. Natolotra ny fampanoavana ny herinandro teo izy ireo ka ny fito tamin’ireo 
ireo no nadoboka am-ponja vonjimaika miandry ny fotoam-pitsarana azy, raha nahazo fahafahana 
kosa ny naman’izy ireo iray. 




















