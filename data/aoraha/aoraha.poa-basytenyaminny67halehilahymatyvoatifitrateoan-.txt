POA-BASY TENY AMIN'NY 67 HA :: LEHILAHY MATY VOATIFITRA TEO AN-TSISIN'ARABE • AORAHA

Tifitra ankalamanjana. Nipoaka indray mandeha ny basy tetsy 67Ha Avaratra Atsinanana, omaly 
ka nahafaty tsy tra-drano lehilahy iray, 37 taona, nian­tefan’ny bala teo amin’ny tratrany. Nitsirara 
an-tsisin’ arabe ity voatifitra. Nirifatra nandositra ireo olon-dratsy. Lasan’ireto farany 
kitapo kely sy ny môtô iray marika « Honda » an’ilay namoy ny ainy. Niatrana teny an-toerana sy nanao 
fikarohana ary nanenjika an’ireo olon-dratsy ny polisy saingy tsy nahitam-bokany, hatramin’ny 


Mpiasa amina orinasa lehibe iray eto an-drenivohitra io lehilahy nindaosin’ny faha­fatesana 
Avy nihinana lasopy tao amina toerana fisakafoanana teo akaiky teo izy no niharan’ny fanafihana, 
ny fanazavana avy amin’ny mpitandro filaminana. 

«Efa vatana mangatsiaka no novantaninay teny an-toe­rana. Teo am-pivoahana ny toerana nisakafoanany 
lehilahy io no voatifitra. Samy manana ny fitantarany ny olona milaza ho vavolombelona nahita 
zava-nisy. Misy ny milaza fa toa olona mifan­kahafantatra na niaraka taminy teo ihany ireo nitifitra 
nandro­ba ireo», hoy hatrany ny polisy. Nandositra niaraka tamin’ny môtô halatra ireo nitifitra. 

Miezaka manao ny angom-baovao rehetra tamin’ity tranga ity ny polisy avy ao amin’ny Kaomisaria 
67Ha, toy ny fihainoana ny olona teo amin’ny mano­didina. Ny polisin’ny Borigady misahana ny heloka 
(BC) kosa no nanao ny famotorana lalina. 

Nampandrenesina ny fianakavian’ilay namoy ny ainy. Efa eny amin’ny tranom-patin’ny hopitaly 
Ravoahangy Andrianavalona (Hjra) ny razana. 









Enregistrer mon nom, mon e-mail et mon site web dans le navigateur pour mon prochain commentaire. 



